Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1037 del 14 gennaio 1985 - Resoconto
OGGETTO N. 1037/VIII - NOTIZIE IN MERITO AD UN EDIFICIO, DA
DESTINARSI A CENTRO PER ANZIANI, SITO NEL COMUNE DI CHALLAND
-SAINT-VICTOR. (Interpellanza).
PRESIDENTE
: Do lettura dell'interpellanza presentata dai
Consiglieri Cout e Mafrica:
INTERPELLANZA
Percorrendo la strada della Valle di Ayas si ha la
possibilità, da diversi mesi, di vedere una costruzione ormai
ultimata, adiacente al Municipio di Challand-Saint-Victor.
Tale edificio, secondo quanto si dice, sarebbe stato donato
al Comune da un cittadino di Challand-Saint-Victor emigrato in
Francia e dovrebbe essere adibito per anziani, non solo del Comune
interessato, ma di tutta la Valle di Ayas.
Sembra che l'edificio sia già arredato e che disponga di un
numero consistente di stanze per ospitare di notte gli anziani, di
una cucina funzionale, di infermeria, di tutti i servizi più
moderni, compresi impianti di ricezione TV e pannelli solari per il
riscaldamento dell'acqua.
Tutto ciò sarebbe pronto ormai da parecchi mesi senza che la
struttura sia stata ancora messa a disposizione della collettività
per gli usi previsti.
Ciò premesso, i sottoscritti Consiglieri regionali
INTERPELLANO
l'Assessore regionale alla Sanità ed Assistenza Sociale per
sapere:
1)
chi è il soggetto beneficiario della donazione e
chi ha sinora effettivamente sostenuto le spese di costruzione e di
arredamento dell'edificio;
2)
qual'è la reale destinazione dell'immobile e quali
Comuni saranno interessa?
ti a
tale servizio;
3)
quanti anziani e di quali Comuni sono al momento
stati interpellati per usufruire di detta struttura;
4)
chi gestirà il servizio, cosa ne impedisce ancora
l'apertura e quando essa potrà avvenire.
PRESIDENTE
: Ha chiesto di illustrare l'interpellanza il
Consigliere Cout, ne ha facoltà.
COUT - (P.C.I.):
Per illustrare questa interpellanza
dovrò fare riferimento ad un elemento preciso ed a molti si dice.
Sicuramente vicino al Comune di Challand-Saint-Victor c'è un grosso
edificio ormai ultimato, dotato di pannelli solari, con l'impianto
di ricezione TV ..... sembra addirittura che ci siano già le posate
e gli stuzzicadenti per chi dovrà entrare nella casa! Ci sono poi
alcuni "si dice", ad esempio si dice che questa casa sia stata
donata da un emigrato in Francia che ha fatto fortuna al Comune,
che questo edificio dovrebbe essere destinato a centro per anziani
non solo per la Valle d'Ayas ma addirittura per tutta la Valle, che
le pratiche siano abbastanza avanti ..... tuttavia da alcuni mesi
chi passa in Val d'Ayas vede ancora tutto fermo e l'edificio
chiuso.
L'Assessore dovrebbe avere la cortesia di chiarire questi si
dice, anche perché gli anziani che vi potrebbero essere interessati
abbiano notizie.
PRESIDENTE
: Ha chiesto di parlare l'Assessore alla Sanità
ed Assistenza Sociale Voyat, ne ha facoltà.
VOYAT - (U.V.):
La maison a été donnée de la part d'un
émigré à la Commune de Challand.
L'Administration régionale avait pris contact avec ce Monsieur,
en demandant en tout cas que la maison fût donnée à
l'Administration régionale pour une question de facilité pour
l'administration, mais ce Monsieur a refusé en disant que la maison
devait rester de propriété de la Commune. Tous les frais concernant
le bâtiment ont été soutenus, jusqu'à maintenant, par le
bienfaiteur.
En ce qui concerne les points 2 et 3, nous avons eu des contacts
avec le Syndic et nous avons même écrit des lettres (la dernière
est datée au mois d'août 1984) par lesquelles nous avons demandé au
Syndic s'il s'agissait d'une microcommunauté pour toute la Vallée,
ou bien uniquement pour la Commune de Challand, mais jusqu'à
maintenant nous n'avons reçu aucune réponse.
Jusqu'à ce que la Commune ne nous dira pas si elle accepte les
conditions de la loi qui finance les microcommunautés et également
si elle acceptera aussi les personnes âgées des autres Communes,
l'Administration régionale ne lui donnera aucune contribution.
PRESIDENTE
: Ha chiesto di parlare il Consigliere Cout, ne
ha facoltà.
COUT - (P.C.I.):
A questo punto possiamo dire che alcuni
chiarimenti ci sono stati dati, però non ci è ancora chiaro quando
potrà partire il servizio e come potrà essere fatto. Sempre per
sentito dire, sembra che il Comune sia disponibile ad accettare
altri anziani, anche perché per gli anziani interessati sul
territorio comunale, (quattro o cinque) sarebbe sprecata una
struttura che può ospitare fino a venti persone.
Direi quindi che, come per i distretti si sono trovati i modi
per influire sulle decisioni della Regione, forse anche in questo
caso, con un'opera di convincimento nei confronti del Sindaco e
dell'Amministrazione comunale, si potrebbe arrivare al più presto
ad una soluzione, e spero che questo possa avvenire.
