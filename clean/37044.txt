Classificazione
CONSIGLIO REGIONALE
Attività consiliare d'aula



Oggetto del Consiglio n. 920 del 17 dicembre 2014 - Resoconto
OGGETTO N. 920/XIV - Ordine dei lavori. Iscrizione all'ordine
del giorno di una risoluzione.
Presidente
- Colleghi, passiamo adesso a riprendere
l'ordine del giorno col punto 2.01. Prima di passare a questo
punto, però, metterei in votazione l'iscrizione della risoluzione
che è pervenuta a questo tavolo. Ha chiesto la parola Cognetta?
Prego, ne ha facoltà.
Cognetta (M5S)
- Per mozione d'ordine, Presidente.
Ritengo che le votazioni vadano fatte, diciamo così, in maniera
più corretta. Se si apre una votazione, si vota tutti e poi si
chiude, poiché se poi invece va rifatta una seconda volta perché
magari manca qualcuno, e può capitare, una volta che sono stati
avvisati e che è passato un certo periodo di tempo poi si
chiude...perché vede, tutti quanti i colleghi poi sono pronti a
dire: "quello ha votato, quello non ha votato", e questo è stato il
caso, per esempio. Quindi la pregherei, per favore, se fosse
possibile, di essere un pochino più metodico nella scelta delle
cose da chiudere come votazione o da aprire. Grazie.
Presidente
- Grazie collega. Volevo solo ricordare che
abbiamo deciso di cercare di venire incontro in questo momento in
cui ci sono state anche altre votazioni, una a cavallo
dell'altra...però diciamo che terremo conto di questa suggestione.
La parola al collega Chatrian.
Chatrian (ALPE)
- Grazie Presidente. Chiederei al collega
Cognetta di fare i nomi e i cognomi, così magari ci capiamo, perché
non ho capito il suo intervento. Facciamo pure i nomi e cognomi e
poi entriamo nel merito del quesito, nelle assenze a seguito di
doppia votazione o come in questo caso.
Presidente
- Grazie. Io credo che possiamo andare oltre,
abbiamo fatto un ragionamento, abbiamo capito le sensazioni, le
sensibilità e quindi vedremo di procedere in maniera più rigida.
Adesso mettiamo in votazione l'iscrizione della risoluzione che è
arrivata al tavolo della Presidenza, firmata, come ho detto questa
mattina, dai colleghi Borello, Restano, Nogara, Grosjean, Follien,
Donzel, Roscio, Cognetta, Isabellon e Chatrian in merito all'AREA.
Se i colleghi vogliono votare...prego, la votazione è aperta per
l'iscrizione della risoluzione. Votazione chiusa.
Presenti: 33
Votanti: 33
Favorevoli: 33
Il Consiglio approva all'unanimità.
La risoluzione è iscritta al punto 12.01. Punto 2.01 all'ordine
del giorno.
