Classificazione
DEMANIO E PATRIMONIO REGIONALE
EDILIZIA
UNIONE EUROPEA E RAPPORTI INTERNAZIONALI



Oggetto del Consiglio n. 2325 del 19 aprile 2023 - Resoconto
OGGETTO N. 2325/XVI - Interrogazione: "Valutazioni
dell'impatto della direttiva UE sulle "case green" sulle
ristrutturazioni del patrimonio immobiliare pubblico e privato
della Regione".
Bertin (Presidente) -
Punto n. 16. Risponde l'assessore
Bertschy.
Bertschy (AV-VdA Unie) -
"Proverò a rispondere" più che
"rispondo" perché è estremamente complesso e dico da subito che ci
impegneremo a fornire magari qualche cosa di un po' più dettagliato
che una risposta a un'interrogazione, perché, come sappiamo tutti,
siamo alla fase di partenza di questa direttiva, come sempre,
l'Unione europea lancia dei grandi obiettivi dimenticandosi del
punto di partenza dei Paesi che la compongono. Qui siamo, come
sempre, a rincorrere come se tutti i Paesi fossero uguali, i centri
storici fossero uguali dappertutto, il territorio fosse
omogeneo.
Io risalgo un po' come i salmoni la corrente, provo a dirvi
qualche cosa ma mi impegno a seguire la vicenda e soprattutto a
capire come in Italia verrà applicata, perché ad oggi manca questa
notizia, e io spero che in questo senso il Governo... ma mi pare
che ultimamente in Europa in questo senso ci sono dei confronti
quanto meno che fanno tenere conto del punto di partenza nostro di
difficoltà rispetto all'applicazione di alcune norme.
La prima domanda è: "i dati sul patrimonio immobiliare, pubblico
e privato della Regione, compresa la quantificazione degli immobili
e la loro suddivisione tra le classificazioni energetiche, sia
generale che specifica, sugli immobili classificati nelle classi
energetiche E e D". Dico subito che il dato ultimo utilizzabile è
il dato Istat 2011, che divide gli edifici in base alla
destinazione d'uso, residenziale, produttivo, terziario, turistico
ricettivo e altri tipi di utilizzo, gli edifici censiti sono
58.751, di cui 50.211 utilizzati. Successivamente questi dati non
sono più dati da parte dell'Istat - mi scuso per il gioco di parole
- ma così è. Per quanto riguarda gli edifici pubblici, siamo
risaliti a un dato che riguarda gli attestati di prestazione
energetica APE. Qui abbiamo 845 edifici nel 2018 e poi abbiamo
fatto una verifica anche con alcuni dati dei progetti del FESR e
abbiamo 275 edifici censiti in capo all'Amministrazione regionale,
esclusi quelli di VdA Structure, e i restanti 570 dei Comuni e poi
una parte delle
Unités des Communes
. Per considerare però il
calcolo delle classi energetiche, non si parla di edificio ma si
parla di unità immobiliari, anche con destinazioni diverse che
l'APE ha in riferimento all'unità immobiliare e non all'edificio.
Mi dispiace essere un po' complicato ma non ho problemi anche a
dargli i dati che sto leggendo. Il numero complessivo delle unità
immobiliari presenti in Valle d'Aosta non è disponibile, fatto
salvo per il settore residenziale, da fonti Istat, che dice che
sono 130.053 le unità abitative al 2019, delle quali 59.736 con uso
continuativo e 78.317 con uso saltuario. Per quanto riguarda la
classificazione energetica, anche qui, a partire dal 2017, si è
cambiata classificazione, la classificazione nazionale dell'APE è
diventata quella di riferimento, si è abbandonata la
classificazione regionale del "Beauclimat" e le due classificazioni
non sono perfettamente confrontabili perché hanno classi
differenti, l'elaborazione è aggiornata al 31 dicembre 2023, sono
in corso di validazione, quindi facciamo riferimento ai dati 2022.
A tale data gli APE sono 57.497 di cui 36.395 dati con il metodo
"Beauclimat" e 21.000 con il metodo nazionale. Non tutto il parco
edilizio è certificato, qui è di nuovo un dato che si riferisce
alla premessa iniziale perché la norma nazionale, per esempio,
identifica in maniera chiara cosa è classificabile, cosa può essere
ricondotto all'efficientamento energetico e cosa no. Estrapolando
questi dati, estrapolando le unità immobiliari in classi
energetiche D e E, emerge che quelli in classe D sono 6.045, pari a
circa il 10,5 percento, del totale e quelle in classe E 11.426, il
19,9 percento. Ricordando che un edificio può ricomprendere più APE
in base alla destinazione d'uso e all'accatastamento, si evidenzia
che 1.941 dei complessivi 57.497 APE sono riferiti a unità
immobiliari di proprietà della Pubblica Amministrazione e di questi
425 sono attribuibili a RAVA e 1.442 a Comuni e a
Unités des
Communes
e 74 a genericamente individuati come edifici
pubblici. Estrapolando le unità immobiliari in classe energetica D
e E, emerge che 272 risultano in classe D, pari al 14 percento del
totale degli APE, e 424 in classe E, pari al 21,8 percento al
totale degli APE.
Le darò questa prima parte di risposta perché immagino che abbia
capito poco, ma l'ho letta per correttezza in aula.
Mi permetto di mettere insieme la seconda domanda: "la stima dei
costi che l'approvazione definitiva della direttiva europea
summenzionata causerebbe alle ristrutturazioni sia a carico delle
famiglie che delle istituzioni valdostane" e la terza domanda: "le
prime valutazioni, alla luce dei dati sopra richiamati,
sull'impatto della direttiva sulle ristrutturazioni del patrimonio
immobiliare pubblico e privato", noi non siamo oggi in grado di
dare un dato reale e non voglio neanche darle un dato grossolano,
perché, secondo me, rischieremmo anche di sbagliare a buttare lì
dei dati. Quello che abbiamo provato a fare e che continueremo a
verificare e ad approfondire è sui dati del superbonus provare a
trasformare un dato di costo unitario della ristrutturazione, che
ha un
range
però molto largo, perché, a seconda sia del
posto che dell'edificio, cambiano in maniera importante i valori
che sono a conoscenza. Poi sappiamo bene che il superbonus, come
forse questa direttiva, se non calmierata da politiche
intelligenti, rischierà di far di nuovo aumentare i prezzi, la
materia prima, i costi di costruzione e di efficientamento.
Ad oggi quindi mi limiterei a dare un dato che è di larga
massima su una stima riferita a quei parametri e rispetto agli
edifici in classe F e G pari a 867 unità dell'Amministrazione
pubblica del patrimonio pubblico, un range che può arrivare fino a
87 milioni di euro e quelli in classe E, 424 unità, un range che
può arrivare fino a 43 milioni di euro. Ripeto: sono dati stimati
per ora con le conoscenze che si hanno e immaginiamo che se vuole
essere una direttiva che si pone di raggiungere degli obiettivi,
verranno messe a disposizione delle risorse, da un lato, per
aiutare i cittadini e imprese a realizzare questi interventi;
dall'altro, anche delle politiche che governino il mercato, perché
il rischio è sennò veramente di dover fare quello che è successo
quest'anno, a un certo punto di dover interrompere sì una misura
importante come quella del superbonus, ma che però ha fatto
completamente cambiare il quadro di riferimento, tant'è vero che
conosciamo tutti i costi che ormai ha assunto ristrutturare
un'abitazione o efficientarla.
Rendendomi quindi conto di non aver dato una risposta
esauriente, mi impegno con le strutture e con gli uffici a seguire
intanto l'applicazione della direttiva in Italia e a cominciare a
fare delle stime un po' meno grossolane in termini di ordine di
grandezza dei numeri e un po' più legate a dei parametri che
speriamo vengano poi considerati messi a disposizione di tutti i
Paesi, partendo dal punto di partenza.
Presidente -
Per la replica, la parola al consigliere
Manfrin.
Manfrin (LEGA VDA) -
Grazie assessore Bertschy per il
tentativo che si è voluto fare per fare un po' il quadro della
situazione, e mi rendo perfettamente conto che sia assolutamente
complesso, anche a fronte di quello che lei ci ha detto, ovvero che
bisogna far riferimento a dati che sono vecchi, combinarli con
quelli nuovi, fare delle stime rispetto ai potenziali costi delle
ristrutturazioni e quant'altro.
Credo che però quello che lei ha detto in apertura sia
assolutamente condivisibile, spesso l'Europa si pone dei grandi
obiettivi dimenticandosi dei punti di partenza ed effettivamente
alcuni Paesi, alcuni Stati, alcune città, alcuni luoghi urbani di
questa Europa sono assolutamente diversi rispetto a quelli che si
trovano nel nostro Paese e, per esempio, banalmente, Aosta, che
risulta essere la seconda città al mondo per il numero di reperti
romani dopo Roma, ha sicuramente le differenze rispetto a delle
zone che sono molto più moderne, con meno storia e sicuramente con
meno vincoli. Lei giustamente ha citato un dato e io aspetto con
ansia i dati che vorrà darmi appunto dopo la risposta, perché non
ho ben compreso perché a un certo punto ha parlato di 50.000
edifici e poi di 130.000 abitazioni, quindi era un po' per
comprendere esattamente il dato generale, ma diciamo che possiamo
partire da un dato: questa direttiva cosiddetta "Green", che
l'Europa vorrebbe applicare a tutti gli Stati dell'Unione,
banalmente se venisse applicata, per le casse pubbliche della Valle
d'Aosta, quindi Regione più amministrazioni di più Enti locali,
costerebbe largo circa, come usa spesso dire un altro suo collega,
130 milioni alle casse pubbliche, quindi 130 milioni di euro di
spese dei cittadini, milioni che ovviamente non verrebbero
utilizzati per fare altro, perché evidentemente se vengono usati
per fare questo tipo di efficientamento, non potrebbero essere
usati per fare altri interventi e questo esclude tutti gli
interventi che eventualmente i privati poi dovrebbero andare a fare
per intervenire, quindi parliamo soltanto della parte della
componente pubblica. Se la componente pubblica, su un numero di
quello che ci ha detto lei: 877 unità, deve spendere 130 milioni,
io non oso immaginare quale sia la spesa moltiplicata per i 50.000
edifici e/o le 130.000 abitazioni. È quindi un qualcosa da far
tremare i polsi ed è un qualcosa che ad oggi viene scaricato
direttamente addosso ai cittadini, da una parte, e alle
Amministrazioni dall'altra senza una minima cognizione di quello
che comporterà e senza una minima differenziazione della
peculiarità di un luogo oppure di un altro all'interno
dell'Europa.
Una direttiva assolutamente folle quindi, che, come lei ben sa,
noi abbiamo combattuto e combatteremo in Europa e come Governo
nazionale e che ci auguriamo possa essere modificata perché sarebbe
davvero un costo mostruoso ma soprattutto - e lei l'ha ricordato
bene - andrebbe anche a incidere sulla necessità di ammodernamento,
perché, come è stato dimostrato dal 110 percento, un ricorso
massiccio alle opere di ristrutturazione ha provocato un aumento
dei costi dei materiali, un'indisponibilità delle imprese a essere
appunto presenti laddove si chiede un intervento e un aumento in
generale dei costi anche dei lavori, anche perché peraltro ci
prometteva un altro Presidente del Consiglio che sarebbe stato
fatto tutto gratuitamente. Siccome il "gratuitamente" era però a
"paghiamo noi", gratuitamente lo promette lui e questo gli ha
fruttato sicuramente un buon successo in campagna elettorale ma non
ha giovato ai conti del Paese... questi costi, questi sì
effettivamente fatti come operazione
spot
elettorale, non si
devono nella maniera più assoluta scaricare ai danni dei cittadini
ma si deve permettere di poter convivere e anche di conformarsi
alla struttura di un Paese, piuttosto che le necessità e le
differenze che ci sono da un Paese all'altro. La ringrazio quindi
per la sua risposta.
