Classificazione
EDILIZIA



Oggetto del Consiglio n. 934 del 4 novembre 2004 - Resoconto
OGGETTO N. 934/XII - Reiezione della proposta di legge:
"Modificazioni della legge regionale 5 febbraio 2004, n. 1
(Disposizioni in materia di riqualificazione urbanistica,
ambientale e paesaggistica e di definizione degli illeciti edilizi
nel territorio della Valle d'Aosta)".
Articolo 1
(Modificazioni dell'articolo 3)
1. Dopo il comma 3 dell'articolo 3 della legge regionale 5
febbraio 2004, n. 1 (Disposizioni in materia di riqualificazione
urbanistica, ambientale e paesaggistica e di definizione degli
illeciti edilizi nel territorio della Valle d'Aosta), è inserito il
seguente:
"3bis. Sono suscettibili di sanatoria edilizia i cambi di
destinazione d'uso all'interno della sagoma originaria del
fabbricato autorizzato.".
2. La lettera c) del comma 4 dell'articolo 3 della l.r.
1/2004 è sostituita dalla seguente:
"c) ampliamenti per adeguamento igienico-sanitario o
tecnico-costruttivo di edifici esistenti, senza aumento delle unità
abitative.".
Articolo 2
(Dichiarazione d'urgenza)
1. La presente legge è dichiarata urgente ai sensi
dell'articolo 31, comma terzo, dello Statuto speciale per la Valle
d'Aosta ed entrerà in vigore il giorno successivo a quello della
sua pubblicazione nel Bollettino ufficiale della Regione.
Presidente - Pongo in votazione l'articolo 1:
Consiglieri presenti: 32
Votanti: 11
Favorevoli: 8
Contrari: 3
Astenuti: 21 (Borre, Cerise, Cesal, Charles Teresa, Ferraris,
Fey, Fiou, Fosson, Isabellon, Maquignaz, Marguerettaz, Nicco,
Pastoret, Perrin, Perron, Praduroux, Rini, Sandri, Vicquéry, Viérin
Adriana e Viérin Laurent)
Il Consiglio non approva.
Presidente - Secondo quanto previsto dall'articolo 77, comma 2,
del Regolamento interno del Consiglio, qualora è respinto il 1°
articolo di una legge, è respinta la legge nel suo complesso.
Il Consiglio respinge la proposta di legge.
