Classificazione
SANITÀ VETERINARIA E ZOOTECNIA
Zootecnia


Resoconto integrale del dibattito dell'aula
Oggetto del Consiglio n. 3134 del 2 aprile 2003 - Resoconto
OGGETTO N. 3134/XI Rispetto degli impegni assunti dalla società
"Abit" relativamente alla "Centrale laitière d'Aoste".
(Interpellanza)
Interpellanza Considerato che il prossimo 30 aprile scadrà il
contratto biennale tra la Finaosta e la Società Cooperativa Abit,
che impegna quest'ultima a rispettare obblighi particolari indicati
nel suddetto contratto definitivo di acquisizione della società
Centrale Laitière d'Aosta siglato tra la Finanziaria regionale e
l'Abit Cooperativa Produttori Latte;
Viste le vicissitudini che hanno riguardato la Centrale Laitière
d'Aoste prima e dopo l'ingresso dell'Abit nella società;
Considerato che la Centrale Laitière, negli intenti dei suoi
realizzatori, doveva divenire uno strumento per la diversificazione
e la valorizzazione di tutto il settore lattiero-caseario
valdostano;
Tenuto conto che il contratto di cui sopra non è stato mai
portato a conoscenza dei singoli consiglieri regionali, nonostante
ripetute richieste;
Richiamate le numerose dichiarazioni d'intenti rese in aula
dall'Assessore competente;
Venuti a conoscenza delle ennesime preoccupazioni, in merito al
mantenimento dei livelli occupazionali, espresse dalle
organizzazioni sindacali, che recentemente si sono incontrate con
il Presidente della Regione;
i sottoscritti Consiglieri regionali
Interpellano
la Giunta regionale per conoscere:
1) quali sono in dettaglio gli adempimenti e gli impegni
specifici, indicati all'interno del contratto, a carico della
Cooperativa Abit;
2) in caso di mancato rispetto delle suddette clausole
contrattuali, se è prevista una clausola che preveda l'annullamento
del contratto e/o se esistono eventuali penali e in che cosa
consistono;
3) se ritiene che gli impegni assunti dall'Abit siano stati
interamente rispettati e, in caso negativo, quali sono gli
intendimenti che la Giunta regionale, tramite la Finaosta, potrebbe
attuare, oltre all'applicazione delle eventuali penali
previste.
F.to: Lanièce - Viérin M.
Président
La parole au Conseiller Lanièce.
Lanièce (SA)
In questi anni la "Centrale latière" d'Aoste
è stata oggetto di numerose iniziative consiliari da parte di vari
consiglieri di opposizione, sia prima che avvenisse la sua cessione
"all'Abit", sia successivamente alla stessa.
Oggi, a circa un mese dalla scadenza del contratto biennale fra
la Finaosta e "l'Abit", abbiamo voluto riprendere tale
problematica, mossi anche da talune perplessità oggetto di
precedenti iniziative consiliari di altri gruppi, derivanti dalla
situazione complessiva in cui versa lo stabilimento della "Centrale
laitière" dopo due anni di gestione "dell'Abit". È proprio per
rimuovere finalmente questi dubbi che con questa interpellanza
vogliamo sapere in dettaglio quali sono gli impegni specifici
assunti e sottoscritti "dall'Abit" nel famoso "contratto
definitivo" siglato dalla Finaosta e dalla società "Abit", se è
prevista la clausola rescissoria, quali sono le eventuali penali
previste a fronte di eventuali inadempimenti degli impegni assunti,
infine qual è la valutazione sul rispetto o meno degli impegni
indicati nel suddetto contratto e gli intendimenti in merito della
Giunta. Queste sono le nostre domande, sennonché sono ultimamente
sopravvenuti dei fatti che, se confermati, potrebbero essere
clamorosi, fatti che ora evidenzierò, sperando che oggi questi
dubbi vengano chiariti, perché non si tratta di perplessità di poco
conto.
Ciò di cui siamo venuti a conoscenza in merito alla "centrale"
deve essere smentito o confermato da questa Giunta, perché è solo
con la piena chiarezza amministrativa che possiamo sperare che
fatti come quelli discussi nella scorsa seduta consiliare
straordinaria non si ripetano più. Abbiamo appreso dai giornali di
vicissitudini attinenti la vita aziendale ed amministrativa della
"centrale", che ritengo meritevole di attenzione da parte di questo
Consesso. Solo recentemente, ad esempio, sui giornali locali è
apparsa la notizia che la Corte dei Conti sta indagando sulla
vendita della "centrale" "all'Abit", cessione gestita direttamente
dalla Finaosta su mandato della Regione. Pare cioè, leggendo quanto
riportato sui giornali, che la Finaosta abbia operato un
ripianamento dei conti dello stabilimento di Gressan, versando una
somma di denaro alquanto superiore al valore di mercato stabilito
poi per la vendita della stessa "centrale" "all'Abit". In merito a
tale problematica, l'Assessore all'agricoltura ha ammesso
pubblicamente di non essere stato messo a conoscenza dalla Finaosta
circa i parametri e le valutazioni decise dalla finanziaria
regionale per la vendita dello stabilimento. Ovviamente, non
parleremo di questo, mentre ci interessa approfondire un altro
aspetto particolare e anche un po' preoccupante, perché, se da un
lato i giornali non ci hanno rincuorato circa il buon andamento e
le prospettive di sviluppo della "centrale", ancor meno ci è
riuscito un fatto recentemente avvenuto, ovvero il ricevimento di
una copia del possibile contratto biennale stipulato fra la
Finaosta e "l'Abit" nell'aprile 2001, pervenutaci in via
discrezionale in busta chiusa senza indicazione di mittenti.
Essendo anonima la provenienza di questo documento, abbiamo
scelto di confrontarlo oggi con voi per stabilire l'eventuale
natura originale ed autentica del suo contenuto o - come in realtà
speriamo - falsa e menzognera e, se possiamo permetterci la
battuta, da pesce d'aprile. Sì, Assessore Perrin, spero davvero che
la copia del contratto pervenutaci sia un falso, perché, se così
non fosse, i casi sarebbero due: o lei ha mentito a questa
Assemblea sapendo di mentire - e non voglio credere ciò visto che
la ritengo una persona corretta - o altrimenti la Finaosta l'ha
tenuta all'oscuro di importanti aspetti, ben diversi da quelli
finora conosciuti.
Da questo "contratto", che ancora definisco fra virgolette,
evinco subito un particolare negativo assolutamente contrario a
ogni buona norma contrattuale. Fra le varie penali previste in caso
di inadempienze da parte della società acquirente, non è
specificato in alcun modo una forma di rescissione del contratto da
parte della Finaosta; la mancanza del titolo rescissorio
rappresenta forse una dimenticanza del tutto involontaria da parte
degli stipulatori oppure un preciso intento finalizzato a non
imporre "all'Abit" alcuna clausola definitiva? Uso il termine
"alcuna" per dire nessuna clausola, tale è il significato di questa
parola chiave in questo mio intervento.
Restando sulle penali, mi preme far notare l'aspetto più
contraddittorio di questo presunto contratto. Al punto 1
dell'articolo 9 si legge che:
"In caso di mancato rispetto
dell'impegno di non procedere ad alcuna alienazione delle azioni
della società o dell'azienda della stessa per il periodo di 24 mesi
dalla sottoscrizione del contratto definitivo e di mantenere la
sede fiscale e legale della società in Valle d'Aosta, così come
previsto all'articolo 7,
che precede, l'Abit dovrà
corrispondere alla Finaosta, per ciascuna delle violazioni, la
somma di 1 miliardo di lire, salvo il maggior danno"
. Al punto
2 invece si legge:
"In caso di mancato rispetto di alcuno degli
impegni di cui all'articolo 8 che
precede…"
, ovvero - leggo
testualmente -:
"Salvo diverso accordo fra le parti, l'Abit si
impegna a non procedere direttamente, o per il tramite della
società, alla produzione del formaggio denominato fontina, prodotto
regionale tipico della Valle d'Aosta"
. Articolo 8, punto 2:
"Con riferimento al marchio "Centrale laitière d'Aoste",
posseduto dalla società, l'Abit si impegna a procedere alla sua
valorizzazione, nonché ad un utilizzo continuativo, costante e
analogo a quello perseguito dalla società, fino alla sottoscrizione
del contratto definitivo e consono al prestigio che lo stesso vanta
attualmente sul mercato"
. Punto 3:
"L'Abit si impegna
altresì a procedere ad ogni tutela giudiziaria in caso di abuso da
parte di terzi del marchio stesso "Centrale laitière d'Aoste" e a
non procedere alla sua alienazione separatamente dall'azienda di
cui la società è titolare"
. Punto 4:
"L'Abit si impegna a
preferire per la produzione dei prodotti della società, a parità di
condizioni, il latte prodotto nel territorio della Valle d'Aosta e
a favorire l'ingresso nella propria compagine sociale da parte
degli allevatori valdostani, riuniti in associazione"
. Punto 5:
"In coerenza con il piano industriale presentato, l'Abit si
impegna a non effettuare licenziamenti salvo che per giusta
causa"
. Punto 6:
"Le parti espressamente convengono che, nel
caso in cui, per effetto di accordi o impegni di qualsiasi natura
già presi con gli allevatori valdostani, Centrale laitière d'Aoste
dovesse trovarsi nell'obbligo di ritirare dagli stessi il latte a
prezzi superiori a quelli medi di mercato del latte alimentare,
ricercheranno una soluzione di comune e completa soddisfazione
entro il termine ultimo del 31 marzo 2002"
. Punto 7:
"La
Finaosta farà in modo che venga stipulato dalla società un
contratto di locazione avente ad oggetto gli immobili attualmente
in uso e che tale contratto abbia una durata alla prima scadenza di
nove anni e canone annuo non superiore a lire 200 milioni"
.
Si dice quindi che, in caso di mancato rispetto di alcuno degli
impegni di cui all'articolo che precede, "l'Abit" dovrà
corrispondere alla Finaosta la somma di 1 miliardo, fatto salvo
comunque il maggior danno. Mentre per la prima clausola, relativa
al divieto di cessione delle partecipazione e di spostamento fuori
Valle della sede legale e fiscale, è prevista una penale di 1
miliardo per ciascuna violazione dei due impegni, per l'articolo 9,
punto 2, relativo a ben otto determinati impegni - collegati
essenzialmente all'essenza produttiva della "centrale", ovvero alle
problematiche che più da vicino riguardano il mondo agricolo
valdostano -, con un'abile, ma grammaticalmente errata contorsione
lessicale sembrano essere stati aggirati tutti i paletti, così ben
specificati all'articolo 8.
La dicitura
"mancato rispetto di alcuno degli impegni"
difatti si dovrebbe leggere in italiano: "mancato rispetto di
nessuno degli impegni", perché il termine "
alcuno"
in una
frase negativa significa inequivocabilmente "nessuno". In altre
parole, se diamo al termine "
alcuno"
usato in una frase
negativa il suo vero significato, cioè "nessuno", dobbiamo
intendere che "all'Abit" basterebbe ottemperare a uno solo degli
impegni prima letti da me per evitare il pagamento di penali per
tutte le altre eventuali violazioni. Se invece vogliamo credere che
quel termine sia stato utilizzato forse in modo ambiguo, nel suo
più remoto significato arcaico, ormai poco utilizzato nella lingua
corrente,
"alcuno"
si potrebbe tradurre con "qualcuno" o
"più di uno", ma in questo caso mancherebbe il riferimento della
penale per ogni singola violazione e il miliardo previsto di
sanzione potrebbe essere applicato a seguito del mancato rispetto
di due o più tra gli otto impegni assunti.
A questo punto chi mi può spiegare se veramente gli intenti
della Regione, che hanno motivato il passaggio della "centrale"
"all'Abit", erano quelli di garantire e salvaguardare la produzione
del settore lattiero-caseario valdostano? Chi ci può spiegare
perché quella frase non è stata scritta nel modo corretto? Perché
mai nell'articolo 9, punto 2, al posto di quella che sembra una
palese presa in giro sulle penali applicate alle clausole
dell'articolo 8, non è stato scritto: "Per ogni singola violazione
sarà applicata una penale di…"? Se il
contratto che ho in mano è quello realmente stipulato tra le parti
e non è un falso, ci troveremmo di fronte a una serie di mancanze
gravi, che andrebbero a ledere seriamente la buona fede e gli
onesti intenti, da quest'aula spesso indirizzati verso il mondo
agricolo valdostano, legato al settore lattiero-caseario. Il gioco
dialettico dell'articolo 9, o meglio l'infelice ed errata,
grammaticalmente parlando, espressione dello stesso, francamente
non fa onore ai sottoscrittori regionali del contratto, anzi sembra
farli collocare in una sorta di posizione di incomprensibile
sudditanza rispetto a un ente privato qual è "l'Abit".
L'assenza di una clausola rescissoria in caso di inadempienza è
anch'essa preoccupante, perché rende difficile, se non impossibile,
alla Finaosta, e di conseguenza alla Regione, a difesa di tutto il
comparto lattiero-caseario valdostano, di far valere le loro
ragioni; altro non resterebbe, se il contratto che ho in mano è
autentico, che appellarsi al suo articolo 15, che dispone il lodo
arbitrale in caso di controversie inerenti la validità e
l'interpretazione del contratto. Qui mi rivolgo necessariamente a
lei, Assessore: lei infatti ha sempre sostenuto l'importanza della
presenza nel contratto di impegni a carico "dell'Abit", voluti e
sostenuti dalla Regione a difesa dei propri interessi e di quelli
dei produttori di latte. È una frase che darebbe per scontata
l'attenta lettura da parte sua dell'articolato contrattuale e non è
affatto credibile l'ipotesi che la Finaosta non abbia mai
sottoposto a lei e al Presidente della Regione il contratto siglato
con "l'Abit". Il Consiglio di amministrazione della Finaosta è
composto per otto noni da membri designati dalla Giunta regionale e
tutti sappiamo che le linee guida di azione della Finaosta sono
decise dal Consiglio di amministrazione della finanziaria
unitamente alla Presidenza della Regione. È impossibile quindi che
un documento così importante sia stato accettato passivamente da
questa Giunta, in particolar modo dall'Assessorato
dell'agricoltura, senza prima la lettura e il confronto, senza una
partecipazione attiva nella sua compilazione da parte del potere
politico della Regione.
I casi, allora, sono due: o questa copia che abbiamo in mano
rappresenta un palese falso, un documento artefatto - e allora
possiamo sorridere pensando a un pesce di aprile - oppure fino ad
oggi, in merito alla questione della "centrale" e la sua cessione
"all'Abit", sono state raccontate agli agricoltori valdostani, in
modo particolare ai produttori di latte, un sacco di bugie. Nel
primo caso, tiriamo un respiro di sollievo, certi della
comprensione di questo Consesso per la nostra preoccupazione e la
nostra premura di chiarire i punti oscuri di un documento di cui
fino ad oggi non potevamo accertare la veridicità o meno, visto che
non ci è mai stato fornito, nonostante le ripetute richieste dei
colleghi del gruppo "dell'Ulivo"e nostre. Nel secondo caso, ovvero
se il contratto che ho in mano è la copia di quello vero, cioè di
quello che a suo tempo sicuramente ha letto anche lei, Assessore,
le chiediamo di assumersi l'intera responsabilità politica su
questa vicenda, che potrebbe avere conseguenze negative per il
settore lattiero-caseario e di tentare immediatamente di porvi
rimedio, ricorrendo nei 28 giorni, che ancora rimangono prima dello
scadere del contratto, all'arbitrato previsto all'articolo 15.
Président
La parole à l'Assesseur à l'agriculture
et aux ressources naturelles, Perrin.
Perrin (UV)
Je pense que l'illustration de M. Lanièce a
peu à faire avec le texte de l'interpellation. Je crois avant tout
devoir préciser quelques détails avant de donner une réponse
ponctuelle. Le Conseiller Lanièce a lu les journaux, mais il n'a
pas lu la précision que l'Assesseur à l'agriculture a faite à
l'article paru sur "La Vallée Matin" et "La Vallée". A savoir, il
n'est pas correct affirmer que le Gouvernement régional n'a pas
pris acte ou n'a pas lu le contrat avec "l'Abit" absolument, c'est
pas cela. Nous sommes conscients de ce que nous avons signé, même
si justement l'analyse économique de l'offre de "l'Abit" a été
faite par la Finaosta, c'est-à-dire par des personnes qui sont
préparées à faire une analyse économique du projet présenté par une
société. L'offre de "l'Abit" a été faite tenant compte des
conditions que le Gouvernement avait posées et ces conditions,
elles, ont été précises. Nous devons encore une fois tenir compte
que nous nous trouvions face à la "Centrale", société qui avait une
perte importante et que nous ne pouvions plus supporter, donc nous
avons alors décidé de chercher un partenaire. Je veux encore
réaffirmer que la seule offre, contenant un projet industriel
complet, était celle de "l'Abit", donc comme l'on dit: "prendere o
lasciare", la perspective étant celle de fermer la "Centrale" tout
court. Nous avons préféré essayer de donner la possibilité à une
société, dont la proposition a été examinée d'un point de vue
économique et de la fiabilité, de continuer l'activité de Centrale,
surtout pour le maintien de la main d'?uvre, et de donner la
possibilité aussi aux producteurs, s'ils le retenaient, de conférer
leur lait.
Il me semble donc hors de lieu de faire des accusations, comme
elles ont été faites dans cette salle, qui sont absolument fausses.
Moi, j'ai répondu une quinzaine de fois dans cette salle, j'ai dit
la vérité sur "l'Abit", j'ai toujours expliqué quelles étaient les
conditions qu'avaient été de quelque façon acceptées par le
Gouvernement régional et ratifiées par ce Conseil. Voilà donc que
je trouve absolument inopportunes les expressions que M. Lanièce a
évoquées dans son illustration. Je refuse absolument qu'on m'accuse
de peu de transparence dans cette affaire, car elle a été
extrêmement transparente. Nous aurions souhaité bien sûr une autre
solution pour la "Centrale", c'est-à-dire la gestion directe par
les producteurs, mais cela n'a pas été possible et donc nous avons
choisi le mal mineur, comme j'ai toujours dit.
Je voudrais rappeler pour l'énième fois les passages que nous
avons faits. En 2001, après avoir pris acte de la situation
négative de la "Centrale", qui a été mise en évidence par l'analyse
économique conduite par la Finaosta, le Gouvernement avait choisi
de céder la totalité de sa participation dans la société à un sujet
garantissant continuité de gestion et disposé à souscrire une série
d'engagements allant du maintien de la production et des places de
travail à la récolte du lait produit en Vallée d'Aoste et au
maintien du label "Centrale laitière d'Aoste". La recherche du
partenaire avait été confiée à la Finaosta et le choix est tombé
sur "l'Abit", en tel que seul proposant - je répète - d'un projet
industriel porteur de perspectives de développement de
l'établissement de Gressan, ainsi que pour une série d'autres
évaluations d'ordre économique. Par la suscription du contrat
d'achat de la "Centrale", "l'Abit" s'était engagée pour une période
de 24 mois à ne pas transférer les actions à d'autres sociétés, à
ne pas produire de la fontine, à valoriser le label, à préférer le
lait produit en Vallée d'Aoste, à ne pas licencier les dépendants,
sauf juste cause, à maintenir le siège légal de la "Centrale" en
Vallée d'Aoste. Pour ce qui concerne les pénalités, là vous vous
êtes engagés dans un exercice de style autour de cette définition,
mais il me semble qu'elles sont claires. En cas de violation d'une
des clauses, "l'Abit" est appelée à verser à la Finaoste un
milliard de lires. Selon la Finaosta, organisme chargé de la
vigilance sur le respect des engagements suscrits par "l'Abit", la
société n'a pas dérogé aux clauses du contrat: cela a été écrit par
la Finaosta.
Lors des rencontres et même par écrit, l'Administrateur de la
"Centrale" a réaffirmé à maintes reprises qu'il n'y a pas de la
part de "l'Abit" aucune intention de réduire le personnel, ni le
niveau de production prévu à Gressan, mais au contraire - ce sont
des propos et, je le répète, ce sont des déclarations de "l'Abit",
pas de l'Assesseur Perrin - la société songe un développement futur
de l'établissement, après avoir atteint un équilibre financier de
la société. Cela a toujours été posé comme but fondamental,
c'est-à-dire arriver à un équilibre financier, afin de pouvoir
réinvestir et repartir aussi avec une production adéquate. Il y
avait en outre le problème de réduire le déficit que la société
avait auparavant. Pour ce qui est de la situation du personnel,
encore récemment, lors d'une rencontre que nous avons eue - les
représentants syndicaux, les dépendants de la "centrale" avec le
Président de la Région et le soussigné -, face aux préoccupations
exprimées, le Président de la Région s'est engagé à rencontrer les
administrateurs de "l'Abit", pour chercher encore une fois, comme
nous l'avons déjà fait d'autres fois, de mieux comprendre les
stratégies concernant la future activité de la "Centrale", surtout
face à la prochaine échéance des 24 mois.
Au-delà des programmes de la société, qui est quand même - je le
répète - une société privée, c'est-à-dire une société qui a son
plan industriel et qui décide aussi de ses investissements, nous
tâcherons encore une fois de vérifier la possibilité que la
"Centrale" rentre dans le système laitier de la Région, afin de
retrouver les justes synergies entre les différentes composantes, à
partir des producteurs - aujourd'hui nous n'avons que deux
producteurs qui confèrent le lait à la "Centrale" et je crois que
ces producteurs, malgré tout, ils ont été payés et n'ont pas de
grandes plaintes à porter à la "Centrale" - aux différents acteurs
qui sont engagés dans la commercialisation et la promotion de nos
produits laitiers et fromagers. Les perspectives donc vont dans
cette direction, parce que "l'Abit", isolée, a des problèmes à
produire et à s'insérer dans le contexte du secteur valdôtain. Là
il faut que l'Administration publique puisse favoriser les
contacts, afin de réussir à retrouver une place précise pour la
"Centrale", qui était celle de faire de "poumon" au secteur
laitier. C'était le but pour lequel on l'avait bâtie et surtout
pour trouver un équilibre dans le système laitier. Je crois qu'il
faudra reconduire, même en respectant le plan de "l'Abit", la
Centrale dans le contexte.
Président
La parole au Conseiller Lanièce.
Lanièce (SA)
La risposta dell'Assessore è un po' contorta
come l'articolo 9, punto 2, che a questo punto è il contratto
definitivo, quello veritiero, perché non mi sembra che l'Assessore
abbia detto che quello che ho letto fossero cose non vere. Entrando
nel merito, l'Assessore ha detto che le penali sono giuste; ora, il
fatto che un contratto tanto importante non preveda una clausola
rescissoria - e qui abbiamo anche degli avvocati - mi sembra che
sia non dare molta garanzia. Il fatto che una delle due penali non
faccia riferimento a ogni singola variazione, quando queste stesse
penali fanno riferimento a ben 8 impegni, non mi sembra che sia una
cosa normale, come pure il fatto di scrivere
"alcuno"
in una
frase negativa - e qui leggo la dicitura del vocabolario ad uso e
consumo dei consiglieri -:
"alcuno in frase negativa vuol dire
nessuno"
.
Probabilmente c'è un errore grammaticale, perché? Forse per
rendere la situazione ambigua? Questa è un'ipotesi, non possiamo
esserne sicuri, però sta di fatto che, per la penale riguardante
gli 8 punti fondamentali, troviamo la dicitura:
"in caso di
mancato rispetto di alcuno degli impegni"
. Perché non si è
detto di ogni singolo impegno? Perché questo vuol dire che
"all'Abit" basta esclusivamente non produrre fontina per non pagare
mai nessuna penale. Esiste l'articolo 15, dove si parla di creare
un lodo per verificare l'interpretazione delle clausole,
utilizziamolo!
Se per caso
"alcuno"
fosse usato in termine arcaico,
ovvero "più di uno", dovrebbero esserci già due clausole non
rispettate, in quanto una clausola non rispettata non vuol dire
niente: da due clausole in su si paga un miliardo, non si paga un
miliardo per ogni clausola non rispettata. Questo è normale per
voi? Per me no. Al di là della scelta "dell'Abit" - adesso non
possiamo entrare nel merito, questa interpellanza non era nel
merito della scelta o meno "dell'Abit" -, è sul contratto che
vogliamo avere chiarimenti: vogliamo sapere se quello che leggiamo
è quello vero, perché finora ci hanno detto cose non troppo
corrette e tutti questi paletti, attorno ai quali c'era un
controllo effettivo e una corrispondente penale, non ci sono. Per
questo siamo dubbiosi di come sia stata portata avanti la vicenda e
il fatto stesso che l'Assessore ribadisca che ha letto il contratto
mi sembra una cosa non positiva. Rimango pertanto convinto della
necessità di utilizzare l'articolo 15, che prevede il lodo di
arbitrato, per verificare almeno l'interpretazione dell'articolo 9,
punto 2, che è il punto essenziale e che dimostrerebbe che c'è
stata da parte della Finaosta una certa accondiscendenza verso
"l'Abit", in modo che non sia possibile rilevare alcuna
inadempienza prima dello scadere del contratto.
Président
La parole au Vice-président Viérin
Marco.
Viérin M. (SA)
Il collega Lanièce ha fatto un intervento
molto tecnico, io invece farò un intervento di tipo politico,
perché di questa vicenda - ha ragione l'Assessore - ne abbiamo
discusso tante volte. Non era di facile soluzione, sono il primo ad
ammetterlo, riconosco però anche che oggi l'Assessore ha detto
esplicitamente che la Giunta ha letto e visto il contratto con
"l'Abit" anche se fatto dalla Finaosta. Ringrazio l'Assessore per
la sua correttezza e serietà, in questo senso però dico che, se è
vero che il potere politico non si può sostituire a chi si occupa
degli aspetti economici, tuttavia ci sono, se questo documento che
ci è giunto è veritiero, degli aspetti inquietanti. Mettere 8
condizioni e dire che non devono avverarsi tutte, cioè se "l'Abit"
non faceva 7 cose e 1 sì, "l'Abit" era a posto; se invece la si
legge in senso diverso, se ne rispettava 2, era a posto,
oppure…
(interruzione dell'Assessore Perrin, fuori microfono)
… guardi che ci sono delle cose che,
se andiamo a disquisire, non sono state fatte. C'è anche il
discorso della produzione, il problema del prezzo del latte entro
il 31 marzo 2002, ci sono altre cose non definite.
La nostra interpellanza chiede all'Assessore al punto 3:
"se
ritiene che gli impegni assunti dall'Abit siano stati interamente
rispettati…"
; mi pare che
l'Assessore ci abbia risposto affermativamente e, se è così, è
chiaro che non può risponderci
"quali sono gli intendimenti che
la Giunta regionale, tramite la Finaosta, potrebbe attuare, oltre
all'applicazione delle eventuali penali previste"
, perché la
risposta dell'Assessore ci è sembrata molto chiara, ha detto che,
secondo lui, questi impegni sono
stati…
(nuova interruzione dell'Assessore Perrin, fuori
microfono)
… ah, secondo la Finaosta! La
precisazione è importante: questi impegni sono stati rispettati
secondo la Finaosta, quindi la Giunta non si è sbilanciata se
questi impegni politicamente per lei sono stati rispettati! Direi
che la nostra interpellanza è ancora più attuale. Ripeto: non
abbiamo ricevuto risposta in merito a cosa vuol fare la Giunta su
quanto abbiamo chiesto al punto 3. Spero che in questi trenta
giorni la Giunta possa chiarirci, se non tramite il Consiglio,
anche tramite comunicati stampa, come ormai siamo abituati a
leggere, cosa intende fare. Se questa vicenda finisce in una "bolla
di sapone", credo che non faccia bene al mondo agricolo valdostano
e neppure alla politica valdostana.
