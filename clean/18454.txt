Classificazione
EDILIZIA
Edilizia residenziale


Resoconto integrale del dibattito dell'aula
Oggetto del Consiglio n. 1560 del 4 ottobre 2000 - Resoconto
OGGETTO N. 1560/XI Liquidazione di contributi statali per il
caro affitto di abitazioni relativi all'anno 1999.
(Interrogazione)
Interrogazione Preso atto delle dichiarazioni espresse sugli
Organi di Informazione dal sindacato inquilini "Sunia" della Valle
d’Aosta, secondo il quale i fondi statali (707
milioni di lire) assegnati alla nostra regione quale contributo per
il caro affitti relativi all’anno 1999, non
sarebbero ancora stati distribuiti ai nuclei familiari bisognosi
per motivi burocratici ed amministrativi;
Considerato che con tali fondi le centinaia di famiglie aventi
diritto, ovvero i meno abbienti, avrebbero la concreta possibilità
di pagare tali spese improrogabili e quindi di scongiurare il
rischio di sfratto per morosità, che ogni anno causa gravi e
molteplici problemi sociali;
Vista la necessità di risolvere al più presto tale situazione al
fine di ottenere la liquidazione di tali contributi alle famiglie
meno abbienti;
i sottoscritti Consiglieri regionali
Interrogano
la Giunta regionale per conoscere:
1) quali sono le cause che hanno impedito sino ad oggi la
liquidazione dei contributi per il caro affitti, già assegnati alla
Valle d’Aosta;
2) se nel frattempo sono stati erogati tali fondi e in caso di
risposta negativa quali sono le modalità e i tempi previsti per la
loro erogazione.
F.to: Lanièce - Marguerettaz
Président
La parole à l'Assesseur au territoire, à
l'environnement et aux ouvrages publics, Vallet.
Vallet (UV)
Voglio premettere che la notizia da cui trae
origine l'iniziativa del Consigliere è stata riportata in modo un
po' superficiale dalla stampa locale.
Infatti, il comunicato a cui è stato fatto riferimento è del
Sunia nazionale, che denunciava in modo generico una situazione
generale di forte ritardo in tutte le regioni italiane
nell'erogazione dei contributi relativi alla legge n. 431/98. Non
mi risulta che il Sunia regionale, che ha contribuito
all'accoglimento delle domande e quindi è informato sulla
situazione e sui tempi, si sia espresso in merito alla situazione
valdostana.
Infatti, va ricordato che la gestione dei fondi statali ha
richiesto la definizione a livello regionale delle opportune intese
con i comuni che hanno lasciato all'Amministrazione regionale, che
già gestisce l'assegnazione del fondo regionale, la gestione di
questi finanziamenti. Per poterlo fare, ricordo che abbiamo dovuto
prevedere con legge l'attribuzione alla Regione di questa
competenza che la legge dello Stato invece assegna ai comuni, e lo
abbiamo fatto inserendo un articolo nella legge finanziaria
nell'anno 2000.
Abbiamo dovuto quindi, con provvedimento di Giunta, definire le
modalità e predisporre l'opportuna modulistica, cosa che è stata
fatta con la deliberazione della Giunta regionale del 22 maggio
2000, n. 1592, dopo che lo Stato, con un decreto legge del 25
febbraio 2000, ha ulteriormente modificato i criteri di valutazione
e i criteri per l'assegnazione.
Preciso che sono importanti le date, mi perdoni il Consigliere,
perché facendo le somme si può trarre il giudizio che lascerò al
Consigliere rispetto ai gravi ritardi.
Con la delibera del maggio 2000 abbiamo definito modalità e
criteri e abbiamo fissato al 30 giugno 2000 il termine per la
presentazione delle domande. Su richiesta dei sindacati degli
inquilini, fra cui anche il Sunia, la Giunta ha provveduto a
posticipare detta scadenza al 31 luglio 2000; sono state presentate
365 domande che devono essere istruite, comportando l'istruttoria
stessa l'accertamento e la verifica dei requisiti dei richiedenti,
tenuto conto che il tutto si fonda su autocertificazione e che per
quanto riguarda l'autocertificazione dei redditi il Consigliere sa
che qualche problema ci può essere.
Al momento non sono stati ancora erogati i fondi, l'istruttoria
delle domande è praticamente conclusa, abbiamo fissato al 9 ottobre
un'ulteriore scadenza per permettere a coloro che avevano
documentazione incompleta di presentare la documentazione
mancante.
A fine ottobre sarà sicuramente definita la graduatoria degli
aventi diritto sulla base della quale, con provvedimento
dirigenziale, potrà essere predisposta la liquidazione dei
contributi, che quindi ipoteticamente potrà avvenire fra la fine di
novembre e la prima metà di dicembre. Fatte quindi le dovute somme,
mi permetto di fare una valutazione conclusiva, dicendo che per
quanto riguarda la nostra regione non credo si possa parlare di
ritardi o di complicazioni particolari, tenuto conto che dalla
presentazione delle domande, 31 luglio, alla liquidazione che
avverrà fra fine novembre e metà dicembre, intercorreranno quattro
mesi, un tempo che mi pare congruo per l'istruzione di domande che
presentano una certa delicatezza.
Président
La parole au Conseiller Lanièce.
Lanièce (Aut)
Prendo atto della risposta dell'Assessore,
con la quale ribadisce che non ci sono grossi ritardi. Nella sua
risposta non ho capito quando i soldi sono stati assegnati alla
Regione, quindi chiederò di avere la documentazione che ci ha
letto, in modo da capire quando i soldi sono pervenuti alla nostra
regione e se c'è stato ritardo o meno. Una considerazione.
Prendiamo atto che a metà dicembre verranno finalmente erogati
questi contributi che - al di là del ritardo o meno - sono
importanti perché riguardano famiglie che si trovano in forte
disagio e quindi, giustamente, hanno bisogno di questi contributi,
proprio per far fronte a delle situazioni di istanze di sfratto,
che sicuramente non terranno conto dei ritardi eventuali della
burocrazia, da chiunque dipendano.
Questo è un fatto da sottolineare. Se non sbaglio i contributi
sono divisi in due fasce: una prima fascia riguarda i redditi
inferiori ai 18 milioni, per i quali il contributo può arrivare
fino a 6 milioni, mentre per i redditi superiori il contributo si
aggira sui 4,5 milioni. Facendo un calcolo matematico, se sono 365
le famiglie, con questi contributi vorrà dire che meno della metà
di queste famiglie potrà usufruire dei contributi, e pertanto circa
200 famiglie si troveranno in grosse difficoltà.
Allora vorrei sapere, ma questo l'Assessore me lo dirà a voce
visto che il quesito non era inserito nell'interrogazione, se si
pensa di intervenire a favore di coloro che non potranno accedere
ai contributi utilizzando il fondo regionale, in modo da permettere
a tutte queste 365 famiglie di sopperire al loro disagio.
Sarebbe importante sommare i contributi statali erogati dallo
Stato con quelli previsti all'interno di questo fondo regionale, in
modo da permettere a queste famiglie di poter passare un buon
Natale.
Président
La parole à la Conseillère Squarzino Secondina,
pour motion d'ordre.
Squarzino (PVA-cU)
Maintenant c'est déjà fini le motif de
ma motion d'ordre.
Non c'era il numero legale. Avevo sollevato al Presidente il
problema della mancanza in quel momento del numero legale; nel
frattempo sono rientrati i consiglieri e il numero legale è stato
ripristinato. Volevo solo sottolineare questo. La pregherei, signor
Presidente, di fare una verifica lei, in modo da non costringere
noi a contarci ogni volta!
Président L'on présume la présence du nombre légal en cours de
séance. S'il y a de problèmes, n'hésitez pas à les signaler. Si
vous souhaitez que l'on procède à des vérifications formelles, il
n'y a qu'à procéder à l'appel.
Le fait que certains conseillers sortent et entrent de la salle
est plutôt coutumier, surtout pendant la période des questions.
La parole à la Conseillère Charles Teresa, pour motion
d'ordre.
Charles (UV)
Deux conseillers ont été convoqués par la
Police ce matin et donc on était aussi absents pour cette
raison.
C'était juste pour préciser, parce que moi je n'aime pas rester
dehors pour des raisons inutiles.
Le collègue Cuc et moi nous étions absents pour cette raison et
je sais que maintenant d'autres collègues vont partir.
