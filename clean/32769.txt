Classificazione
BILANCIO E CONTABILITA' REGIONALE



Oggetto del Consiglio n. 1338 del 29 luglio 2010 - Resoconto
OGGETTO N. 1338/XIII - Disegno di legge: "Primo provvedimento
di variazione al bilancio di previsione della Regione per il
triennio 2010/2012".
Articolo 1
(Autorizzazioni di maggiori o minori spese recate da leggi
regionali)
1. Le autorizzazioni di spesa recate dalle leggi regionali
sono modificate, per gli anni 2010, 2011 e 2012 nelle misure
indicate nell'allegato A.
Articolo 2
(Variazioni allo stato di previsione della spesa)
1. Allo stato di previsione della spesa del bilancio per il
triennio 2010/2012 sono apportate le seguenti variazioni come
indicate, in diminuzione, nell'allegato B e, in aumento,
nell'allegato C:
a) in diminuzione
anno 2010 euro 7.006.900,00
anno 2011 euro 450.000,00
anno 2012 euro 2.000.000,00
b) in aumento
anno 2010 euro 7.006.900,00
anno 2011 euro 450.000,00
anno 2012 euro 2.000.000,00
Articolo 3
(Dichiarazione d'urgenza)
1. La presente legge è dichiarata urgente ai sensi
dell'articolo 31, comma terzo, dello Statuto speciale per la Valle
d'Aosta ed entrerà in vigore il giorno successivo a quello della
sua pubblicazione nel Bollettino ufficiale della Regione.
Allegati
(omissis)
Président
- La parole au rapporteur, le Conseiller
Rosset.
Rosset (UV)
- Merci, Président. Trattasi il disegno di
legge n. 106 di una variazione finalizzata all'adeguamento degli
stanziamenti di bilancio alle necessità della "gestione" del
secondo periodo dell'anno. L'importo complessivo della variazione
ammonta a circa 7.000.000 di euro nel 2010, 450.000 euro nel 2011 e
2.000.000 nel 2012 e, a seguito di tale operazione, vengono ridotte
le spese correnti a favore delle spese di investimento di euro
1.220.000. Dalla parte delle entrate non sono state operate
variazioni, pertanto, per quanto riguarda la spesa, tutte le
variazioni in aumento sono state compensate con variazioni in
diminuzione; ne consegue che le risultanze finali del bilancio non
sono modificate.
Il disegno di legge si compone di 3 articoli: l'articolo 1
modifica le autorizzazioni di spesa disposte da leggi regionali
specifiche e dalla legge finanziaria per gli anni 2010/2012;
l'articolo 2 dispone le variazioni allo stato di previsione della
spesa del bilancio di previsione per il triennio 2010/2012;
l'articolo 3 reca la dichiarazione d'urgenza.
Le principali variazioni si riepilogano di seguito: gli
stanziamenti assegnati alla funzione obiettivo "Sviluppo economico
regionale" sono incrementati complessivamente di un milione e
mezzo, le risorse sono destinate per 1.000.000 ad integrare il
Fondo rischi presso il Consorzio garanzia fidi e valfidi, 600.000
euro destinati agli interventi per lo sviluppo degli impianti
funiviari, 800.000 euro nell'ambito dell'area omogenea energia;
nell'ambito delle funzioni obiettivo "Governo del territorio" sono
assegnate maggiori risorse per 2.200.000 di euro destinate al
finanziamento di spese di gestione servizi antincendi e protezione
civile; gli stanziamenti assegnati alla funzione obiettivo
"Infrastrutture per mobilità e reti" sono ridotti per circa
3.000.000 di euro, di cui 2.000.000 concernono le minori spese
rispetto alle previsioni per i servizi aerei con oneri di servizio
pubblico e spese per la gestione dell'aeroporto, sono inoltre
ridotti per circa 900.000 euro gli stanziamenti destinati
all'intervento di allargamento del sottopasso della stazione di
Aosta. Queste erano maggiori variazioni attivate dalla prima
variazione di bilancio. Grazie.
Président
- La parole à l'Assesseur au budget, aux
finances et au patrimoine, Lavoyer.
Lavoyer (FA)
- Grazie, Presidente. Nulla da aggiungere
alla relazione del collega Rosset, che è stata esauriente, volevo
solo annunciare al Consiglio regionale la presentazione di 4
emendamenti richiesti dall'Assessorato delle attività produttive e
dall'Assessorato dell'agricoltura. Per quanto riguarda
l'Assessorato delle attività produttive, è necessario integrare il
finanziamento al riordino dei servizi camerali della Valle d'Aosta,
la Chambre; per quanto riguarda quello dell'agricoltura,
un'integrazione di 1.200.000 euro è necessaria per attivare il
programma di controllo e di protezione della rinotracheite
infettiva bovina per il secondo semestre 2010. Su questi due
emendamenti c'è la disponibilità dei colleghi di approfondire o
esplicitare meglio l'argomento.
Président
- La parole au Conseiller Donzel.
Donzel (PD)
- Egregio Presidente, cari colleghi, nel
prendere atto di questo primo provvedimento, che contiene comunque
significative variazioni che consentono di meglio utilizzare le
risorse del bilancio regionale, come correttamente espresso dal
relatore, in particolare di recuperare degli stanziamenti che erano
previsti per la gestione dell'aeroporto, che ahimè rimane fermo, e
utilizzarli in attività che invece sono indispensabili, avendo
notato e dato un giudizio, per quanto ci riguarda, positivo della
dislocazione di risorse dal fondo globale ad investimenti per
parchi e riserve naturali, che non ci può che trovare favorevoli,
per il 2011-2012, alla luce di quanto sta accadendo a seguito della
manovra nazionale, che invece, rispetto a queste situazioni,
taglia, ci siamo sentiti anche noi in dovere di proporre un
emendamento che, recuperando parte di risorse che, a nostro avviso,
potrebbero non essere correttamente utilizzate negli anni
2011-2012, verrebbero allocate nel fondo globale di parte corrente
per far fronte a quelle che, secondo noi, sono delle esigenze che
abbiamo visto estremamente sentite nella comunità valdostana.
Faccio riferimento a quelle che erano iniziative del Partito
Democratico, ma che potrebbero essere iniziative anche della
maggioranza o anche di altri gruppi, come il tentativo di
rispondere alla necessità di un fondo di solidarietà per
l'assistenza legale alle donne vittime di violenza, che è un tema
estremamente delicato e importante. Rispetto a tale problema,
quest'anno non si è potuto rispondere perché, come ci aveva
risposto il Coordinatore Bieler, non esistevano risorse allocate
per rispondere a questo tipo di esigenza, quindi in un certo qual
modo cerchiamo di lanciare una proposta per prevederle e
altrettanto importante è il tentativo di rispondere al problema di
affiancare i genitori che sono separati. Non so se avete avuto modo
di constatare di nuovo le ultime statistiche: mettono la Valle
d'Aosta ai primi posti per quanto riguarda i problemi di tenuta
delle coppie, al di là di quelle che potrebbero essere
considerazioni etiche (non è questa la sede), esiste il problema
oggettivo dei minori, che è quello che ci sta molto a cuore: alla
luce di una legge nazionale che prevede l'affidamento dei minori ad
entrambi i genitori, è assolutamente importante che poi questi
genitori siano affiancati, seguiti, sostenuti, perché chi ci
rimette veramente sono i minori: quelli che ci stanno a cuore.
Anche in questo caso, a nostro avviso, non con la presunzione di
dire che le proposte di legge che sono state avanzate dal Partito
Democratico in commissione siano quelle assolutamente da mettere in
campo, ma sono proposte; anche in quel caso ci è stato detto che
c'erano dei problemi per quanto riguarda la copertura finanziaria
di tali proposte di legge. In questo senso il nostro tentativo va
nella direzione di provare ad ipotizzare non per l'anno in corso
ovviamente, ma per il 2011-2012 l'allocazione di risorse che
possano essere tali da coprire le esigenze di queste iniziative. Il
fatto che non vi sia ancora una legge specifica di riferimento
spiega perché le risorse sono state allocate ai fondi globali e non
ad un capitolo specifico di spesa, altrimenti altre leggi avrebbero
attinto a quei capitoli e quindi li avrebbero esauriti senza
rispondere alle finalità, che riteniamo essere invece delle
finalità importanti, per rispondere a dei bisogni che nella
comunità valdostana - come dicevo, le statistiche purtroppo ce lo
dicono - chiedono delle risposte immediate. Grazie.
Président
- La parole au Conseiller Louvin.
Louvin (ALPE)
- Grazie, Presidente. Sarò molto breve,
perché la parte riguardante la variazione di bilancio vera e
propria per il corrente anno finanziario non apre tematiche di
straordinaria rilevanza. Ho voluto far notare già in commissione
come ci sia una singolarità in questo provvedimento: il Governo
regionale ci sottopone testualmente una variazione dal profilo
esclusivamente tecnico e non programmatico, finalizzata
all'adeguamento degli stanziamenti di bilancio alle necessità della
gestione del secondo periodo dell'anno. Ci presenta quindi un
lavoro di adeguamento semplicemente per il corrente anno
finanziario, ma, in realtà, l'allegato e la parte propriamente
dispositiva del provvedimento contiene un'autorizzazione di spesa
che non ha niente a che vedere con questo riequilibrio fra entrate
e spese nella fase di esercizio finanziario che stiamo vivendo e
riguarda gli interventi per la valorizzazione e il recupero del
patrimonio storico, architettonico e agro-silvo-pastorale della
conca di Cheneil nel comune di Valtournenche.
Contrariamente a quello che è annunciato nella relazione, c'è un
intervento che esula dalla tecnica finanziaria di intervento
sull'anno in corso, per proiettarsi in avanti e su questo
l'Assessore Lavoyer è stato molto cortese a venire subito in
commissione per dei chiarimenti e ha spiegato che questa
autorizzazione di spesa per il 2011-2012 si collega ad un redigendo
accordo di programma fra la Regione e il Comune di Valtournenche.
Ora, che si recuperino fondi necessari a dare corpo ad interventi
per la valorizzazione della conca di Cheneil non può che trovarci
favorevoli: ho avuto il piacere di portare io stesso in questo
Consiglio, su proposta dell'Assessore Perrin, la legge per la
valorizzazione della conca di Cheneil. Questa legge, che risale al
2003, doveva essere la cornice di interventi diretti volti a fare
di tale conca un modello di intervento. È raro che la nostra
Regione legiferi su aree specifiche, a mente dovrebbe averlo fatto
tre volte: per la conca di Pila con esiti un po' alterni negli anni
'70, sul Forte di Bard e il borgo di Bard in particolare negli anni
'90 e negli anni 2000 con la scelta della conca di Cheneil come
modello anche verso cui orientare una tipologia di interventi
particolari; una zona meritevole di un'attenzione ambientale
significativa e quindi credo che comprendiate l'attenzione con la
quale guardiamo a questo tipo di interventi.
Sappiamo che sono attualmente in discussione provvedimenti
pianificatori, relativi alla conca di Cheneil e che è in
discussione, sulla base della valutazione di impatto ambientale che
è stata fatta recentemente, la predisposizione degli accordi per la
realizzazione di un ascensore inclinato e di una pista per
l'accesso anche carraio alla località. Ora, prima di mettere sul
tavolo i soldini, il nostro punto di vista è che sarebbe utile
sapere esattamente dove va la conca di Cheneil, quali saranno gli
interventi da parte degli enti pubblici e da parte dei privati che
mi auguro vorranno mettere mano a questo patrimonio particolarmente
interessante di tipo edificatorio, oltre che ambientale, e quindi
che si vada su dei binari precisi. Non abbiamo avuto modo in
commissione di avere questi approfondimenti, perché si è trattato
della questione puramente finanziaria, ma non ci sono problemi a
fare variazioni di bilancio in qualsiasi momento, quando il
pacchetto è chiaro, quando c'è condivisione su quanto va fatto.
Mettere prima i soldi, prima di sapere da parte almeno di questo
Consiglio, perché altri potranno avere migliori e maggiori
informazioni, ci pare prematuro. Sappiamo che è stata richiesta al
Consiglio comunale di Valtournenche una seduta straordinaria
monotematica per la valorizzazione e il recupero della conca di
Cheneil da parte di alcuni consiglieri, questo è il motivo per cui
saremmo dell'avviso che è opportuno, prima di procedere a parti
finanziarie, sapere esattamente cosa si fa. Siccome siamo in sede
di dibattito, è possibile che arrivino sul punto dei chiarimenti e
saremmo molto interessati a conoscere quali sono gli intendimenti
del Governo regionale su questa tematica.
Président
- La parole au Conseiller Rigo.
Rigo (PD)
- Grazie, Presidente. Non mi è stato possibile,
anche se non ne faccio parte, partecipare all'approfondimento
svolto in commissione su questo provvedimento, quindi approfitto
della discussione in aula per chiedere all'Assessore Marguerettaz,
che non c'è, ma ci sono l'Assessore Lanièce e il Presidente
Rollandin, informazioni su due punti specifici alla nostra
attenzione: una a proposito del servizio di soccorso sulle piste di
sci, stanziamento importante, per avere informazioni però in merito
all'accordo fra azienda USL della Valle d'Aosta e le società che
gestiscono i comprensori sciistici per quanto riguarda l'attività
dei
pisteurs-secouristes
, perché questo provvedimento
riguarda la loro attività. So che una commissione allargata e
interistituzionale si è messa al lavoro per stilare questo accordo,
atto a regolamentare le modalità di collaborazione in materia di
primo soccorso in ambito montano. Accordo fra l'altro previsto da
una specifica legge regionale, perché, come sapete, l'attività dei
pisteurs-secouristes
, così come quella della guida alpina,
riguarda anche prestazioni di soccorso sanitario e quindi necessita
di una regolamentazione. In considerazione del fatto che le
attività di soccorso sono di competenza esclusiva del servizio
sanitario, ci sembra opportuno la stipula di questo accordo proprio
per regolamentare le prestazioni assicurate dai
pisteurs-secouristes
. Volevo sapere a che punto è il lavoro
di tale commissione, se c'è già una bozza e se quest'anno questa
nuova stagione invernale potrà essere pronta a recepire tale
accordo.
La seconda richiesta di informazione è relativa al punto
riguardante i servizi aerei: vorrei conoscere dal Presidente della
Giunta notizie sulla situazione di incertezza che incombe
sull'Aeroporto Corrado Gex. Il trasporto aereo, come quello
ferroviario per la verità, sta attraversando un momento difficile:
da una parte, si tratta di tutelare gli interessi della Regione,
che in questo campo ha fatto grandi investimenti e dall'altra di
individuare...
(interruzione di alcuni consiglieri, fuori microfono)
...un vettore in grado di assicurare i collegamenti con gli
altri scali italiani.
La manovra correttiva che stiamo discutendo, oltre a segnalare
previsioni di spese in diminuzione e in aumento, indica anche le
strategie, perché ci sono delle cifre e anche delle strategie,
individuate dalla Giunta e quindi vorrei sapere la strategia che
sta alla base di tale variazione. Grazie mille.
Président
- Est-ce qu'il y a d'autres conseillers qui
souhaitent intervenir en discussion générale? Je ferme la
discussion générale.
La parole à l'Assesseur au budget, aux finances et au
patrimoine, Lavoyer.
Lavoyer (FA)
- Grazie, Presidente. Prima di entrare nel
merito dei quesiti più puntuali, volevo dare un inquadramento
brevissimo sulle strategie di questo provvedimento, un
provvedimento peraltro molto contenuto e modesto nell'entità
rispetto al tradizionale assestamento di bilancio di routine,
previsto annualmente verso la metà dell'anno in corso. Anzitutto,
dietro a questo provvedimento, ci sta la correttezza del rispetto
della programmazione iniziale, perché, visti i modesti spostamenti,
significa che il bilancio approvato da questo Consiglio per il 2010
era un bilancio rigoroso e preciso nella sua programmazione. Da
questo provvedimento emerge anche che i conti sono a posto, nel
senso che non ci sono state delle sovrastime dal punto di vista
delle entrate, perché l'assestamento a volte è fatto per aumentare
la spesa, ma anche per correggere le previsioni delle entrate. Qui
la quasi totalità degli interventi sono rimodulazioni all'interno
dei capitoli dei singoli assessorati, peraltro tutti
sufficientemente motivati.
L'altro aspetto positivo di questo provvedimento, sempre dal
punto di vista di carattere generale, è che esso normalmente veniva
approvato, dopo l'assestamento relativo al consuntivo, nel mese di
settembre dal Consiglio regionale. Volutamente il Governo regionale
- e penso che questo possa essere apprezzato anche dal Consiglio -
ha cercato di anticipare i tempi, anche perché a settembre da due
anni a questa parte ci dobbiamo confrontare con il patto di
stabilità; quindi è inutile andare a fare delle previsioni se
dobbiamo correggere o limitare gli interventi di spesa.
L'altra questione che emerge è che il bilancio della nostra
Regione è un bilancio in ordine, a posto.
Queste sono le cose che politicamente emergono da tale
provvedimento; sugli aspetti più puntuali, lasciando a dopo
precisare la nostra posizione sull'emendamento del collega Donzel,
volevo rispondere al quesito del collega Louvin. Mi pare, peraltro,
di avere su questo argomento sufficientemente risposto in sede di
commissione, però ribadiamo che tali finanziamenti previsti per
l'anno 2011-2012 sono una conseguenza di un accordo di programma
con il Comune di Valtournenche. È un accordo che parte da distante,
che non è stato certamente una cosa di qualche mese fa: è un
accordo di programma di un percorso conclusivo che va nella
direzione di valorizzare la conca di Cheneil. Cosa significa?
Rispettare questo centro dal punto di vista ambientale molto
importante, creando anche però i presupposti, soprattutto per le
persone che ci vivono, per i residenti, di avere quel minimo di
possibilità di collegamento. Chi conosce bene la zona sa che allo
stato delle cose si arriva alla conca di Cheneil mediante una
strada che ha un parcheggio attestato a valle notevolmente distante
dal centro: non vi sono collegamenti se non piste che non hanno
nessun aspetto di sicurezza. L'accordo di programma prevede un
collegamento con Cheneil, a seguito di approfondimenti, dibattiti
anche dal punto di vista ambientale, con una rotaia che dà la
possibilità ai residenti, parcheggiata l'auto nel parcheggio di
attestamento ben sotto la conca di Cheneil, di raggiungere
agevolmente le loro abitazioni. Vi è poi la possibilità, per
situazioni di straordinario utilizzo, di una pista di accesso per
sicurezza e per motivi particolari. Questi fondi nulla aggiungono
ai progetti che tutti conosciamo, che sono conosciuti da questo
Consiglio, dal Consiglio comunale di Valtournenche, progetti che
rispettano in toto il valore ambientale della conca di Cheneil,
però, in accordo con il Comune di Valtournenche, creiamo i
presupposti dei finanziamenti per questo tipo di collegamento
condiviso dalla comunità locale. Ribadiamo che sono finanziamenti
conseguenti ad un accordo di programma, quindi è un atto dovuto da
un impegno precedentemente preso, fin dal momento in cui abbiamo
portato avanti la legge in questo Consiglio per la valorizzazione
della conca di Cheneil.
L'emendamento del collega Donzel - sul quale l'Assessorato ha
dato, dal punto di vista tecnico, parere positivo -, dal punto di
vista politico, non è accettabile. Lo possiamo cogliere come
suggerimento di quelle che sarebbero le finalità con cui tale
emendamento vorrebbe dare delle risposte a determinati settori,
mettendo delle risorse nei fondi globali, in modo che si possa,
all'interno di queste risorse, presentare dei disegni di legge che
possono attingere ai fondi globali. Cogliamo il suggerimento e la
sollecitazione sull'argomento, ma non possiamo accettare un
emendamento che va a diminuire le risorse dell'aeroporto, perché in
questo momento sono in itinere una serie di interventi - non ultimo
quello dell'aerostazione - che non possono essere privati di questo
tipo di importo per il 2011-2012. Sottolineiamo quindi che, dal
punto di vista tecnico, non vi è nessun problema, dal punto di
vista politico, invece, siamo contrari a questo tipo di
emendamento.
Per quanto attiene invece i quesiti del collega Rigo sui
pisteurs-secouristes
, penso che risponderà il collega
Lanièce; per quelli sui servizi aerei il Presidente della
Giunta.
Président
- La parole à l'Assesseur à la santé, au
bien-être et aux politiques sociales, Albert Lanièce.
Lanièce A.
- Grazie, Presidente. Era per confermare
l'impegno che è stato preso per attivare questo accordo previsto
dall'articolo 12 della legge sull'emergenza della nostra
legislazione. Alcuni mesi fa quindi è stata mia cura attivare
questo gruppo di lavoro, dove c'è il mio Assessorato, l'Assessorato
del turismo, l'Azienda USL e i rappresentanti dei
pisteurs-secouristes
. I lavori sono avanti; questo accordo è
quasi definito e per la prossima stagione si partirà in modo che
tale accordo sarà attivo e che effettivamente mette a posto dal
punto di vista normativo e anche per quanto riguarda poi i
protocolli in essere per quanto riguarda la gestione dell'urgenza
fra USL e
pisteurs-secouristes
. Da questo punto di vista,
stiamo andando avanti e abbiamo già definito.
Solo due cose riguardanti l'emendamento che è stato proposto dal
collega Donzel, per ribadire come ci sia già un forte impegno in
questi due settori: nel settore del sostegno delle donne vittime di
violenza e per quanto riguarda il sostegno ai genitori separati.
Per ribadire quindi come eravamo anche contrari ad una
parcellizzazione, ossia il fatto di fare una legge solo per la
violenza sulle donne, fare una legge solo per i genitori separati,
oltretutto quando abbiamo previsto con questa legge sull'assistenza
economica un testo unico... però per ribadire che, come è già stato
ricordato dal Presidente in commissione e da me, che tutta una
serie di cose erano già in essere e lo stesso impegno per quanto
riguarda le donne vittime di violenze attualmente sono già
importanti. Sicuramente quindi, se in futuro ci saranno ancora
degli aspetti da tenere in considerazione, li terremo in
considerazione.
Président
- La parole au Président de la Région,
Rollandin.
Rollandin (UV)
- Grazie, Presidente. Per quanto riguarda
l'aeroporto, come già detto in occasione di alcune interpellanze e
interrogazioni, ci sono attualmente delle difficoltà legate ad un
contenzioso in essere con AVDA che, come sapete, ha anche spostato
la sede a Rimini, quindi c'è da parte della Regione un...
(voce fuori microfono)
-
...in Bassa Italia...
Rollandin (UV)
- ...non so quanto possa portare questa
pubblicità, tenendo conto che ci sono due problemi sostanziali: il
discorso che per gli aeroporti... come avrete letto, c'è un
riordino degli aeroporti secondari, di contiguità, come quello di
Levaldigi, aeroporti anche importanti, perché il problema è di
finanziamento e di collegamento diretto con le parti
principali.
Per quanto ci riguarda, come è stato ricordato, abbiamo fatto
una parte dei lavori relativi... la pista è finita, ci sono ancora
i lavori relativi all'appalto, che partirà adesso relativo
all'aerostazione in dimensione ridotta, come sapete, con il
progetto che è stato approvato. Il tutto per arrivare ad avere una
linea non solo Aosta-Roma, ma per dare la possibilità all'aeroporto
di accogliere i velivoli che possono portare turisti in Valle
d'Aosta, lo scopo era quello, ossia di poter avere i
charter
che arrivino, altrimenti se è solo per il volo Aosta-Roma non sta
in piedi una compagnia, questo lo sappiamo, malgrado il
finanziamento previsto e di cui si parla. Noi quindi manteniamo
questo impegno perché così è, per evitare che ci sia altro
contenzioso, perché uno degli elementi del contenzioso è anche
quell'accordo, mai andato in porto, con la compagnia; quindi c'è
una situazione molto delicata che speriamo si risolva nel più breve
tempo possibile.
Solo ancora una nota per quanto riguarda lo sviluppo - credo sia
stato già detto da parte dell'Assessore Lavoyer - sulla conca di
Cheneil: vorrei specificare che l'intervento si riferisce alle
modalità di accesso, perché sulla parte relativa allo sviluppo
della conca le disposizioni sono legate al piano regolatore e, da
quanto ci risulta, non ci sono previsioni di interventi se non
quelli di una ristrutturazione fatta nel modo più attento
possibile, tenendo conto che la zona ha un particolare pregio,
quindi su questo credo ci sia tutta l'attenzione necessaria.
Ribadisco che gli interventi, come avete visto, sono essenzialmente
quelli di - il termine forse in questo caso è improprio -
arroccamento. Si tratta, come è stato detto, di un ascensore
particolare che dà questa possibilità di accesso a tale zona, che
rimarrà senza accesso ad autovetture; questo è da dire. L'accordo
fatto con il consorzio, perché qui uno dei titolari è il consorzio
che fa questo accordo e che seguirà anche i lavori con il Comune,
quindi questo è per completare questa iniziativa che da troppo
tempo è ferma, perché anche la legge che è stata ricordata non
prevedeva finanziamenti, c'era solo una legge che dava un segnale
di attenzione a questa zona, che diceva: "noi riteniamo che sia da
valutare in particolare questo tipo di presidio, che deve essere
all'attenzione sotto il profilo ambientale..." e così via, com'è
stato, tant'è che si interviene solo su questa misura con tale
accordo di programma.
Président
- Maintenant on passe à l'examen article par
article.
La parole au Vice-président Chatrian sur l'article
1
er
.
Chatrian (ALPE)
- Grazie, Presidente.
Intervengo per fare una dichiarazione di voto sintetica. Ci
asterremo su questo provvedimento. Quali le motivazioni?
L'Assessore Lavoyer ci parlava di accordo di programma e di
dibattito in questo Consiglio, a noi, ad oggi, non risulta ancora
alcun accordo di programma approvato. Diversamente gli atti
amministrativi parlano di addivenire ad un accordo di programma e
in questo Consiglio non si è mai dibattuto di accordo di programma;
non c'è nessun accordo di programma ad oggi, c'è tutta una
preparazione, come il Presidente oggi ha ben detto. Conca che
conosco molto bene, è stato inquadrata dal punto di vista
legislativo 7-8 anni fa, senza finanziare da subito o finanziare in
parte.
Qualche riflessione. Il nostro rammarico, Presidente, è che non
si sia voluto mantenere uniformità o un disegno nella sua
interezza, nell'affrontare la conca. Lo spirito della legge,
l'impianto, era quello a 360 gradi di prendere in mano
l'accessibilità e l'eventuale ristrutturazione, quindi il creare le
condizioni per ristrutturare: non parlo di nuove edificazioni,
parlo dell'esistente. Il nostro rammarico è che abbiamo seguito in
questo anno le procedure che la Giunta ha voluto fare, vi siete
confrontati con la consorteria; non c'è nessun documento approvato
né da parte del Consiglio comunale di Valtournenche, né da parte di
questo Consiglio, è lì il nocciolo. Il collega Louvin prima ha
detto:
"oggi andrete a stanziare risorse importanti nel
2011-2012 su questa conca di quasi 2.500.000 di euro",
ad oggi
non c'è alcun atto amministrativo, c'è solo un atto amministrativo
del 10 maggio che approva la valutazione di impatto ambientale di
questo collegamento. Il nocciolo, a nostro avviso, è lì:
Presidente, potevate evitare di stralciare il piano urbanistico di
dettaglio, potevate stracciare questo sgancio che è stato
volutamente fatto per dire: iniziamo a fare l'accessibilità e poi
parleremo di... A nostro avviso, la conca è unica, ha una valenza
architettonica e ambientale di altissimo livello e avete deciso di
procedere volutamente per fasi, però, per favore, non diciamo che
questo è stato portato nelle sedi del Consiglio comunale o del
Consiglio regionale, perché così non è stato! Noi abbiamo chiesto,
in base alle nostre possibilità, ai sensi dell'articolo 116 del
Regolamento, di conoscere la valutazione di impatto ambientale...
ma sicuramente non il disegno generale, questo è il procedimento
per poter avanzare, anticipare e poi eventualmente si parlerà...
non è, a nostro avviso, un modo di lavorare corretto proprio per la
valorizzazione di questa conca.
Lei prima parlava solo di collegamento tramite un piano
inclinato, leggendo e documentandoci sulla valutazione di impatto
ambientale approvata, ci risulta che il collegamento non sarà solo
fatto tramite un piano inclinato, ma tramite una pista vera e
propria anche di un certo peso, di un certo costo, che implica un
certo sacrificio, Presidente, diciamocelo, diciamo solo ai
valdostani, così è scritto sulla valutazione di impatto ambientale,
noi abbiamo solo quel documento, quindi tutte le grandi
dichiarazioni che sono state fatte su questa conca... ecco perché
probabilmente non ha avuto corso sia la legge, sia soprattutto la
possibilità di collegare, perché le dichiarazioni su questo erano
molto forti.
L'ex Sindaco Carrel solo qualche anno fa... il messaggio che era
stato dato era che portare le autovetture sarebbe stato rovinare la
conca...
(interruzione del Presidente della Regione, fuori
microfono)
...no, sulla valutazione di impatto ambientale non è scritto
così, Presidente...
Termino dicendo che la volontà è stata quella soprattutto di
stralciare e di dividerlo in fasi, questo permette di non
valorizzare la conca e soprattutto di non vedere il progetto nella
sua interezza; questo è il nostro grande rammarico e per questo ci
asterremo su tale provvedimento.
Président
- La parole au Conseiller Donzel.
Donzel (PD)
- Egregio Presidente, cari colleghi, la
risposta consueta a tutte le proposte che vengono avanzate per
migliorare alcuni servizi è: viviamo nel sistema più perfetto del
mondo, già tutto ha una risposta, è chiaro che a questo punto
decade qualsiasi esigenza. Riteniamo che su tali singole questioni
dovremo ritornare con approfondimenti; sono d'accordo con
l'Assessore, preferisco anch'io le leggi quadro che contengono
tutto e non fare questi specifici interventi ad hoc, che magari
possono essere tentativi della minoranza di avere visibilità su
singole questioni, ma sono convinto che all'interno di una legge
quadro questi problemi vadano presi maggiormente in esame, perché,
anche se viviamo in uno dei migliori dei mondi possibili in Valle
d'Aosta, questi problemi sono una realtà molto forte e quindi noi
riteniamo che gli attuali strumenti in atto - quindi non diciamo
che non esiste nulla - vadano potenziati. Prendiamo atto che oggi
non ci sono le condizioni per l'approvazione di questi documenti,
ma ribadiamo che su tali temi varrà la pena mantenere il
confronto.
Qualche perplessità l'abbiamo sulla risposta di tipo tecnico,
davvero saremmo i più entusiasti del mondo se il disimpegno di
100.000 euro su capitoli da 6.000.000 di euro dell'aeroporto sono
giustificati dal fatto che l'aeroporto riparte e si attiva a tutto
regime... non potrebbe che farci piacere vedere utilizzati appieno
tali capitoli, siete proprio voi che quest'anno avete azzerato il
capitolo sulla gestione aeroportuale, quindi se per gli anni a
venire c'è la sensazione che questi capitoli non devono essere
toccati, siamo i primi a rallegrarcene.
Infine una considerazione visto che il dibattito verte anche
sulla valorizzazione di un importante conca di alto valore
paesaggistico non solo naturale ma, come mi piace spesso ricordare,
una conca che ha anche un patrimonio di tipo antropologico.
Generalmente allora su tali questioni, una cosa che, come Partito
Democratico, non condividiamo è una vetusta contrapposizione fra un
ambientalismo del "no" e "un facciamo tutto quello che ci viene in
mente di fare". In quella realtà non da oggi avevo già segnalato
all'Assessore Isabellon le pessime condizioni in cui si trovano
tutte le strutture per il ricovero del bestiame, lo segnalo perché
finiamo per parlare sempre e solo della strada; peraltro parliamo
di strada da fare meglio, quando già una bruttissima pista
pericolosissima per i turisti è in essere, perché è stata
utilizzata per realizzare gli acquedotti nella zona, i turisti di
una certa età usano quella pista, anziché il vecchio sentiero,
voglio vedere quando succede qualcosa se non è il caso di
intervenire immediatamente. Sono quindi di quelli che dicono che
bisogna intervenire e non che non bisogna intervenire, perché se
facciamo finta di non vedere quello che c'è e come vengono
utilizzate certe cose... non sono d'accordo. Ci sono delle
strutture fatiscenti, addirittura quelle che in dialetto si
chiamano
"le crotte"
(traduzione letterale dal patois: "le
cantine") sono pericolose, se un qualche turista avventato entra in
uno di questi edifici non più chiusi all'accesso al pubblico che
stanno crollando... quindi se davvero c'è la volontà di valorizzare
questo territorio, dico che c'è urgenza di farlo. Così come non da
trascurare è che vengono utilizzati sistemi per trasportare
materiali, eccetera, che sono di vecchia generazione, prima
sostituiamo questi vecchi montacarichi meglio è. Se, invece di
andare ad uno scontro sterile, si va ad una seria discussione su
come valorizzare la conca, avremo anche noi interessanti idee da
proporre. Soprattutto bisogna prendere atto che ci sono degli
edifici completamente disastrati e che sicuramente degli interventi
vanno eseguiti per valorizzare uno straordinario patrimonio non
solo naturale, ma antropologico.
Président
- La parole à l'Assesseur au budget, aux
finances et au patrimoine, Lavoyer.
Lavoyer (FA)
- Grazie, Presidente. Per ribadire il voto
favorevole della maggioranza a questo provvedimento e per fare
alcune precisazioni, perché oggettivamente fatico a capire le
motivazioni esplicitate dal collega Chatrian per l'astensione,
legate al progetto di valorizzazione della conca di Cheneil. È
stato ribadito che esiste una valutazione di impatto ambientale,
normalmente essa si basa su un progetto, su una proposta, quindi la
valutazione di impatto ambientale prevalentemente è finalizzata
alle problematiche che riguardano l'interesse generale della
Regione e sono: la valorizzazione della conca nel suo complesso, ma
principalmente le modalità di accesso a questa conca. Non è vero,
quindi, che non esiste nulla e non si è visto nulla, lo
stanziamento dei finanziamenti è proprio per "dare gambe" al
progetto; come fai a fare un accordo di programma senza gli
stanziamenti? Gli stanziamenti sono proprio propedeutici
all'accordo di programma. Non c'è nessun stralcio nel
progetto...
(interruzione del Vicepresidente Chatrian, fuori
microfono.
...ho ascoltato attentamente quello che ha detto... non c'è
nessuno stralcio, nel senso che la valorizzazione mira, per quanto
riguarda la Regione, all'accesso, la pista è una pista di servizio,
l'aspetto della ristrutturazione e della rivitalizzazione della
conca di Cheneil certamente non dipende dall'Amministrazione
regionale, perché, come sa bene il collega Chatrian, la proprietà
di questi immobili è o del consorzio, o di privati, quindi potranno
essere oggetto eventualmente di un piano urbanistico di dettaglio
di iniziativa privata e voglio sottolineare che questo aspetto non
può essere un argomento calato dall'alto dall'Amministrazione
regionale, ma deve essere una proposta urbanistica proveniente dal
Comune.
Non c'è quindi nessuno stralcio, noi con questa valutazione di
impatto ambientale e con questa ipotesi di accordo di programma
andiamo a definire quali sono le modalità di accesso,
l'attestamento e la costruzione di parcheggi a valle in una zona di
impatto ambientale zero, il collegamento funiviario, la pista di
accesso e i vincoli di carattere generale sulla conca di
Cheneil.
L'attuazione dal punto di vista urbanistico sarà un PUD
presentato dai privati e dal consorzio, che sono i proprietari
dell'area, approvato dal Comune e successivamente eventualmente
approvato dall'Amministrazione regionale. Non c'è quindi nessun
tipo di stralcio, ma c'è una visione di tipo complessivo; con
questi fondi diamo la possibilità di creare i presupposti
dell'accesso, che sono di competenza regionale.
Président
- La parole au Conseiller Louvin.
Louvin (ALPE)
- Deve essere fatta chiarezza,
approfittiamo di questa discussione sulla questione viabilità,
perché tale vicenda si sta svolgendo nelle nebbie. Poco fa il
Presidente della Regione ha detto, se non ho capito male, che le
auto non arriveranno a Cheneil, questo lo abbiamo sentito e devo
dire che lo abbiamo annotato con favore. Peraltro quello che ci ha
detto poco fa l'Assessore Lavoyer va in un'altra direzione, perché
l'attestamento automobilistico della pista di servizio che la
delibera regionale del 14 maggio 2010 chiede che venga identificata
quale pista poderale avrà un attestamento di parcheggio non in
basso, come ha detto lei genericamente... che sembrerebbe di capire
alla frazione La Barmaz. Sono stato non più tardi di sabato a
rivedere tutti i luoghi per averli molto precisi in mente e per
capire di cosa si sta parlando, ma lei non sta parlando di quello.
Quel "in basso" di cui lei sta parlando è in realtà nella parte
bassa della frazione di Cheneil, dove si pensa di fare una zona di
attestamento delle autovetture. Qui allora il problema è molto
semplice a nostro modo di vedere. Mentre la legge di Lamarck dice
che la funzione sviluppa l'organo, qui si crea l'organo, ossia la
pista e il piazzale per sviluppare la funzione. Contrariamente a
quanto noi avevamo immaginato, ci sarà l'attestamento carraio, che
inizialmente si dirà di servizio, di sicurezza, per anziani,
eccetera, e poi ci sarà uno sviluppo, perché, nel momento in cui mi
arriva il gippone lassù, ho problemi a dire al gippone di non
arrivare fino davanti alla porta dello chalet. Su questo siamo
abbastanza convinti che ci sia un grosso rischio...
(interruzione del Presidente della Regione, fuori
microfono)
...Presidente, se lei ha degli intenti, come ci pareva di aver
capito, molto rigorosi sul punto, faccia nell'accordo di programma
l'ascensore, vediamo come funziona Cheneil in questo modo,
dopodiché si valuterà se ci sarà necessità ulteriore. A nostro modo
di vedere, il discrimine rimane quello, le piste di servizio che
poi allargano leggermente le maglie le conosciamo, ne abbiamo già
viste altre in passato e il modo in cui la questione è qualificata
nella valutazione di impatto ambientale e il modo in cui si sta
procedendo e si indica di procedere per fasi al recupero lascia non
poche perplessità. Questo andremo a discuterlo quando metterete le
carte in tavola e quando vedremo concretamente di cosa si tratta,
il nostro atteggiamento di astensione è più che attento e
precauzionale.
Président
- Je soumets au vote l'article
1
er
:
Conseillers présents: 31
Votants: 20
Pour: 20
Abstentions: 11 (Bertin, Giuseppe Cerise, Chatrian, Donzel,
Carmela Fontana, Lattanzi, Louvin, Patrizia Morelli, Rigo, Tibaldi,
Zucchi)
Le Conseil approuve.
Président
- A l'article 2 il y a l'amendement n° 1 du
Partito Democratico et l'amendement n° 1 des Assesseurs Pastoret et
Isabellon.
Je soumets au vote l'amendement n° 1 du Partito Democratico, qui
récite:
Emendamento
L'articolo 2 è così riscritto come gli allegati B e
C;
"Articolo 2
(Variazioni alto stato di previsione della spesa)
1. Allo stato di previsione della spesa del bilancio per il
triennio 2010/2012 sono apportate le seguenti variazioni come
indicate, in diminuzione, nell'allegato B e, in aumento,
nell'allegato C:
a) in diminuzione
anno 2010 euro 7.006.900,00
anno 2011 euro 550.000,00
anno 2012 euro 2.200.000,00
b) in aumento
anno 2010 euro 7.006.900,00
anno 2011 euro 550.000,00
anno 2012 euro 2.200.000,00
ALLEGATO B
VARIAZIONI IN DIMINUZIONE ALLO STATO DI PREVISIONE DELLA
SPESA
U.P.B
DESCRIZIONE
ANNO 2010
ANNO 2011
ANNO 2012
01.03.01.13
CONSULENZE STUDI E COLLABORAZIONI TECNICHE
142.900,00
01.03.01.20
ACQUISTO MOBILI, ATTREZZATURE E AUTOMEZZI
10.000,00
01.05.01.10
TRASFERIMENTI CORRENTI PER IL FUNZIONAMENTO DELLE ISTITUZIONI
SCOLASTICHE DIPENDENTI DALLA REGIONE
10.000,00
01.05.03.10
SPESE GENERALI NELL'AMBITO DELL'ISTRUZIONE PRIMARIA E
SECONDARIA
2.000,00
01.05.05.10
SPESE DI GESTIONE DELLE STRUTTURE SCOLASTICHE
300.000,00
01.06.02.10
SPESE PER L'ATTUAZIONE DEL DIRITTO ALLO STUDIO UNIVERSITARIO
136.000,00
01.10.01.10
POLITICHE DI SVILUPPO RURALE - INTERVENTI DI PARTE CORRENTE
160.000,00
01.10.02.10
INTERVENTI PER LA PROMOZIONE E LA TUTELA DELLA ZOOTECNIA
80.000,00
01.10.02.20
CONTRIBUTI PER INTERVENTI D'INVESTIMENTO E SVILUPPO NEL SETTORE
DELL'ALLEVAMENTO ZOOTECNICO
40.000,00
01.11.02.10
PROMOZIONE TURISTICA
112.000,00
01.11.03.10
INTERVENTI PROMOZIONALI PER L'INDUSTRIA
3.000,00
01.11.07.10
INTERVENTI PER L'ATTUAZIONE DEGLI STRUMENTI DI PIANIFICAZIONE
ENERGETICO-AMBIENTALE
790.000,00
01.13.01.20
INVESTIMENTI PER LA VIABILITA'
800.000,00
01.13.03.10
SPESE DI GESTIONE E SVILUPPO DEL TRASPORTO FERROVIARIO
220.000,00
01.13.03.20
INVESTIMENTI PER I TRASPORTI FERROVIARI
892.000,00
01.13.04.10
SPESE PER LA GESTIONE DELL'AEROPORTO E PER IL TRASPORTO
AEREO
2.025.000,00
100.000,00
200.000,00
01.14.01.20
INVESTIMENTI PER LA TUTELA, RECUPERO, VALORIZZAZIONE
DELL'AMBIENTE E DEL PAESAGGIO
166.000,00
01.14.02.10
INTERVENTI PER LA TUTELA DEI PARCHI E DELLE RISERVE NATURALI
23.000,00
01.14.07.20
INVESTIMENTI PER I SERVIZI ANTINCENDI E DI PROTEZIONE CIVILE
20.000,00
01.15.02.10
ONERI CONNESSI ALLE ENTRATE
1.000.000,00
01.15.02.11
SPESE CORRENTI FINALIZZATE AL SOSTEGNO ALL'INFORMAZIONE E ALLA
COMUNICAZIONE ISTITUZIONALE
25.000,00
01.16.02.10
FONDO GLOBALE DI PARTE CORRENTE
50.000,00
01.16.02.20
FONDO GLOBALE DI INVESTIMENTO
450.000,00
2.000.000,00
TOTALE IN DIMINUZIONE
7.006.900,00
550.000,00
2.200.000,00
ALLEGATO C
VARIAZIONI IN AUMENTO ALLO STATO DI PREVISIONE DELLA
SPESA
U.P.B
DESCRIZIONE
ANNO 2010
ANNO 2011
ANNO 2012
01.01.01.11
SPESE INERENTI LA GIUNTA REGIONALE E IL PRESIDENTE DELLA
REGIONE
8.000,00
01.02.01.12
ALTRE SPESE PER IL PERSONALE REGIONALE
20.000,00
01.02.02.12
SPESE DI GESTIONE E FORMAZIONE DEL PERSONALE DIRETTIVO E DOCENTE
DELLE SCUOLE
66.000,00
01.03.01.10
ONERI PER SERVIZI E SPESE GENERALI
48.200,00
01.03.01.11
COMITATI E COMMISSIONI
3.000,00
01.03.01.12
CONGRESSI, CONVEGNI, MANIFESTAZIONI
50.000,00
01.03.04.20
INVESTIMENTI PER LA VALORIZZAZIONE DELLE STRUTTURE
300.000,00
01.05.01.20
TRASFERIMENTI PER SPESE DI INVESTIMENTO ALLE ISTITUZIONI
SCOLASTICHE DIPENDENTI DALLA REGIONE
24.000,00
01.05.04.10
INTERVENTI PER L'ATTUAZIONE DEL DIRITTO ALLO STUDIO NELL'AMBITO
DELLA SCUOLA PRIMARIA E SECONDARIA
40.000,00
01.07.04.10
CONTRIBUTI CORRENTI E SPONSORIZZAZIONI NEL SETTORE DELLO
SPORT
315.000,00
01.08.02.11
ALTRI INTERVENTI DI ASSISTENZA SOCIALE
50.000,00
01.10.01.20
POLITICHE DI SVILUPPO RURALE - INTERVENTI DI INVESTIMENTO
50.000,00
01.10.03.10
INTERVENTI E SERVIZI FINALIZZATI ALLO SVILUPPO DEL SETTORE
AGRICOLO E AGROALIMENTARE
250.000,00
01.11.01.20
INTERVENTI PER FAVORIRE L'ACCESSO AL CREDITO
1.000.000,00
01.11.02.22
INTERVENTI DI INVESTIMENTO NEL SETTORE DEGLI IMPIANTI A FUNE
629.000,00
01.11.07.20
CONTRIBUTI PER INVESTIMENTI FINALIZZATI ALL'USO RAZIONALE E ALLA
VALORIZZAZIONE DELLE RISORSE ENERGETICHE
790.000,00
01.13.01.10
SPESE CORRENTI PER LA VIABILITA'
800.000,00
01.13.02.10
INTERVENTI PER LA GESTIONE DEI TRASPORTI PUBBLICI
38.435,72
01.13.04.20
AEROPORTO - SPESE D'INVESTIMENTO
100.000,00
01.14.01.10
INTERVENTI PER LA TUTELA, RECUPERO, VALORIZZAZIONE DELL'AMBIENTE
E DEL PAESAGGIO
46.700,00
01.14.02.20
INVESTIMENTI PER I PARCHI E LE RISERVE NATURALI
-
450.000,00
2.000.000,00
01.14.03.20
INTERVENTI DI INVESTIMENTO PER LA REALIZZAZIONE E MANUTENZIONE
STRAORDINARIA DI IMPIANTI PER LA GESTIONE DEI RIFIUTI
116.000,00
01.14.05.20
INTERVENTI PER LA TUTELA DEL PATRIMONIO FORESTALE E FAUNISTICO -
INVESTIMENTI
139.000,00
01.16.2.10
FONDO GLOBALE DI PARTE CORRENTE
100.000,00
200.000,00
01.14.07.10
SPESE DI GESTIONE DEI SERVIZI ANTINCENDI E DI PROTEZIONE
CIVILE
2.123.564,28
TOTALE IN AUMENTO
7.006.900,00
550.000,00
2.200.000,00
Conseillers présents: 31
Votants: 28
Pour: 8
Contre: 20
Abstentions: 3 (Lattanzi, Tibaldi, Zucchi)
Le Conseil n'approuve pas.
Président
- Je soumets au vote l'amendement n° 1 des
Assesseurs Pastoret et Isabellon, qui récite:
Emendamento
All'articolo 2 (Variazioni allo stato di previsione della
spesa), comma 1 lettere a) e b) le parole "7.006.900,00" sono
sostituite con "8.856.900,00".
Conseillers présents: 31
Votants: 20
Pour: 20
Abstentions: 11 (Bertin, Giuseppe Cerise, Chatrian, Donzel,
Carmela Fontana, Lattanzi, Louvin, Patrizia Morelli, Rigo, Tibaldi,
Zucchi)
Le Conseil approuve.
Président
- Je soumets au vote l'article 2 dans le texte
ainsi amendé:
Articolo 2
(Variazioni allo stato di previsione della spesa)
1. Allo stato di previsione della spesa del bilancio per il
triennio 2010/2012 sono apportate le seguenti variazioni come
indicate, in diminuzione, nell'allegato B e, in aumento,
nell'allegato C:
a) in diminuzione
anno 2010 euro 8.856.900,00
anno 2011 euro 450.000,00
anno 2012 euro 2.000.000,00
b) in aumento
anno 2010 euro 8.856.900,00
anno 2011 euro 450.000,00
anno 2012 euro 2.000.000,00
Conseillers présents: 31
Votants: 20
Pour: 20
Abstentions: 11 (Bertin, Giuseppe Cerise, Chatrian, Donzel,
Carmela Fontana, Lattanzi, Louvin, Patrizia Morelli, Rigo, Tibaldi,
Zucchi)
Le Conseil approuve.
Président
- Je soumets au vote l'article 3:
Conseillers présents: 32
Votants: 20
Pour: 20
Abstentions: 12 (Benin, Bertin, Giuseppe Cerise, Chatrian,
Donzel, Carmela Fontana, Lattanzi, Louvin, Patrizia Morelli, Rigo,
Tibaldi, Zucchi)
Le Conseil approuve.
Président
- Je soumets au vote l'annexe A avec
l'amendement n° 2 des Assesseurs Pastoret et Isabellon, qui
récite:
Emendamento
Nell'Allegato A (Determinazione per gli anni 2010, 2011 e
2012 di autorizzazioni di spesa recate da leggi regionali) sono
apportate le seguenti variazioni per l'anno 2010:
1. l'autorizzazione di spesa della l.r. 22 aprile 2002, n. 3
è rideterminata in aumento di euro 975.000,00;
2. dopo la 1.r. 22 aprile 2002, n. 3 è inserita la 1.r. 20
maggio 2002, n. 7 (Riordino dei servizi camerali della Valle
d'Aosta), UPB 01.11.01.10, con un'autorizzazione di spesa in
aumento di euro 450.000,00;
3. l'autorizzazione di spesa della 1.r. 12 dicembre 2007, n.
32 è rideterminato in diminuzione per euro 1.310.000,00.
Conseillers présents: 32
Votants: 20
Pour: 20
Abstentions: 12 (Benin, Bertin, Giuseppe Cerise, Chatrian,
Donzel, Carmela Fontana, Lattanzi, Louvin, Patrizia Morelli, Rigo,
Tibaldi, Zucchi)
Le Conseil approuve.
Président
- Je soumets au vote l'annexe B avec
l'amendement n° 3 des Assesseurs Pastoret et Isabellon, qui
récite:
Emendamento
Nell'Allegato B (Variazioni in diminuzione allo stato di
previsione della spesa) sono apportate le seguenti variazioni per
l'anno 2010:
1. dopo l'UPB 01.10.01.10 è inserita l'UPB 01.10.01.20
(Politiche di sviluppo rurale - interventi di investimento) per
euro 1.200.000,00;
2. l'importo dell'UPB 01.16.02.10 (Fondo globale di parte
corrente) è modificato in euro 300.000,00;
3. l'importo dell'UPB 01.16.02.20 (Fondo globale di
investimento) è determinato in euro 400.000,00;
4. il totale in diminuzione è rideterminato in euro
8.856.900,00.
Amendement n° 3 des Assesseurs Pastoret et Isabellon: même
résultat.
Je soumets au vote l'annexe C avec l'amendement n° 4 des
Assesseurs Pastoret et Isabellon, qui récite:
Emendamento
Nell'Allegato C (Variazioni in aumento allo stato di
previsione della spesa), sono apportate le seguenti variazioni per
l'anno 2010:
1. dopo l'UPB 01.10.01.20 è inserita l'UPB 01.10.02.20
(Contributi per interventi di investimento e di sviluppo nel
settore dell'allevamento zootecnico) per euro 1.200.000,00;
2. dopo l'UPB 01.10.03.10 è inserita l'UPB 01.11.01.10
(Interventi a sostegno dello sviluppo economico) il cui importo è
determinato in euro 450.000,00;
3. dopo l'UPB 01.11.02.22 è inserita l'UPB 01.11.04.11
(Tutela artigianato di tradizione) il cui importo è determinato in
euro 200.000,00;
4. il totale in aumento è rideterminato in euro
8.856.900,00.
Amendement n° 4 des Assesseurs Pastoret et Isabellon: même
résultat.
Je soumets au vote la loi dans son ensemble:
Conseillers présents: 32
Votants: 20
Pour: 20
Abstentions: 12 (Benin, Bertin, Giuseppe Cerise, Chatrian,
Donzel, Carmela Fontana, Lattanzi, Louvin, Patrizia Morelli, Rigo,
Tibaldi, Zucchi)
Le Conseil approuve.
