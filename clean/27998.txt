Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 250 del 12 novembre 1970 - Resoconto
OGGETTO N. 250/70 - Iniziative e provvedimenti legislativi
necessari alla realizzazione integrale dello Statuto speciale della
Valle d'Aosta. (Approvazione di mozione)
Germano (P.C.I.) -
Penso di fare una brevissima
illustrazione, perché la mozione contiene già tutti gli elementi
che noi volevamo sottoporre.
L'impegno che il Governo, il Presidente del Consiglio dei
Ministri, è l'ennesimo impegno nei riguardi dello Statuto speciale
della Valle d'Aosta. Se si vuole questi impegni da noi fissati
nella mozione, si può anche aggiungere l'impegno assunto dalle
Commissione Finanze e Tesoro del Senato che si aggiunge a quello
della Camera. Se noi consideriamo anche il Convegno che è stato
indetto dalla nostra Regione sulle Regioni a Statuto ordinario e
sulle conseguenze che portava anche per le Regioni a Statuto
speciale, dobbiamo concludere che quello che è emerso, e lo
sottolineava anche il Presidente della Giunta nel suo intervento
conclusivo, è la necessità di un rilancio autonomistico. Parlavano
alcuni dei relatori di una nuova costituente per portare avanti la
riforma dello Stato, della trasformazione da Stato centralizzatore
a Stato decentrato, come prevede la Costituzione. In queste
condizioni io penso che la nostra mozione sia un impegno che deve
assumersi tutto il Consiglio. Noi abbiamo presentato questa mozione
perché pensavamo fosse il momento, però a noi non interessa la
priorità, cioè che si voti la nostra mozione, interessa che tutto
il Consiglio sia d'accordo per l'impegno autonomistico, e ci
interessa che sia riconfermato proprio in questa fase. Perciò noi
siamo pronti ad ascoltare, ad accettare tutte le proposte che
vadano nella direzione di risolvere problemi autonomistici e
nell'interesse della Valle d'Aosta. Non ci interessa la forma, non
ci interessa chi la presenta. Quel che domandiamo è che tutti i
Consiglieri siano un po' fedeli al giuramento. Il giuramento dice
di operare nell'interesse della Valle d'Aosta e io penso che questo
sia il momento per riconfermarlo.
Montesano (P.S.D.I.) -
Chi chiede la parola? Consigliere
Pollicini.
Pollicini (D.P.) -
A distanza di oltre vent'anni
dall'entrata in vigore del nostro Statuto speciale, approvato con
legge costituzionale 26 febbraio 1948, l'attuazione del nostro
Statuto è mancato nello spirito e anche nella lettera in modo
abbastanza importante. Il trasferimento alla Regione dei beni
patrimoniali dello Stato è andato e tutt'ora va, molto a rilento,
con un comportamento da parte degli organi dello Stato che in più
occasioni fa rasentato un po' quello del pizzicagnolo. Cioè,
piccole cose strappate con i denti, in materia di acque pubbliche
ad uso non irriguo, il comportamento statale è stato tale da
costituire un tipico esempio di non perfetta buona fede. In materia
di riparto fiscale, l'azione dello Stato si definisce già solo con
la politica dei rubinetti, cioè un tentativo di coercizione morale
nei confronti della popolazione, che allo Stato ha sempre dato
tutto e forse qualcosa di più.
L'attuazione della zona franca è diventata la favola degli
uomini di governo nazionali in campagna elettorale per quanto
riguarda la Valle d'Aosta. Anche per quanto concerne il problema
etnico - linguistico e le competenze amministrative previste
dall'articolo 4, lo Stato non ha mantenuto fede e non mantiene fede
agli obblighi sanciti dallo Statuto.
Tutto ciò costituisce un pacchetto di rivendicazioni che la
Valle d'Aosta, sinora, ha portato avanti con assoluto senso
giuridico che è sempre stato un lato caratteristico del popolo
valdostano.
Nervi saldi e pazienza hanno sinora caratterizzato l'azione
politica della Valle d'Aosta, questo però non vuol significare
rassegnazione di fronte ai propri diritti.
Siamo perfettamente consci dei nostri diritti come siamo
perfettamente consci delle inadempienze dello Stato nei nostri
confronti. La coscienza di questa situazione ci deve maggior forza
per proseguire nella nostra azione rivendicativa. Senza ispirarci
ad altre Regioni che in passato hanno ottenuto il pacchetto ai
piedi dei tralicci contorti o più recentemente, a Regioni che il
pacchetto di rivendicazione avanza o prima ancora di avere lo
Statuto approvato, e senza avere subito tutti i torti
costituzionali che noi con pazienza abbiamo sopportato dal
1948.
Questi sistemi sono un'offesa al senso democratico della Valle
d'Aosta. Noi chiediamo con metodi civili e democratici,
l'applicazione di una legge costituzionale che ci riguarda e non
vogliamo l'elemosina. Riteniamo che il Governo, nell'interesse
della sua credibilità nei confronti non solo nostri, ma anche della
Comunità nazionale debba prendere seriamente in esame l'attuazione
dello Statuto speciale della Valle d'Aosta.
Poiché questo argomento non può non trovare tutto il Consiglio
unanime nell'auspicare senza riserve la soluzione dei problemi
connessi con l'esigenza della realizzazione integrale dello Statuto
Speciale, ritengo che sia conveniente che la mozione,
opportunamente emendata, sia dovuta all'unanimità.
Per quanto mi concerne, ritengo che i rapporti a questo
proposito siano tenuti dalla Giunta Regionale, con il Governo
nazionale, mentre la delegazione unitaria del Consiglio Regionale
dovrebbe tenere i rapporti con i gruppi parlamentari. E a questo
proposito, suggerirei che il dispositivo della delibera della
mozione, venisse modificato così, cioè delibera:
"a) di dare mandato alla Giunta Regionale di prendere
sollecitamente contatto con la Presidenza del Consiglio dei
Ministri e con i Ministri competenti, al fine di attuare dei
provvedimenti legislativi necessari alla realizzazione integrale
dello Statuto speciale, come nelle aspettative di tutti gli
abitanti della Valle d'Aosta;
b) di impegnare la Presidenza del Consiglio a promuovere la
costituzione di una delegazione unitaria e rappresentativa del
Consiglio che prenda sollecitamente gli opportuni contatti con la
Presidenza dei rami del Parlamento e con i gruppi parlamentari per
concordare le iniziative e i provvedimenti legislativi necessari
alla realizzazione di cui al punto a).".
Montesano (P.S.D.I.)
- Chi chiede la parola? Consigliere
Tonino.
Tonino (P.S.I.U.P.)
- Io sono d'accordo sul contenuto
finale di questa mozione, però quello che vorrei dire è che tutti i
Governi succeduti dal dopoguerra ad oggi, tutti hanno promesso e
tutti quanti non hanno mantenuto la loro promessa. È stata tutta
una lunga presa in giro che dura ormai da 25 anni.
Tutti questi Governi che si sono succeduti hanno sempre avuto
una Democrazia Cristiana nemica della Valle d'Aosta, dei suoi
problemi statutari.
Abbiamo avuto la Democrazia Cristiana al potere alla Regione, e
la stessa al potere al Governo centrale. Cosa abbiamo ottenuto?
Nulla. Abbiamo avuto un Governo Regionale che qualcuno l'ha
chiamato di tipo "frondista" e quindi gli avversari accusavano quel
Governo che non avrebbero mai ottenuto nulla. Il Governo centrale
per via del colore politico differente.
È ritornata al Governo Regionale la Democrazia Cristiana, con il
fausto evento del Centro Sinistra, mica ci siamo scordati di
questo. Che cosa hanno ottenuto? Zero. La partecipazione dei
Socialisti, del P.S.I. nel Governo Regionale ha forse sbloccato la
situazione? Vi erano altre cose da sistemare che è meglio non più
ricordare, e siamo giunti così all'appuntamento con 1971 e tutti i
problemi fra lo Stato e la Regione sono ancora da risolvere.
Da qualche mese abbiamo un Governo Regionale con una maggioranza
nuova, che sembra reggere bene. Vediamo che quasi tutti i
provvedimenti vengono adottati con una maggioranza di 24-25 voti
favorevoli. A parte che ciò dà anche la possibilità a qualcuno
della maggioranza di comportarsi magari in un altro modo, ma questo
non interessa, a me interessa, ed era questa l'espressione del mio
voto alla sua costituzione, a me interessa, dicevo, che questa
nuova maggioranza, questa nuova Giunta dimostri con i fatti di
affrontare i problemi insoluti fra lo Stato e la Regione Valle
d'Aosta.
È qui mi felicito con questa Giunta che ha predisposto un
disegno di legge sul riparto fiscale. Ed arrivando allo spirito
della mozione, io penso che non si voglia ripetere il metodo usato
fino a ieri, di non accettare nessuna collaborazione che possa
servire a bloccare la situazione.
In passato ho potuto notare sia dalla Giunta dello scomparso
Presidente Bionaz, sia la successiva Bordon, che essi hanno sempre
rifiutato la collaborazione, non sul piano di un allargamento della
maggioranza, ben s'intende, ma sul piano specifico del riparto
fiscale, e dei piani connessi all'autonomia Regionale. Più volte
anche dal gruppo consiliare comunista, è stata avanzata tale
proposta, e tale proposta è stata rifiutata.
Oggi, ci troviamo di fronte a un banco di prova, ci troviamo di
fronte alla proposta del gruppo comunista, una mozione in cui avrei
posto volentieri anch'io la mia firma, ma che comunque è una
mozione che mi permette di inserirmi per lievitarla maggiormente,
perché al di là della proposta, vi è un tentativo per risolvere
problemi di vitale importanza per la nostra Regione. Quindi... non
un inserimento servizievole di natura politica a questa Giunta, ma
un contributo costruttivo, che il sottoscritto vuole portare
approfittando di questa mozione, per tentare in modo unitario di
risolvere il problema della nostra Autonomia regionale, e per dare
alla nostra Regione Autonoma quegli strumenti che le competono, e
che possono servire ad affiancare le lotte, le aspirazioni dei
lavoratori, dei contadini, che vogliono usare quegli strumenti, per
il beneficio loro e del popolo lavoratore valdostano.
Queste mie considerazioni che ho voluto fare, approfittando di
questa mozione, hanno due aspetti fondamentali: la prima è legata
al tentativo della parte deliberante della mozione, cioè pensare di
risolvere in un modo unitario la realizzazione integrale dello
Statuto speciale della Valle d'Aosta. La seconda considerazione è
quella con cui giustifico maggiormente la mia disponibilità di
collaborazione, e che mi serve per dire ancora una volta che il
sottoscritto, che rappresenta in questo consesso il P.S.I.U.P.,
oltre a non rifiutare mai a dare il proprio contributo ai problemi
di vitale importanza, dichiara inoltre che non è attestandosi su
delle posizioni di velleitario e fumoso rivoluzionismo verbale,
come alcuni sono usi fare, che si costruisce il socialismo, né
correndo dietro a certe formule... che danneggiano l'unità del
Movimento operaio seminando confusione che si creano prospettive
per un cambiamento radicale della società.
Detto questo, io sono d'accordo sul contenuto di questa mozione,
sicuro che i gruppi parlamentari del mio partito, che si sono
sempre battuti per i nostri problemi statutari, sapranno ancora una
volta affiancarsi nei nostri desideri.
Montesano (P.S.D.I.) -
La parola al Consigliere
Ramera.
Ramera (D.C.) -
Il Consigliere Tonino, non so cosa si
voglia dalla Democrazia Cristiana, e di chiedere Commissioni
unitarie che vadano a sollecitare i gruppi parlamentari al
Governo.
Non sapevo che il P.S.I.U.P. nato da non so quando, avesse dato
impulso alle autonomie speciali, questo mi giunge nuovo. Comunque,
dopo 22 anni, ha detto l'ex-collega di gruppo Pollicini, vi sono
dei problemi che si rinnovano e si ripetono alla vigilia della
campagna elettorale. E poi mi stupisce che, dopo 22 anni, il
Consiglio Regionale sia altrettanto qui, forse a risciacquarsi la
bocca con certi temi, e non sappia che i rapporti con il Governo
centrale c'è modo e modo di condurli. C'è chi li conduce con delle
lettere, c'è chi li conduce andando a battere i pugni. Comunque, a
parte queste considerazioni che sono solo personali, appena sentiti
due interventi devo dire a nome del mio partito alcune
considerazioni.
Il nostro partito, che conquistò alle elezioni del 1968 la
maggioranza relativa, si trova oggi, dopo la dolorosa scissione
della primavera scorsa, in una posizione che può definirsi almeno
anormale, in quanto noi riteniamo di non essere l'esatta
rappresentanza del nostro elettorato.
Per cui solo nuove elezioni potrebbero dare il giusto assetto a
questa Assemblea.
Inoltre il nostro gruppo ha subito ingiuste discriminazioni ed
emarginazioni che offendono il prestigio di un grande partito come
il nostro, per cui non ci si può chiedere collaborazione se non
muterà il rapporto o il clima dei rapporti tra le forze
democratiche esistenti in questo Consiglio.
La D.C. ritengo abbia ancora molto da dire e da fare
nell'interesse dell'Autonomia, anche se non ha mai fatto niente -
come dice qualcuno - e questo lo sanno sia le forze che con noi
hanno collaborato negli anni passati e sia i colleghi che ci hanno
lasciato per dar vita a un nuovo movimento, la cui matrice è pur
sempre la nostra. Ragion per cui solo un rimescolamento
dell'attuale maggioranza, che è un reinserimento della Democrazia
Cristiana al suo posto giusto, potrebbe ridare l'equilibrio a
questo Consiglio e fiducia al paese, e chi ritiene invece che la
D.C. debba essere umiliata ed emarginata, non ci venga a chiedere
collaborazione per una politica di cose concrete ben sapendo che
senza di noi rimarrà una politica di cose astratte, per
l'impossibilità di un dialogo con il Governo Centrale. E del resto
questa è la seconda considerazione, non vediamo perché sia
necessaria la nostra presenza, quando si presenta al nostro esame
un disegno di legge per cui è chiesta la sospensione per il nuovo
riparto fiscale, come se tale provvedimento fosse già stato
predisposto con il Governo centrale, e tutto l'iter sia già stato
assicurato per una sua rapida approvazione da parte dei rami del
Parlamento. Se così è, non vedo a che serve una rappresentanza
unitaria del Consiglio per una causa che pare già essere risolta, e
a che cosa serva pertanto la presenza della D.C., a meno che tutto
non sia da considerarsi ancora pia illusione, come l'aumento dei
contingenti, il cui problema è di mesi or sono, di attirare
l'attenzione del Consiglio Regionale, ma per la cui soluzione non
vedo affatto muovere nulla, tanto da dover pensare, e l'ho detto
nell'apposita Commissione, che se ne parlerà forse nel 1972, se non
più avanti. Ma di questo avremo modo di riparlarne in un altro
momento di questa seduta.
Per questi motivi, la Democrazia Cristiana, pur non mancando a
quel giuramento di cui qualcuno ha fatto cenno, credo che il
Consigliere Germano, di operare sempre nell'interesse della
collettività valdostana, non ritiene di far parte di nessuna
delegazione unitaria. La Democrazia Cristiana farà i suoi
interventi nell'interesse generale, senza doversi accompagnare a
nutrici o governanti non richieste né bene accette da noi.
Montesano (P.S.D.I.)
- La parola al Consigliere
Fosson.
Fosson (U.V.)
- Parler de cet argument, on pourrait
parler pendant des heures de cet argument. Il y a tout de même, et
je ne voudrais pas parler des heures, seulement faire quelques
constatations, quelques constatations qui sent le fruit d'une
expérience, d'une longue expérience que l'Union Valdôtaine a fait
pas seulement dans ces dernières années, mais dès le début.
Expérience faite pendant qu'il était au Gouvernement, expérience
qui a fait pendant qui était à l'opposition.
Je pense que nous devrions, avant tout, être tous d'accord, et
ceci est la question fondamentale que nous avons cherchée toujours
de soutenir. Aussi rien dans cette salle, que au dehors des avis de
la population valdôtaine, nous avons toujours soutenu que on aurait
pu obtenir quelque chose et surtout faire actuer le Statut de la
Vallée d'Aoste si les valdôtains étaient unis et quand nous disions
si les valdôtains étaient tous unis, nous ne pensions pas que tous
les valdôtains devaient militer dans le même, ou ils devaient
militer tous dans l'Union Valdôtaine, mais tout de même, tout en
ayant de différentes conceptions politiques, ils devaient être tous
unis pour la défense de leur Statut qu'ils avaient obtenu tous
unis, et pour se présenter vis-à-vis du Gouvernement Central, se
présenter avec une certaine force.
Malheureusement, ici je ne veux pas faire une histoire, parce
que comme j'ai déjà dit au début, on pourrait parler pendant des
heures, malheureusement, le ver de la discorde a toujours travaillé
dans le sens de désunir les valdôtains, et quand on pense et quand
on dit : les germans qu'on a voulu désunir les valdôtains pour le
caractère du tel ou du tel autre, ce n'est que d'une
"cortina
fumogena"
qu'on veut faire, parce que nous nous rappelions que
la désunion est venue sur bien d'autres problèmes, parce que
quelques fois, comme s'est vérifié dans le passé, quelqu'un
demandait au Gouvernement central une certaine position, ils
étaient en train d'expliquer certaines positions qui étaient le
fruit d'une discussion faite au Conseil Régional, et certains
représentants de parti se permettaient d'aller dire: non, ne
concédez pas pour le moment, vous concédez quand nous sommes puis
nous que gouvernerons la Vallée d'Aoste, et ceci a fait un mal
immense, parce qu'il a présenté au Gouvernement central une
division entre les valdôtains.
C'est une chose qu'il faut rappeler quand nous parlons
aujourd'hui de vouloir, et nous demandons comme va, qu'après 22
ans, notre Statut n'est pas encore appliqué, et nous le savons il y
a un conflit naturel entre le Gouvernement central, surtout dans le
passé défendait un Etat centralisé, ce qu'étaient les autonomies
régionales, alors seulement les autonomies régionales à Statut
spécial.
Et bien, ceci nous l'avons toujours dit, il serait le temps qui
finisse, et c'est pour cela que je m'étonne, que je me suis étonné
d'entendre l'intervention qui a fait, il y a un instant, le
Conseiller Ramera. Nous ne voulons pas rentrer dans les questions,
et je peux comprendre aussi les dissensions qui peuvent y être avec
le Groupe qui s'est détaché de la Démocratie Chrétienne, et nous ne
voulons pas aller nous à prendre la défense de personne, et
d'entrer dans les questions qui intéressent les autres partis.
Et, sur ceci, je ne dirai rient, tout de même, j'ai entendu
certaines affirmations, que nous pouvons pas partager, parce que le
refus de vouloir travailler ensemble, pour demander l'application
du Statut, ceci c'est une chose inamissible que nous devons le
souligner.
Or, nous partageons, nous ne sommes pas les signataires de cette
motion, nous sommes d'accord sur la proposition qui a été faite par
le Conseiller Pollicini de modifier le fondement de cette motion,
dans le sens que nous ne retenons que les contacts vis-à-vis du
Gouvernement, sur le plan gouvernemental, doivent être tenus par la
Junte. Et quand nous disons ceci, ce n'est pas parce que
aujourd'hui il y a une Junte qui est soutenue par nous aussi, parce
que nous sommes toujours été de ce principe, les rapports entre
Gouvernement et Administration Régionale doivent être tenus par la
Junte et ceci nous l'avions soutenu quand nous étions en nette
minorité au Conseil régional, et quand il y avait seulement M.
Chanoux qui représentait l'Union Valdôtaine, il partageait ce même
principe et nous n'avons jamais refusé notre collaboration pour
cela.
Nous sommes d'accord tout de même qu'il y a une action à faire,
vis-à-vis de tous les partis. Et alors là, il peut y être cette
délégation unitaire qui représente la volonté de tout le Conseil
régionale, et qui peut être un appui valable aussi à la Junte
Régionale. Et quand nous parlons, permettez-moi, de ces problèmes,
nous oublions toutes les questions que nous avons eu dans le passé,
parce que s'il y a aujourd'hui une dissension entre le Groupe de la
Démocratie Chrétienne et le Groupe des Démocrates Populaires, il y
a eu des dissensions bien plus marquées dans le passé. Et alors, si
nous en rappelant, et les offrandes combien d'offrandes on a fait à
nous, et bien, mais nous sur le plan personnel, on peut se rappeler
de certain ...bien des fois nous l'avons même oublié sur le plan
personnel certaine... et nous n'avons pas tenu certaines rancunes,
mais tout-de même sur le plan administratif, sur le plan politique,
sur le plan régionale, nous disons, nous allons pas dire: mais
nous, parce que la Démocratie Chrétienne a fait ceci, nous voulons
pas donner notre contribution.
Moi je ne voudrais pas être plus long sur ce point, parce qu'on
finirait de faire un tas de questions. J'ai eu occasion de dire
aussi, dans cette table ronde qu'on a fait pour la Région, en
discutant sur les Régions, certains problèmes que nous avons même
honte encore d'en parler, nous de l'Union Valdôtaine, et j'avais
cité, vraiment comme exemple, la question de la zone franche, parce
qu'il est 22 ans que nous disons l'application de l'article 14, sur
la question de l'article 14 il n'y a pas de contestations sur le
plan constitutionnel, parce que nous avons un droit fondé qu'on
nous a reconnu, que personne peut dire : "vous n'avez pas le droit
de la zone franche, mais tout de même il n'y a pas la volonté
politique d'appliquer la zone franche, et j'ai eu occasion, je l'ai
expérimenté moi-même, en parlant directement quand j'étais
Assesseur à l'Industrie et au Commerce, avec les Ministères
intéressés qui nous ont dit:
"voi siete in una botte di ferro
con l'articolo 14, ma non c'è la volontà politica d'attuare la zona
franca, se voi non rinuncerete a qualche cosa".
Ceci qu'est-ce
que veut dire ? Il veut dire qu'on ne veut pas appliquer le Statut.
Il veut dire qu'on ne veut pas appliquer une loi
constitutionnelle.
Et alors, nous sommes tous démocritéens, communistes, D.P.,
Union Valdôtaine, parti socialiste, nous devons être tous unis dans
le point de dire "nous voulons l'application d'une loi
constitutionnelle, nous avons ce droit". Et alors, ici, doivent
disparaître toutes les dissensions qu'il y a entre un parti et un
autre, entre les questions personnelles qui peuvent exister, mais
doit y être seulement l'unité, la volonté unanime de tout le
Conseil régional pour faire appliquer la Constitution.
Seulement si nous agirons dans ce sens, nous défendrons
effectivement le mandat que les électeurs nous ont donné pour
participer ici au Conseil régional, si nous commençons à dire :
mais nous, maintenaient, nous ne sommes plus au pouvoir, ici, au
Conseil Régional, vous nous avez fait des figures, vous nous avez
fait des offenses, et alors nous ne voulons plus parler de ces
problèmes jusqu'à quand nous serons plus nous, en majorité, quand
nous serons plus nous à conduire la vie administrative de la
Région. "Et alors, je me permets de dire, M. Ramera, je peux
partager cette question, parce qu'alors l'intérêt du parti ressort
et vient au-dessus de ceux qui sont les intérêts régionaux. Et s'il
y a une chose, que nous de l'Union Valdôtaine, nous n'avons jamais
eu peur de dire, et nous avons eu des contrastes, même avec les
partis qui étaient unis, qui étaient au pouvoir avec nous, nous
avons toujours dit :
"chacun doit maintenir ses idées
politiques, mais les intérêts de la Vallée doivent primer sur ceux
qui sont les intérêts du parti".
Et moi je dis :
"nous
n'avons pas changé cette idée"
, il est plus de 25 ans, que nous
disons ces choses, nous continuerons à les dire, et je me souhaite
seulement vraiment, en le disant avec toute tranquillité, que tous
les Conseillers, qu'ils ont eu un mandat électorale, et qui siègent
dans ce Conseil, pensent un moment à ce fait, et tiennent présente
la divise, que l'Union fait la force, et quand je dis :
"l'Union
fait la force"
, je veux pas dire que tous doivent être dans
l'Union, mais je dis:
"l'Union fait la force et seulement le
Conseil Régional, sur ces problèmes fondamentaux sera uni, pourra
demain obtenir quelque chose"
. Et voilà, c'est dans cet esprit
que nous sommes favorables à cette motion, et avec les variations,
les modifications qui ont été aussi proposée par le Conseiller
Pollicini.
Montesano (P.S.D.I.) -
La parola al Consigliere
Savioz.
Savioz (P.C.I.)
- Alcune cose sono già state dette da
Fosson egregiamente, quindi io non ripeterò. Però ci sono alcuni
punti, oramai potremmo già parlare di carattere storico per quanto
concerne la nostra Regione, che vorrei sottolineare.
Va innanzitutto detto che, fin dal tempo clandestino, quando i
vari rappresentanti politici della Valle d'Aosta militavano nel
Comitati di Liberazione Nazionale provinciale, e dove naturalmente
ognuno di noi portava il bagaglio delle sue idee e il bagaglio del
partito a cui apparteneva, però l'unità di intenti di tutti
indistintamente era sempre stata portata verso la soluzione dei
problemi della Valle d'Aosta, con diverse sfumature, con diversi
principi, con diverse intenzioni, con diverse questioni, però,
l'unione era assicurata e i contatti che si prendevano in via
separata, o in via collegiale con i rappresentanti del Governo, con
i rappresentanti della Costituente o con i vari partiti erano
sempre aggiornati in sede di Comitato di Liberazione Nazionale
Provinciale. E questo, nessuno è in grado di poterlo smentire,
perché io facevo parte di quel Comitato e, quindi, so molto bene
come sono andate le cose.
Quale è stato il pasticcio - io lo chiamo - che è venuto a
portare dei danni tremendi alla nostra Regione? È stato dopo il
famoso viaggio di De Gasperi in America, quando ritornò in Italia
con l'ordine di buttare fuori i Comunisti dal Governo e di
costituire il Governo che poi ha avuto luogo e che ha continuato
per la sua strada.
Quindi, quell'anticomunismo partito da oltre Atlantico e che si
è riversato in un modo clamoroso nell'ambito del Governo nazionale,
si è riversato anche nel Governo della Regione e si è cominciato da
allora ad avere, prima di tutto, soprattutto, innanzitutto a fare
dell'anticomunismo. Noi non contavamo più niente, per il semplice
motivo che vestivamo una divisa diversa da quella che vestivano i
nostri colleghi.
Questa è la realtà; che si voglia o non si voglia la realtà è
questa.
Fare dell'anticomunismo, costi quello che costi, e alla Valle
d'Aosta è costato ben poco, non dico che, se avessimo continuato la
politica del tempo clandestino e del subito dopo la liberazione,
cioè la politica di intenti e di accordi e anche di discussione per
ottenere qualcosa di più, si sarebbe ottenuto tutto. Non dico
questo, ma certamente non sarebbe stato il triste spettacolo, che
ventidue anni dopo ci troviamo ancora in quest'aula a discutere e
ci troviamo ancora di fronte alla politica dei rubinetti aperti o
chiusi, a seconda di chi va a toccare le valvole di quelli che sono
i serbatoi nazionali.
Noi, per contro nostro, abbiamo continuato, abbiamo sempre
insistito, la mozione che oggi presentiamo non è una cosa nuova.
Abbiamo sempre ribadito e ribattuto il chiodo della necessità di
formare delle delegazioni, che è una delle tante forme per poter
dare, se non altro, la sensazione che il Consiglio Regionale della
Valle d'Aosta è unanimemente d'accordo nel deplorare, nel
richiedere, nel perseguire una determinata politica, per aver
quello che giustamente gli dovrebbe venire. Purtroppo abbiamo
sempre sentito, per una ragione o per l'altra, e io non sto qui a
ricordare le ragioni e il perché e per il come sono stati detti dai
vari seggi del Consiglio regionale, da vari uomini, però il
problema di fondo è sempre stato quello di no, no ai Comunisti,
prima di tutto.
Ed eccoci ancora qui, e sentiamo oggi sotto un'altra forma sotto
altra veste, con altre parole, però la... è sempre quella si
risponde continuamente di no.
Ventidue anni sono passati e se, io dico questo alla Democrazia
Cristiana, se la vostra politica che avete imbastito nel 1947,
avete continuato e perseguitate ancora a continuarla, avesse dato
un... avesse risolto alcuni problemi della nostra Regione, potremmo
anche rendervene atto. Ma che cosa è servita la vostra politica?
Onestamente, così francamente, non è servita a niente perché i
problemi della Regione sono rimasti insoluti, e la Regione non
potrà vivere, e non potrà prosperare, e ripeto le parole di
Einaudi, che è inutile fare delle Regioni se poi non gli si dà il
nome necessario per vivere.
Questa è la realtà?
Noi abbiamo avuto la fortuna che qualcuno che era in testa al
Governo Regionale ha avuto il coraggio di aprire il Casino de la
Vallée anche contro il volere dei governanti, abbiamo avuto quella
fortuna, perché se non avessimo avuto il Casino de la Vallée, mi
sapete dire voi come saremmo ridotti oggi! Io scommetto che non
esisteremmo più, saremmo un qualsiasi Consiglio di carattere
provinciale, e non avremmo potuto fare un bel niente nella Valle
d'Aosta.
Questa è la triste realtà che, purtroppo, noi siamo ancora lì ad
aspettare, che ci venga proposto un qualche cosa di serio, di
onesto, e che venga data alla Regione la possibilità di vivere,
perché Signori, senza questa possibilità è inutile parlare di
autonomia.
L'autonomia non esiste se non abbiamo fondi necessari per fare
fronte all'ordinaria amministrazione e alle cose di carattere
straordinario.
Io non voglio entrare oggi nel merito di quel progetto di legge
che p stato presentato e che verrà discusso il 21. Mi riserverò di
dire lì quel che penso, ma in linea generale, qui vige sempre la
politica dei rubinetti e, fin quando avremo questa politica, noi
non saremmo liberi, noi non potremo esprimere quello che sentiamo
nel nostro cuore, quello che vuole la Valle d'Aosta, quello che
vogliono i nostri elettori, quello che vogliamo noi rappresentanti
del popolo valdostano, temporaneamente seduti su questi banchi, non
importa se è all'opposizione, se è al Governo, ma ognuno di noi se
si sente veramente valdostano, a prescindere dalle sue idee
politiche, e dalle sue convinzioni ideologiche, deve ricordarsi
prima di tutto e soprattutto che lavora, vive, rappresenta la Valle
d'Aosta e gli interessi della Valle d'Aosta. In questo momento,
come venti anni fa, come venticinque anni fa, quando si discuteva,
sono ancora sempre e soltanto i medesimi, cioè non ci potrà essere
un'autonomina se non avremo la posizione definitivamente chiara
dell'ordine finanziario che deve accompagnarla.
Ci sarebbero degli esempi da citare sulle famose questioni delle
delegazioni ai centri del Governo e dei Parlamenti: la Sicilia, la
Sardegna, ampiamente hanno sviluppato questa politica, e hanno
ottenuto.
Ripeto, non è con questo che si possa ottenere tutto, che si
debba ottenere, ma è in indubbio che se andiamo a discutere al
centro, e possiamo dimostrare di essere tutti uniti e di avere una
volontà unica, è indubbio che l'interlocutore dall'altra parte
dovrà pensare un momento al peso che questo può avere. Se invece
una parte va a chiedere, un'altra parte si astiene o, peggio
ancora, fa sapere per via traversa come è successo a suo tempo, che
i rubinetti dovevano rimanere chiusi e non aperti, ma bene, i
contingenti, la benzina, avete ottenuto qualcosa di più, ma nessuno
nega questo, ma non è questo il problema. Ramera, il problema di
fondo non è la benzina, non è questo il problema. La vostra
politica non serve a niente, quella che avete sviluppato per
ventidue anni, quando eravate al Governo centrale, al Governo
Regionale, non avete ottenuto niente, non siete stati capaci a
risolvere niente, non avete voluto niente...se volete che vi dica
chiaro, perché il vostro partito è stato solamente d'accordo per le
Regioni, quando gli tornava comodo in campo elettorale, ecco perché
volevano le Regioni, perché speravano, attraverso le Regioni, di
poter avere la maggioranza per poter dominare il Paese. Quando poi
hanno avuto la maggioranza al centro, si sono dimenticati delle
Regioni. Questa è la realtà storica che nessuno potrà negare e
nessuno potrà dire il contrario Signori della Democrazia Cristiana,
quindi, prendetevi la lezione che vi meritate, riconoscete i vostri
torti e cominciate a cambiare tattica e pensate veramente alla
Regione e non pensate soltanto all'interesse, molte volte di
carattere personale, e sempre di carattere politico che avete
sviluppato durante ventidue anni, portando dei gravissimi danni
alla Regione Valle d'Aosta.
Montesano (P.S.D.I.) -
La parola all'Assessore
Chantel.
Chantel
(P.S.I.) -
Io ho preso atto con
meraviglia, stupore delle parole del rappresentante della
Democrazia Cristiana in questo Consiglio Regionale.
Io credevo che chi fa della politica almeno almeno si
interessasse a fondo delle cose che riguardano la Vale d'Aosta,
specie quando queste cose vengono portate a livello nazionale e
vengono discusse in Commissione ministeriali e parlo della VI
Commissione alla Camera e della Commissione Tesori e Finanze del
Senato.
E allora mi permetterò dopo di leggere l'ordine del giorno del
Senato e approvato dal rappresentante ministeriale, cioè dal
Governo, e forse allora ci incominceremo a capire meglio.
Sul resto delle dichiarazioni di Ramera parlerò dopo, tocco
prima questo argomento.
Qui ci si meraviglia che la Giunta si sia preoccupata, specie
dopo aver letto la relazione della Commissione sia della Camera sia
del Senato, ripeto approvata dal Governo, che si sia preoccupata di
presentare una legge fiscale.
Ora sia chiara una cosa, questa relazione in parole povere dice
questo: che l'aver chiesto sull'articolo 12 tre miliardi per
coprire il normale bilancio di amministrazione, perché con il
riparto dato dal Governo non ha mai coperto le spese normali della
Regione, mai da una data epoca in avanti, diciamo dal '62. E la
relazione è molto chiara e se vogliamo fare della cronistoria, qui
è stato ottenuto dalla Giunta Bionaz prima e Bordon un miliardo
sull'articolo 12 per il '66, due per il '67 e tre per il '68, che
c'è stato concesso solo ultimamente e recentemente e la Valle non
ha ancora incassato, per essere molto precisi, con una
dichiarazione molto chiara della relazione sia della Camera che del
Senato.
E la relazione dice precisamente questo: il relatore Giulio
riferisce, ecc., ecc., riguardo l'articolo 12, e dice che a tale
conclusione si associano il relatore, dichiara in seduta fondata la
modifica e chiede l'approvazione del disegno di legge. A tale
conclusione si associano il Sottosegretario Sinesio, il Presidente
Martinelli, il Senatore Buzio mentre il Senatore Sogliani e
Fortunati prospettano l'opportunità che venga promossa una più equa
ripartizione dei tributi fra Stato e la Regione Valdostana,
invitando al contempo la Commissione ad approvare un ordine del
giorno già accolto dalla Commissione Finanze e Tesoro della Camera
dei Deputati; la proposta è accolta dalla Commissione che approva
il seguente ordine del giorno accettato dai rappresentanti del
Governo e modificato secondo una proposta del Senatore
Trabucchi.
La V Commissione permanente del Senato Finanze e Tesoro
nell'approvare il disegno di legge n. 3943, tenuto conto della
particolare condizione della Valle d'Aosta; considerato che
l'articolo 4 della legge 29 novembre 1955; invita il Governo a
rivedere il problema dei rapporti finanziari fra Stato e Regione
Valle d'Aosta nel senso di elevare congruamente le assegnazioni
spettanti alla Regione.
Tale ordine del giorno viene firmato dal Senatore Fortunati e
anche dai Senatori Sulio e Buzio. Viene quindi posto alla votazione
l'emendamento introdotto dalla Camera dei Deputati nel testo già
approvato dal Senato e, infine, è approvato il disegno di legge nel
suo complesso. In parole povere, l'articolo 12 non deve servire per
coprire le spese normali e ordinarie come è avvenuto con il
bilancio del 1968. Ora, era logico che l'Assessore alle finanze, di
fronte ad una dichiarazione del genere, si preoccupasse di
preparare tecnicamente - e lo ripeto tecnicamente - una legge che
fosse prima approvata da questo Consiglio e poi portata da diverse
parti, compresi i nostri rappresentanti, sia il Senatore che il
Deputato, appoggiati da tutti gli altri Gruppi, perché finalmente
la Valle abbia il riparto fisso e definito e poi prepari i suoi
bilanci all'inizio della atti a dare una programmazione sicura,
avrebbe una sicura fonte di finanziamento.
Qui non c'è niente di straordinario, non c'è tutto quello che è
stato inventato, vi siete appoggiati avete proposto, perché fino a
prova contraria non credo che esista ancora un solo Ministro o un
solo Sottosegretario che possa discutere in anticipo una legge, ma
io ritengo che sia molto più logico che prima la legge sia
approvata e accettata in questo consesso per poi portarla a Roma e
farla approvare alla Camera e dal Senato.
Ora qui si sta facendo una montatura del tutto inutile, io ho
preparato una legge che voi potete discutere tecnicamente se lo
volete o se volete partire da un principio che è quello che la
Regione debba non poter fare dei piani, non avere un proprio
bilancio, non avere per autonomia concessa alla Regione e negata
dal lato finanziario amministrativo. Se voi volete continuare su
questa strada e volete anche essere contro... vostri stessi
rappresentanti Deputati e Senatori in Commissione e quel che già
accettato in via preliminare dal Governo, ditecelo.
Ma sì, voi avete parlato di una legge finanziaria, adesso
l'avete accennato a una legge finanziaria che sembra che sia stata
bocciata, buttata lì, l'ha detto il vostro rappresentate, non l'ho
detto io. L'ha detto Ramera, ho sentito e ho le orecchie per
sentire.
In quanto al resto, probabilmente voi, in più di tutto il resto,
e scusate se questa volta dico "voi", perché la differenziazione di
rappresentanti consiliari e rappresentanti del popolo valdostano
qui dentro vengono divisi, cioè divisi anche quando si tratta di
interessi esclusivi di tutti i cittadini viventi in Valle d'Aosta.
E questa è una tesi del tutto nuova, ero perfettamente convinto e
lo sono ancora, che quando una cosa è buona, quando una cosa è
l'interesse di tutti, il negarla o tentare, diciamo così, di
sabotarla, non è un'azione che io credo che gli elettori debbano
approvare e una volta per tutte le dobbiamo chiarire queste
posizioni.
Voi che invitate a nuove elezioni sarà bene che ne diate un po'
prova di questo vostro modo di vedere a favore di questi elettori,
che una volta tanto sappiano come regolarsi di fronte a certe
dichiarazioni di cui io prendo atto, vero. In quanto al resto, mi
dispiace ma dovrei fare, già che avete voluto porla su questa
posizione, allora dovrei dire una cosa, se non mi sbaglio, eravate
al Governo qui della Regione quando l'allora Ministro Fanfani è
venuto in Piazza e ha garantito la zona franca per il giorno dopo.
Sono passati tanti anni e non potete negare anche magari con... che
i socialisti non erano affatto al Governo di questa Regione per
tutti gli anni antecedenti in cui questi famosi diritti della
Regione non sono stati accettati e approvati. Un fatto è certo, è
che voi siete sempre stati al Governo da quando esiste la
Repubblica Italiana. Questo è un fatto positivo.
E, allora non ritengo manco molto politica, manco verso i vostri
rappresentanti al centro e manco verso il Governo, e venirci a dire
o farci capire che se non siete trattati meglio...
Intanto io dovrei dire una cosa, delle vostre questioni interne
e di quel che è successo non è noi che ci dobbiamo preoccupare.
Ognuno pianga per conto suo sul latte versato, non l'abbiamo
certamente versato noi.
Questo è un fatto positivo, la scissione della Democrazia
Cristina non l'abbiamo certamente procurata noi, questo è un altro
fatto positivo, c'è stata forse una parte che ha creduto di
rappresentare meglio i propri elettori e i lavoratori della Valle
d'Aosta se ha preso certe posizioni? E questa è una cosa che
riguarda voi, per essere molto chiari.
Però non credo che la vostra dichiarazione odierna debba
implicare tutta la Democrazia Cristiana, perché il fatto
diventerebbe molto grave, se le dichiarazioni di Ramera dovessero
rappresentare il Partito Nazionale della Democrazia Cristiana,
dichiarazioni fatte qui dentro, dichiarazioni che naturalmente sono
registrate, io chiederò copia della registrazione, lei può dire
tutto quello che vuole, si, ma tanto sono registrate...
(voce di
Ramera)
. Ah siamo d'accordo, qui dentro gli unici che capiscono
qualcosa sono due: Bordon e Ramera e anche Mappelli, gli altri non
capiscono niente, sono cretini, analfabeti e deficienti... io non
accetto di essere deficiente se questo vi fa comodo, però come
deficiente voglio lavorare nell'interesse della Valle d'Aosta e dei
Valdostani, questo senza dubbio, almeno per quello sparuto, come
dite voi, nostro elettore che ci ha mandato qui a sedere.
Ma è talmente sparuto che sta aumentando e continuerà ad
aumentare e io mi auguro che continuate a comportarvi come vi
comportate perché questo è bene che gli elettori lo sappiano e a
tutto vostro vantaggio, vero.
Sull'altro punto, ripeto, io mi meraviglio che per l'ennesima
volta in quest'aula si continui col solito solfeggio col solito
ritornello "o con noi o contro di noi". Qui non ci sono "o con noi
o contro di noi", qui ci sono dei rappresentanti del popolo
valdostano che votano, che al popolo valdostano sia dato quel che
gli è dovuto per legge.
E credo di avere esaurito il mio intervento. Voi siete
padronissimi, anche a una legge che ha interesse valdostano, di
astenervi o di votare contro. L'elettorato vi giudicherà e non
crediate che l'elettorato non sappia giudicare e verrà il momento
che dovrà giudicare e saprà giudicare bene.
Io credo d'aver finito il mio intervento, credo di aver finito
il mio intervento.
Del tuo intervento, Ramera, mi dispiace un fatto solo, io che
sono deficiente, ho capito una sola cosa; l'appoggio per ottenere
quello che non si è ottenuto fino a ieri, non voglio andare a
vedere per colpa di chi, non ve lo daremo, perché noi ci estraniamo
da queste Commissioni, perché oggi noi non siamo più seduti qui,
non siamo più al Governo della Valle.
Questa è la conclusione che io, deficiente, per accontentarvi,
ho capito.
Montesano (P.S.D.I.)
- Io vorrei richiamare l'attenzione
del Consiglio che in questo momento non si discute sulla legge del
riparto fiscale, si discute sulla mozione. La discussione avverrà
il 21 sulla legge...
Chiusa questa parentesi, diamo la parola... non c'è
nessun'altro? Chi altro chiede la parola? Consigliere Dolchi.
Dolchi (P.C.I.) -
Dice il collega Ramera: cosa si vuole
dalla D.C....
Io parlo come uno dei presentatori della mozione, secondo noi,
si vorrebbe, e questo è lo spirito che sta alla base della mozione,
che non solo la Democrazia Cristiana, ma tutto il Consiglio
regionale trovi quella unità indispensabile per affrontare, per
dibattere, per impostare i problemi di fondo che sono quegli
autonomistici. Non solamente quelli del riparto fiscale e,
riferendosi a quanto diceva Ramera, proprio perché i presentatori
della mozione non ritengono di richiedere la collaborazione per una
politica o per una politica astratta, noi proponiamo azioni
concrete, efficaci del Consiglio Regionale come organo che
rappresenta gli abitanti lavoratori cittadini della Valle
d'Aosta.
E, quindi, noi riteniamo che con queste iniziative si facciano
dei passi in avanti nella soluzione di tutti i problemi
autonomistici che voi stessi, che tutti quanti mi hanno preceduto
hanno contestato, con rammarico, insoluti da ventidue anni a questa
parte. È quindi un fatto di unità d'intenti, un fatto di comune
volontà, hanno detto bene Fosson, Savioz e Chantel. La necessità di
lavorare tutti insieme per affrontare, per dibattere, per impostare
questi problemi. E ci si stupisce, ci spiace, ci rattrista, anche
se non è nuova la posizione della Democrazia Cristiana che non
ritiene di far parte di delegazioni unitarie. E non si tratta solo
di delegazioni, ma non ritiene per portare a giusta maturazione la
soluzione dei problemi autonomistici. Non stupisce perché, quando
la Democrazia Cristiana era al potere, ha sempre respinto
iniziative unitarie sul piano consiliare, ma non per questo i
presentatori della mozione ritengono di poter rinunciare a proporre
iniziative, rinunciare al nostro apporto di Consiglieri regionali
e, come già dicente Chantel, starà alla Democrazia Cristina la
responsabilità, la grave responsabilità di respingere azioni
unitarie di questo tipo.
E mi sembra che il richiamo che ha fatto il compagno Germano al
giuramento sia un semplice formalismo. Quando noi abbiamo giurato
di esercitare l'ufficio al solo scopo del bene inseparabile dello
Stato e della Regione Autonoma della Valle d'Aosta, abbiamo preso
un impegno sul piano personale del costume, sul piano morale che
andava oltre alla difesa di discutibili prestigi di partito e,
quindi, è con questo spirito che i presentatori della mozione
accettano e sono d'accordo sull'emendamento proposto dal
Consigliere Pollicini.
E riaffermano che, se mai il voto unanime di questa mozione avrà
contribuito a istaurare un metodo nuovo, diverso nella cura del
Consiglio Regionale dando un giusto peso alle iniziative
consiliari, dando un giusto peso alla comunione di intenti che
dovrebbe stare alla base sui problemi di fondo, sui problemi
autonomistici dell'attività di ogni Consigliere regionale.
Ripeto, siamo qui di fronte al voto di questa mozione con la
nostra responsabilità di eletti. Sta solo alla Democrazia Cristiana
la responsabilità di respingere un discorso valido, secondo noi,
per portare avanti la soluzione di problemi autonomistici. Sta alla
Democrazia Cristiana assumersi la grave responsabilità di
respingere un discorso così validamente unitario.
Ramera (D.C.) -
Molto probabilmente neanche a leggere
alle volte uno viene capito o non sono capace di scrivere si vede,
perché, primo, non sono entrato in merito alla legge finanziaria,
quindi se ne discuterà il giorno 21. Il giorno 21 l'Assessore
Chantel potrà prendere atto della posizione delle Democrazia
Cristiana e, solo allora, potrà dire e fare tutto il discorso
demagogico che ha fatto.
Se potessi parlare in senso personale, direi che certe
evoluzioni politiche che sono auspicate in campo nazionale da
taluni settori del nostro partito mi troverebbero quasi
consenziente. Viste certe parole dette in questo Consiglio appena
adesso, perché mi sembra quasi strano che si debba andare
d'accordo, ad un dato momento, proprio tra le due opposizioni su
certi principi, perché da altri settori si vogliono mescolare le
carte facendo dire quello che non si è detto e auspicando
improvvisamente una unità dopo aver insultato. Prima s'insulta,
prima si dice che la DC non ha mai fatto niente, prima si dice che
la DC ha sabotato, prima si dice che la DC per ventidue,
venticinque anni è stata qui dentro nel palazzo vecchio chissà a
fare che cosa e poi si viene qui a piangere quasi perché la
Democrazia Cristiana, no per carità la prego di non piangere, per
carità Ma ad auspicare che il nostro partito sia presente gomito a
gomito domani di fronte al Governo, accanto a chi mi ha insultato o
ha insultato il mio partito.
Ora, invece, un collega che ha preceduto bene ha detto, che di
fronte a problemi di fondo, il Consiglio regionale dovrebbe
trovarsi unanime, di fronte al rispetto dello Statuto il Consiglio
regionale dovrebbe trovarsi unanime, hai ragione Dolchi, ti do
perfettamente ragione, ma non si può accettare prima tutto un
discorso contro il nostro partito che ha la responsabilità di aver
governato malissimo secondo taluni l'Italia, ma che ha la fortuna a
qualcuno di poter parlare ancora deliberatamente nei Consigli
regionali, provinciali o comunali al Parlamento, con questa
politica pessima che ha fatto. E altrettanto sono d'accordo nel
dire che è esatto che, mentre taluni chiedevano, forse altri
sabotavano. È ora di piantarla su questo sistema, ma lo abbiamo
sperimentato anche noi che quando eravamo al governo regionale:
mentre alcuni nostri uomini chiedevano, altri chiedevano l'opposto
attraverso i lori partiti. Quindi...
(voce)
...no, no, io mi
ricordo, allora io non sedevo nemmeno in questi banchi, mi ricordo
benissimo un certo episodio avvenuto a Roma dove gli stessi
Parlamentari di un partito erano stupiti della politica fatta in
Valle d'Aosta da loro colleghi.
Quindi, ad un dato momento, io sono d'accordo che nei problemi
di fondo dovremmo essere decisi come lo sono state altre Regioni
autonome a chiedere, ma non possiamo, come dignità di partito,
anche se siamo ridotti a una sparuta schiera, e vedete caro Chantel
o altri che hanno creduto che io volessi penetrare nella scissione
nostra per polemizzare con degli ex amici. Abbiamo la stessa
matrice noi e certi nostri ex amici quindi, sotto certi aspetti,
possiamo pensarla uguale. E non è detto che, prima o poi, come i
socialisti un tempo si sono incontrati, divisi nuovamente, anche
noi possiamo esserci divisi e incontrarci nuovamente perché quando,
si deriva da una stessa dottrina, da una stessa matrice, credo si
opera nello stesso modo. Ma questo non interessa agli altri gruppi
politici, in questa sede dobbiamo occuparci della Regione,
benissimo, occupiamoci della Regione. Ma allora bisognerebbe che
certe persone che qui hanno avuto il coraggio di offendere un
grande partito come il nostro, non ne desiderino poi la
partecipazione perché io ho giurato, come ha detto bene Dolchi e
come ha detto bene Germano, di servire il mio Paese. E la
Democrazia Cristiana avrà la possibilità ugualmente di operare per
il bene della Valle d'Aosta ma non lo potrà fare in delegazione
unitaria insieme a chi ha insultato il nostro partito, a chi ha
negato che noi abbiamo portato qualche cosa, perché tutti sbagliano
a questo mondo, hanno sbagliato anche i grandi. Questa mattina, il
Presidente della Regione ha ricordato un Grande, l'ultimo dei
quattro Grandi dell'ultima guerra mondiale, eppure quanti errori ha
commesso anche quest'uomo che tutta la Francia adora oggi? Ma
solamente chi non fa non sbaglia.
Ora noi non possiamo accettare questo, se da parte degli altri
gruppi verrà fatta ammenda di quanto è stato detto, la Democrazia
Cristiana sarà al suo posto come lo è sempre stata per operare
nell'interesse della popolazione valdostana. Ma se verranno
ripetute le accuse e verrà detto ancora che la Democrazia Cristiana
è negativa per la Valle d'Aosta, se non altro solo in questo
Consiglio viene detto, per fortuna, e allora non ci si chieda la
collaborazione, per quanto noi garantiamo di poter operare
ugualmente nell'interesse del popolo valdostano e del Consiglio
regionale.
Dujany
(D.P.) -
Mi pare che questa mozione,
opportunamente emendata tendeva a stabilire un rapporto che mi
pareva estremamente logico: Governo regionale - Governo centrale -
Parlamento - Consiglio regionale, per premere spesso i vari
organismi, a seconda dei momenti e delle necessità, i vari problemi
concreti che si pongono sul tappeto nell'interesse della nostra
Regione.
Ora, mi pare che qui siamo scesi parecchio in polemica, quando
Tonino dice: "la D.C. è la nemica della Valle d'Aosta". Vorrei dire
che tutti i partiti... il centralismo è il nemico del
regionalismo.
È un problema, direi, che più che essere imperniato in un
problema di partito vero e proprio, è una concezione dello Stato
che è estremamente diversa ed è una concezione dello Stato dovuta
ad una tradizione storica, dovuta ad un passato che ha permeato un
po' tutta la politica italiana e la politica dei paesi latini
europei in modo particolare.
La nostra esigenza è l'antitesi di questa politica e mi pare che
questa nuova struttura della Repubblica italiana che si sta
avviando verso le Regioni a Statuto normale potrà dare un
contributo a queste nostre esigenze concrete e vorrei dire alla
Democrazia Cristiana che, certamente, una nuova epoca e una nuova
strutturazione politica nazionale si sta aprendo anche in Italia.
Ed è proprio in relazione a questa nuova situazione che noi
dobbiamo essere maggiormente avvertiti e maggiormente prudenti per
non correre il rischio di essere travolti dall'ordinamento delle
Regioni a Statuto ordinario. Ed è proprio questo il momento di
essere maggiormente vigilanti per mantenere in piedi quelle che
sono le motivazioni sostanziali e reali che hanno dato luogo al
nostro Statuto e alla nostra autonomia.
E mi pare che era in questo spirito che era presentata questa
richiesta al Consiglio regionale di partecipazione da parte di
tutto il Consiglio su fatti concreti, su cose reali da portare
avanti nell'interesse di tutta la Regione, di tutta la Valle
d'Aosta. Riflettiamo un momento. Oramai abbiamo venti o venticinque
anni di esperienza, su questi banchi si sono succedute tutte le
maggioranze, di tutti i colori e di tutti i generi e di tutte le
composizioni. La realtà è questa, che il nostro Statuto non ha
avuto che attuazioni minime. Correremo il rischio, probabilmente
nello spazio di qualche anno, di accorgerci di aver fatto molte
polemiche di orgoglio e di prestigio vuoto di contenuto, senza aver
condotto avanti una lotta che ci abbia trovati uniti su alcune cose
concrete che sono le finalità che devono interessare tutti noi, pur
trovandoci poi disuniti su quelli che sono i nostri interessi
elettoralistici locali, che sono comprensibili. Ma troviamo almeno
questo minimo comune denominatore su cui possiamo unire la nostra
azione, altrimenti le generazioni successive diranno che questi
membri del Consiglio regionale saranno state delle persone incapaci
di trovare una realizzazione concreta e dare un contenuto reale dal
nostro Statuto. Noi come persone fisiche spariremo, saremo
dimenticati, che cosa rimarrà? Rimarrà chiaramente quello che i
vari Consigli regionali, nello spazio di questi primi venti o
trenta anni, avranno saputo dare, avranno saputo realizzare
nell'affermazione di certi contenuti che sono dei contenuti
stabiliti nella Costituzione, che sono dei contenuti previsti nei
nostri ordinamenti costituzionali. Quindi, non abbiamo bisogno,
noi, di fare delle grandi rivoluzioni, non abbiamo bisogno di fare
saltare i tralicci perché vogliamo un nuovo Statuto regionale. In
questo momento dobbiamo solo avere la volontà sincera e leale di
portare avanti alcuni problemi che sono la realizzazione delle
norme dello Statuto e che danno la possibilità alla Regione di
avanzare lentamente verso le concretizzazioni dei suoi principi
autonomisti.
A Ramera, la seconda parte del discorso mi pare diversa dalla
prima, pur essendo una seconda parte con delle riserve, che non ho
ben capito se sono di quali tipo di riserve, però mi pare non più
valido il discorso quale dice: "non siamo gli unici interlocutori
col Governo centrale, senza di noi, voi non fate
niente"
.
Signori miei, guarda ho preso l'appunto, probabilmente mi è
scappato, do anche per scontato questo, però Signori miei,
ricordiamoci che i nostri problemi noi riusciremo a portarli
avanti, in quanto noi stessi, tutti insieme, abbiamo la volontà di
portarli avanti e non illudiamoci che siano le forze centrali a
favorire e a risolvere i nostri problemi concreti.
La storia di questi venti ce lo insegna, non è che possiamo
essere orgogliosi di quanto abbiamo fatto fino adesso
nell'interesse della nostra Regione. Quindi, credo che sia il
momento di imboccare una strada nuova per risolvere quelle cose
sulle quali e sulle cui finalità siamo tutti d'accordo.
Per tornare al problema concreto e al problema così spicciolo
del contenuto della mozione, io pregherei di esaminare proprio che
ci sia la possibilità che questa mozione sia, o meglio, questo
ordine del giorno sia unitario, perché questo ha validità in quanto
è unitario. Se si ritiene opportuno di poter riflettere ancora un
po' per raggiungere questo scopo, io chiederei ai presentatori
della mozione, a coloro che hanno proposto degli emendamenti e al
Consiglio di voler soprassedere per riflettere degli ordini del
giorno di questo genere che non abbiano questa volontà comune
nell'interesse della nostra Regione.
Caveri
(U.V.) -
Ma volevo quasi prendere la
parola, che poi il Presidente Dujany ha parlato così bene
dell'argomento che è inutile che io aggiunga qualunque cosa.
Io non ho avuto il tempo di consultarmi con i miei amici
dell'Union Valdôtaine, perché ho dovuto affrettarmi a chiedere la
parola perché avevo visto che il Presidente Montesano stava
chiudendo la discussione.
A me pare, io non voglio polemizzare con nessuno, ma a me pare
che questa proposta di, nel senso che la Giunta continua a trattare
col Governo centrale, una delegazione unitaria, rappresentanti dei
vari gruppi del Consiglio regionale vada a trattare con gruppi
parlamentari è talmente importante ed essenziale per fare un passo
avanti per la realizzazione dello Statuto, è talmente importante
questa proposta che non credo che dobbiamo rinunciare a dei
tentativi ulteriori di convincimento di coloro che hanno espresso
oggi il loro dissenso. E su questo dissenso io non faccio commenti
proprio per non parlare in tono polemico.
Io farei questa proposta, che la seduta attuale del Consiglio
venga sospesa e che si faccia una riunione di due rappresentanti
per ogni gruppo rappresentato in Consiglio per vedere se c'è la
possibilità di un accordo, in modo che si rivedano certe posizioni
che non voglio minimamente qualificare, in modo da vedere se c'è la
possibilità. Ma, insomma, è possibile che i Consiglieri regionali
che hanno avuto l'incarico di governare, amministrare la Valle non
siano capaci di mettersi d'accordo di promuovere un'azione comune
per gli interessi comuni della Valle d'Aosta e degli elettori
valdostani? Questa è una cosa enorme, se non siamo capaci di
arrivare a un accordo del genere possiamo mettere la parola fine,
che non sarebbe la fine dell'autonomia oggi, ma sarebbe il
principio della fine comunque.
Quindi, io faccio la proposta e chiedo scusa agli amici
dell'Union Valdôtaine, agli altri gruppi della maggioranza che non
ho avuto il tempo di consultarmi con loro. Io propongo che si
sospenda questa seduta per dieci minuti, quant'è, in modo che due
rappresentanti per ogni gruppo consiliare possano ritrovarsi nella
sala delle riunioni pre-consiliari e vedere se c'è la possibilità
di un denominatore comune come diceva benissimo il Presidente
Dujany, per trovare una piattaforma comune per la realizzazione di
questo Statuto che è stato solo realizzato in parte.
Montesano (P.S.D.I.) -
Allora, prima di proporre la,
volevo appunto chiedere se cu sono altri interventi, Poi vedremo un
pochino, il Consiglio decide.
Bordon (D.C.) -
Per esempio, io non chiedo la parola
perché quello che è stato detto fino adesso ha risposto bene
Ramera, ma se ci sono ulteriori interventi allora io metto in nota,
dopo Germano, dopo Pedrini e se poi caso mai mi annuncerò
allora.
Montesano (P.S.D.I.) -
Appunto, dico questo, prima di
mettere ai voti oppure di proporre al Consiglio la proposta Caveri
diamo la parola al Consigliere Pedrini.
Pedrini (P.L.I.)
- A quanto è stato già detto
personalmente per lettera, ossia per iscritto al Presidente
dell'allora Giunta regionale Avv. Caveri, io confermo soltanto e
prendo l'impegno che anni fa era già stata fatta una proposta del
genere. A quella proposta fatta dall'ex Presidente della Giunta
l'allora Caveri, era stato chiesto a tutti i Gruppi parlamentari
che si potevano mettere a disposizione a Roma per questo problema.
A quella richiesta soltanto il Partito Comunista e il Partito
Liberale ritiene in Valle i suoi problemi.
Quindi, noi siamo a totale e completa disposizione.
Montesano (P.S.D.I.) -
E allora volete intervenire ancora
oppure...
(voce)
...va bene e allora, Bordon, cosa vogliamo?
Vogliamo sospendere e vedere di ritrovare, su questo argomento sul
quale il Consiglio, io ricordo, non una volta ma molte volte si è
espresso con ordini del giorno unitari, è vero, e poi volevo
indicare al Consiglio che l'emendamento fatto dal Consigliere,
proposto dal Consigliere Pollicini contrappone, non contrappone?
Cioè mette di fronte gli organi costituiti in parità di poteri,
cioè Governo regionale e Governo centrale, i Ministri centrali, il
Consiglio regionale e il Parlamento. Quindi, ognuno dei nostri
rappresentanti al Parlamento deve ascoltare le nostre voci per
quello che riguarda il problema della Valle d'Aosta nel suo ampio
significato di attuazione dello Statuto.
Ora, prima di sospendere la seduta, io volevo, desideravo far
presente al Consiglio se non era opportuno indicare qualche rigo
anche la presenza dei Parlamentari nostri, i quali sono i nostri
rappresentanti in seno ai due consensi elettivi verso i quali noi
dobbiamo fare questa azione. Quindi, perciò, se il Consiglio è
d'accordo io sospendo la seduta per dieci minuti e convocando i
Capigruppo o qualche altro che possa avere il piacere di
parteciparvi e il Presidente della Giunta s'intende, nella sala
pre-consiliare, d'accordo? La seduta è sospesa.
Si dà atto che la seduta è sospesa dalle ore 11,37 alle ore
12,26.
Montesano (P.S.D.I.) -
Si riprende la discussione sulla
mozione che è stata già oggetto di discussione prima della
sospensione.
Pollicini (D.P.) -
Purtroppo debbo comunicare al
Consiglio che i rappresentati dei Gruppi non hanno approvato
all'unanimità, nel dispositivo di delibera della mozione, in quanto
la Democrazia Cristiana, anche di fronte ad una modifica ulteriore
del punto b) sul quale dissentiva, dopo una ulteriore pausa per
consultare tutto il Gruppo, ha deciso di non accedere a questa
ulteriore modifica che abbiamo fatto al punto b) di non votare il
dispositivo che adesso leggerò come è modificato. A me non resta
che esprimere il rammarico, che già altri hanno espresso prima,
tenendo presente il valore che può avere una deliberazione espressa
unanimemente dal Consiglio e una deliberazione invece a cui manca
l'approvazione di un Gruppo del Consiglio...
(voce)
...dell'armata Brancaleone. Dico che se mancava un argomento,
questo è arrivato a confermare il giudizio.
Per cui, rileggo l'ultima stesura del dispositivo di delibera
della mozione che suona così. Delibera a) di dare mandato alla
Giunta Regionale in stretta collaborazione con i Parlamentari
valdostani di prendere sollecitamente contatto con la Presidenza
del Consiglio dei Ministri e con i Ministri competenti al fine di
attuare i provvedimento legislativi necessari alla realizzazione
integrale dello Statuto Speciale come è nelle aspettative di tutti
gli abitanti della Valle d'Aosta; b) di impegnare la Presidenza del
Consiglio a promuovere la costituzione di una delegazione unitaria
e rappresentativa del Consiglio congiuntamente, che congiuntamente
con i Parlamentari valdostani prenda sollecitamente gli opportuni
contatti con i Presidenti del Senato e della Camera e con i
Presidente delle rispettive Commissioni Finanze e Tesoro per
concordare le iniziative e i provvedimenti legislativi necessari
alla realizzazione di cui al punto b)...
(voci)
...la farei
battere perché è un po' brutta.
Caveri
(U.V.) -
Nous prenons acte du fait que les
représentants de la Démocratie Chrétienne n'ont même accepté une
proposition transitive qu'elle avait été faite par nous dans le
sens que nous renoncions au contact entre la Commission unitaire et
les différentes Groupes parlementaires, mais nous demandions tout
simplement un contact entre la délégation unitaire du Conseil de la
Vallée, le Président du Sénat, le Président de la Chambre et les
deux Présidents des Commissions Finances et Trésor.
Il nous semblait que cette dernière rencontre était d'autant
plus nécessaire pour que ces rencontres deviennent quelque chose de
concret sur des problèmes de fond, surtout sur le problème de la
répartition des impôts entre l'Etat et la Région.
Les représentants de la Démocratie Chrétienne se sont refusés
même tout simplement d'accepter cette proposition qui était une
proposition conciliatrice.
Et alors on peut dire des représentants de la Démocratie
Chrétienne ce qui avait été dit des nobles français, des
aristocrates français après la Restauration, c'est-à-dire au
commencement de la restauration ils n'ont rien oublié, ils n'ont
rien appris. Ils n'ont rien oublié parce qu'ils font la "politica
del dispetto", ils n'ont rien appris parce que, hélas, ils
démontrent de ne pas avoir une miette de patriotisme valdôtain,
mais surtout ils démontrent de manquer tout simplement
d'intelligence politique. Et alors, en constatant cette déficience
de la part de la Démocratie Chrétienne tout simplement d'un sens
politique, parce que la Démocratie Chrétienne, parce que évidemment
les Démocritéens ne veulent pas faire les intérêts de la Vallée
d'Aoste, ils sont indifférents aux sorts de la Vallée d'Aoste en
tant qu'ethnie, en tant que autonomie, mais il ne savent même pas
faire les intérêts de leur Parti, ils sont buttés, ils font comme
un enfant de trois ans qui fait les caprices qui pite des pieds,
ah! Non mi avete voluto in Giunta e allora io non gioco più." Et
alors, je veux encore dire une chose, il y a un moment il m'est
venu de rappeler ce qui raconte Jean Jacques Rousseau dans ces
"Confessions".
Jean-Jacques Rousseau raconte qu'il avait été Secrétaire, comme
c'est vrai, Secrétaire de l'Ambassadeur de France à Venise et vous
savez que à Venise il y avait des grandes courtisanes et
Jean-Jacques Rousseau a voulu connaître une des plus grandes
courtisanes de la Ville et, avant le dialogue, le dialogue disons
le plus important, Jean-Jacques Rousseau avait raconté à la
courtisane qui aimait beaucoup l'étude de la mathématique ou des
mathématiques comme on disait alors, et après il y a eu un dialogue
un peu plus intime et Jean-Jacques Rousseau n'a pas donné de
grandes épreuves de sa capacité et c'est alors que la courtisane
lui a dit ce qui nous pourrions dire aussi aux Démo chrétiens:
"Jeannetto te fa mei de studiar la matematica e de non andar con
le donne"
.
Ramera (D.C.) -
Sotto questo aspetto, potrei forse dare
qualche lezione di matematica a chi ha parlato prima di me, ecco, e
allora è stata una barzelletta fuori posto. Ad ogni modo, il Gruppo
della Democrazia Cristiana è d'accordo sul punto a) della mozione
presentata e per le ragioni già espresse nella precedente parte
della seduta. Ribadisco che non vota il punto b) pur, e desidero
che venga messo a verbale questo, pur impegnando i propri
Consiglieri, il proprio Partito a prendere gli opportuni contatti
con i propri rappresentanti al Governo e al Parlamento nazionale
per una concreta soluzione dei problemi dell'autonomia valdostana.
Quindi, per fare la matematica possiamo farla anche da soli o
magari con qualche bella cortigiana romana anziché veneziana.
Montesano (P.S.D.I.)
- Domando la parola per dire
semplicemente questo, che la prima parte aveva un senso solo se
c'era la seconda parte. La prima parte è puramente teorica,
platonica, è perfettamente inutile perché è assurdo ed è anche
ridicolo che il Consiglio regionale dia mandato alla Giunta di fare
quello che è compito e funzione della Giunta, perché dare il
mandato alla Giunta di avere contatti con i Ministri per risolvere
i problemi statutari della Valle d'Aosta fa semplicemente ridere,
perché quello è il compito principale della Giunta di tenere i
contatti con Governo centrale, per quello non occorre nessunissimo
mandato.
Quindi, non credano mica i signori democristiani di aver
dimostrato di venire incontro a quelle che sono le richiedete della
maggioranza, non credano mica con questo di avere dimostrato una
briciola di adesione, di solidarietà valdostana. È perfettamente
inutile il punto a). Il punto a) ha senso se c'è il punto b).
Pedrini
(P.L.I.)
- ...le stesse identiche cose che
ha detto l'avvocato Caveri, in più vorrei aggiungere, se mi è
permesso, con tutto il rispetto dovuto ai nostri Parlamentari, che
a un dato punto che i Parlamentari vadano, ma sono sempre a Roma,
quindi, quelli agiscono già di per sé. Io penso, se c'era la
delegazione con i Parlamentari, io lo capisco ma, evidentemente,
questa è una questione di Consiglio regionale, non di Parlamento.
Non so, evidentemente, come dico, l'avvocato Caveri ha espresso
molto bene il concetto, volevo aggiungere ancora questo particolare
dei Parlamentari.
Pollicini (D.P.)
- Per quanto mi concerne, io chiedo che
la mozione sia votata nella sua interezza.
Montesano (P.S.D.I.)
- Allora decide il Consiglio, decide
il Consiglio come sempre. Dunque chi approva la votazione della
mozione nella sua interezza alzi la mano. Contrari, astenuti?
Dunque, ci sono sei contrari, un astenuto e il resto favorevoli.
Quindi, come dice? Siccome ho fatto io la proposta, il Consiglio mi
ha battuto, mi sono astenuto dal metodo di votazione e allora la
mozione quindi va votata per intero, se ci sono dichiarazioni di
voto da fare, nessuna? Si è detto molto nel corso del dibattito.
Allora, chi approva la mozione emendata dal Consigliere Pollicini
alzi la mano. Contrari, astenuti, il Consiglio approva.
Allora, siamo alle 12,40, vediamo un po' se riusciamo a mandare
avanti ancora un'altra mozione che poi sono quelle, cosa vuol fare
il Consiglio, alle quattro? Allora, la seduta è sciolta e il
Consiglio è convocato per le ore 16.
---
La seduta termina alle ore 12,40.
