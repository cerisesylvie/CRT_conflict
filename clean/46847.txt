Classificazione
AGRICOLTURA
SANITÀ VETERINARIA E ZOOTECNIA
Zootecnia
UNIONE EUROPEA E RAPPORTI INTERNAZIONALI



Oggetto del Consiglio n. 3195 del 7 febbraio 2024 - Resoconto
OGGETTO N. 3195/XVI - Interrogazione a risposta immediata:
"Posizione del Governo regionale riguardo alle proteste degli
agricoltori e allevatori in diversi Stati dell'Unione
europea".
Marguerettaz (Presidente) -
Punto n. 4.03. Per la
presentazione, la parola al collega Lavy, ne ha facoltà.
Lavy (LEGA VDA) -
Arriveranno anche qui sotto in teoria
gli allevatori e gli agricoltori che sono a protestare in questa
famosa protesta dei trattori.
Con quest'iniziativa si è un po' a chiedere qual è la posizione
della maggioranza, considerando che all'interno di essa c'è il
Partito Democratico che ha sostenuto tutta una serie di misure
contro cui gli allevatori e gli agricoltori protestano, perché
appunto chi protesta, critica, per esempio, il piano REPower EU,
che prevede prima la razionalizzazione e poi l'abolizione dei
sussidi destinati al gasolio agricolo a partire dal 2026.
Chi protesta è contro il Green Deal, che mettevate sullo stesso
piano gli allevamenti e le industrie inquinanti per quanto riguarda
le emissioni. Oggi si attaccano i grandi, domani si arriverà anche
probabilmente ad attaccare i piccoli, quando invece prima di
tagliare sugli allevamenti, si potrebbe tagliare, ad esempio, sulle
navi mercantili, sulle navi da crociera che qualcuno qui usa molto
o sugli aerei. Chi protesta richiede anche il blocco dell'accordo
commerciale fra Unione europea e il blocco MERCOSUR, che
rischierebbe di vederci invasi di prodotti sudamericani a basso
costo che non rispettano le normative ambientali dell'Unione
europea e aumentano, di conseguenza, la deforestazione della
foresta amazzonica, aumentano addirittura gli scambi di
commodity
agricoli su filiere lunghe. Chi protesta contesta
l'importazione senza dazi del grano proveniente dall'Ucraina che
sta creando concorrenza sleale al nostro grano. Chi protesta chiede
una modifica alla PAC, che richiede, tra l'altro, di mantenere il
4% di terreni incolti, come requisito per accedere ai contributi
comunitari. Chi protesta chiede la modifica della PAC, che vede ad
oggi l'80% dei sussidi andare al 20% delle imprese grandi e nel
giro di 15 anni infatti, se si guardano un po' i numeri, in Europa
c'è stata una perdita di 4 milioni di aziende agricole, 300 mila
solamente in Italia. In Valle d'Aosta nel 1982 si contavano quasi
10 mila aziende, oggi sono 2.400. Chi protesta chiede di essere
contrario a carne coltivata, al
carnet
degli insetti, al
Nutri-Score, chi protesta ama la terra, ama la nostra terra. È
necessario quindi chiedere quale sia la posizione del Governo
regionale per capire se a fianco di chi protesta, come noi, come
abbiamo sempre dimostrato nelle aule parlamentari in cui siamo
seduti o no.
Presidente -
Per la risposta, la parola all'assessore
Carrel.
Carrel (PA) -
Grazie Presidente e grazie collega Lavy per
quest'interrogazione. Io credo che il Governo regionale, la
maggioranza regionale, abbia con i fatti già risposto alla sua
domanda, lo abbiamo fatto andando a sostenere una legge: la legge
17/2016, la modifica della legge 17/2016, che abbiamo votato
proprio nell'ultimo Consiglio che va a cercare di dare degli
incentivi ai nostri agricoltori e ha cercato di dare delle risposte
concrete alle loro esigenze. Proprio in virtù di questo, ho già
incontrato le associazioni di categoria e stiamo già lavorando a un
piano per come andare a utilizzare queste risorse. Quelli che lei
ha citato sono sicuramente dei temi importanti su cui noi, come
Governo regionale, noi come maggioranza, abbiamo preso le nostre
posizioni e continueremo a prendere le nostre posizioni, cercando
di dare le risposte di mantenere il nostro territorio ovviamente il
più produttivo possibile. C'è da parte nostra tutto l'impegno, e lo
abbiamo dimostrato con i fatti, di andare in questa direzione.
Mi permetta un'altra battuta: proprio circa un anno fa abbiamo
approvato qua in quest'aula tutti una mozione sul cibo sintetico e
siamo ancora oggi tutti ovviamente pienamente d'accordo ma dobbiamo
operare per dare le risposte che giustamente, come maggioranza,
stiamo cercando di dare.
Presidente -
Per la replica, la parola al collega
Lavy.
Lavy (LEGA VDA) -
Tutto ciò che si poteva fare a livello
regionale è stato fatto, la modifica alla legge 17 l'abbiamo votata
pure noi, quindi sicuramente un segnale è stato dato. Avrei voluto
però, se avesse potuto ovviamente, guardare alla sua sinistra
quando rispondeva nel vedere le facce comunque di qualcuno che
storceva un pochino il naso, ma giustamente, perché se si fa parte
di un partito che queste politiche l'Unione europea le sostiene,
non si può di certo rinnegare la propria posizione. Comunque
grazie.
