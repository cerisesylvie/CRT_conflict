Classificazione
ATTIVITÀ CULTURALI
SPORT E TEMPO LIBERO
Manifestazioni sportive



Oggetto del Consiglio n. 470 del 1° aprile 2009 - Resoconto
OGGETTO N. 470/XIII - Interpellanza: "Organizzazione di
eventi collaterali in occasione del passaggio di una tappa del Tour
de France".
Interpellanza
Premesso che nel corso del prossimo mese di luglio la Valle
d'Aosta avrà la fortuna di ospitare per un lungo tratto delle
proprie strade la corsa ciclistica a tappe più importante della
stagione: il Tour de France. Nello scorso mese di ottobre
l'Assessore al Turismo, appresa la notizia, aveva commentato
positivamente tale avvenimento visto il grande beneficio che può
comportare in termini di immagine per la nostra Regione;
Considerato che mancano pochi mesi all'evento;
il sottoscritto Consigliere regionale
Interpella
l'Assessore competente per sapere:
1) se l'Assessorato ha intenzione di organizzare degli eventi
collaterali al passaggio di una tappa del Tour de France in Valle
d'Aosta;
2) in caso di risposta affermativa al primo quesito, che tipo
di manifestazioni sono in programmazione, considerata la consueta
grande affluenza di appassionati in quei giorni.
F.to: Zucchi
Président
- La parole au Conseiller Zucchi.
Zucchi (PdL)
- Assessore Marguerettaz, come da lei
anticipato qualche seduta fa, relativamente alle sue affermazioni a
seguito di iniziative poste dai vari gruppi, credo anche il nostro,
su quelle che sarebbero state le attività di
marketing
future per il prossimo anno - che è poi l'anno in corso, perché di
questa cosa ne avevamo parlato nel 2008 -, mi ricordo che lei aveva
fatto cenno a un evento sportivo sicuramente importante, anzi
importantissimo: il
Tour de France.
Abbiamo il piacere e la fortuna di vedere nel prossimo mese di
luglio, se non erro, il passaggio del
Tour de Franc
e nella
nostra Regione, che sarebbe stato molto più accattivante nel caso
in cui ci fosse stata la previsione di una tappa di partenza
piuttosto che di arrivo; dobbiamo peraltro accontentarci anche
soltanto per quanto attiene il passaggio di una carovana così
importante, perché ritengo che il
Tour de France
sia uno
degli eventi sportivi di maggiore risonanza mondiale, forse uno dei
primi tre addirittura che viene subito dopo il Mondiale di calcio
piuttosto che le Olimpiadi, con grande seguito di pubblico e di
enfasi da parte dei mass media.
Con questa interpellanza volevamo chiederle se, in occasione di
questo passaggio erano state previste dal suo assessorato delle
iniziative, a corollario di questa manifestazione, che potessero
sfruttare questo evento così seguito dal pubblico degli sportivi
internazionali; e quindi sapere, nella fattispecie, quali erano le
iniziative concrete che il suo assessorato aveva pensato di porre
in essere, e con quali metodi di comunicazione, in occasione del
passaggio del
Tour de France.
Président
- La parole à l'Assesseur au tourisme, aux
sports, au commerce et aux transports, Marguerettaz.
Marguerettaz (UV)
- Questa interpellanza ci dà modo di
fare il punto sulla situazione, quindi ringrazio per l'attenzione,
perché quanto affermato dal collega Zucchi corrisponde alla verità,
nel senso che il
Tour de France
è il terzo avvenimento
sportivo più seguito con la particolarità che gli altri due che
sono stati citati (i Mondiali di calcio e le Olimpiadi) avvengono
una volta ogni 4 anni, mentre il
Tour de France
viene ogni
anno. Sicuramente il prestigio e l'importanza di questo avvenimento
giustificano i 29 anni che sono stati impiegati dal Canton du
Valais, da Verbier e dalle organizzazioni elvetiche per avere la
tappa. Abbiamo avuto modo di incontrarli, da 29 anni stanno
cercando di avere... quest'anno sono veramente coronati... perché?
Perché hanno una tappa che arriverà a Verbier il 19, avranno il 20
la fortuna di avere il giorno di riposo del
Tour
con tutta
la carovana che si fermerà nel Canton du Valais e la partenza del
21 della tappa che interesserà anche la Valle d'Aosta, per arrivare
a Bourg-Saint-Maurice. Quando parlo di carovana, parlo di un
qualcosa di interessante perché la carovana è lunga 20 chilometri,
quindi ci sarà la possibilità di fare un'attività anche importante.
Rispetto a questo quesito ci siamo mossi, tant'è che come avete
potuto verificare, quest'anno stiamo cercando, come Amministrazione
regionale, di fissare l'attenzione sulla proposta cicloturistica,
in modo tale da approfittare di questa grande visibilità per fare
verticalmente un prodotto delle due ruote; quindi, rispetto a
questo, stiamo cercando di insistere anche dal punto di vista della
comunicazione su tutta una serie di strumenti e di mezzi di
comunicazione specializzati e con una presenza che è una presenza
su un universo già sensibile a questo prodotto. È anche in questa
logica che, non so se avete avuto modo di vedere, ma dal mese di
febbraio c'è una depliantistica in 6 lingue abbinata ad uno
stradario tecnico a schede che illustra i vari percorsi ciclistici,
raccoglie tutti i
bike hôtel
- avevo avuto modo forse di
farvelo vedere - presenti sul territorio;
bike hôtel
che
sono ovviamente alberghi che hanno voluto aderire all'iniziativa,
ma che hanno voluto anche aderire coscientemente mettendo a
disposizione agli eventuali utenti non solo delle stanze, ma dei
posti di ricovero per le bici, nonché dei luoghi attrezzati per
poter intervenire eventualmente meccanicamente sulla
bicicletta.
In questa
brochure
abbiamo cercato di dare evidenza alle
gare e agli eventi di rilievo per le due ruote in Valle, e invita a
misurarsi con il cronometro lungo la salita del Piccolo San
Bernardo, omaggio borraccia brandizzata; quindi abbiamo questo
tratto dove c'è la possibilità di cronometrare il proprio percorso
con un
gadget
per ricordare questo avvenimento. Ad
integrazione del suddetto materiale promo, verrà realizzata entro
il 1° aprile una scheda illustrante il percorso definitivo della
tappa, gli orari di accesso al pubblico, i punti di ristoro lungo
il percorso, i parcheggi per camper e vetture con relativi
eventuali servizi navetta, gli eventi collaterali previsti lungo il
tracciato, sia organizzati da Comuni e Proloco, sia
dall'assessorato.
Già a febbraio abbiamo cercato di coinvolgere i Sindaci e i
Presidenti delle Comunità montane interessate dal passaggio,
affinché ragionassero per come dare meglio visibilità del loro
territorio, perché lungo la strada - fatemi dire ironicamente:
"ANAS permettendo", perché ovviamente ci sono tutta una serie di
codici e di regole, abbiamo avuto modo di parlare anche qua - sulla
cartellonistica e sull'esposizione... abbiamo coinvolto anche ANAS
ovviamente, ci sarà la possibilità di rappresentare al meglio...
Siamo andati a Martigny e abbiamo fatto un incontro a seguito del
Conseil Valais-Vallée d'Aoste che abbiamo fatto qua, abbiamo avuto
l'incontro con Rabelais e con Claude Roch, che sarà il prossimo
Presidente del Canton du Valais, perché - come sapete - hanno avuto
le elezioni e, a seguito di quell'incontro in cui con il Presidente
Rollandin e gli Assessori ci siamo confrontati, abbiamo dato subito
seguito e ci siamo recati a Martigny per incontrare... è vero che a
Martigny abbiamo incontrato i responsabili svizzeri e non i
responsabili del
Tour
, ma c'era un discorso molto
importante. All'incontro erano presenti Gaston Barben che è il
responsabile delle relazioni pubbliche, Patrice Michelot,
responsabile della Polizia cantonale, c'era il Capogabinetto, c'era
tutta l'organizzazione valdostana che si confrontava perché, come
potete immaginare, condividendo con gli amici del Valais il colle
del Gran San Bernardo, bisognerà coordinare, per cui le salite, le
discese e il tunnel dovranno essere perfettamente armonizzati;
quindi quello è stato un incontro che abbiamo fatto il 12 marzo, ne
faremo un altro il 7 aprile al quale parteciperà anche il direttore
tecnico del
Tour
. Rispetto a questo si sono già fatte delle
cose e se ne stanno immaginando delle altre.
Per le cose fatte e per dare conto della trasversalità
dell'azione promozionale con l'Assessorato della cultura è stata
messa in atto una cosa interessante: l'Assessorato della cultura,
nell'ambito dell'attività sulla francofonia, ha dato la possibilità
a una
pièce
di Viano sul Petit Ramoneur di Garin, una cosa
molto interessante e, anche lì molto toccante, dove la storia di
questo Valdostano, partito da Arvier in condizioni umili, recandosi
in Francia ha poi conosciuto il successo vincendo il primo
Tour
de France.
Non solo, ha vinto anche altre gare importanti in
Francia. Ha conosciuto anche la delusione di aver vinto il secondo
Tour de France
e di esserselo visto togliere ingiustamente,
ma sono tutti aspetti che sono interessanti e meritevoli di essere
conosciuti.
Sempre parlando di Garin, oltre alla collaborazione con
l'Assessorato della cultura, stiamo cercando di verificare insieme
al Comune di Arvier di proporre agli organizzatori del
Tour
una prova speciale, quando la carovana attraverserà Arvier, per
dare il "premio Garin"; rispetto a questo il Comune di Arvier, già
negli anni passati, si era contraddistinto per il "premio Garin"...
ve lo ricordate il lingotto che veniva riconosciuto ai ciclisti più
importanti e più meritevoli? Oltre a questo discorso, animazione
dei passaggi del colle del Gran San Bernardo e del Piccolo San
Bernardo, lì vi sono le due sinergie con gli amici francesi e
svizzeri. Abbiamo immaginato dei voli guidati con la mongolfiera
brandizzata Valle d'Aosta, zona da identificare a seguito della
definizione precisa del percorso, ma che dia la possibilità di dare
evidenza: la mongolfiera è sempre molto interessante. È stato
immaginato eventualmente un annullo filatelico in collaborazione
con Poste italiane al colle o del Grande o del Piccolo San
Bernardo, anche questo per gli amatori può rappresentare una cosa
interessante: questo per dire che c'è un'attività insistente, sia
generale dove il
Tour de France
viene proposto come
prodotto-civetta per attirare l'attenzione, sia come prodotto
specifico su cui lavorare; anche lì, credo che gli alberghi e i
tour operator
si stiano organizzando affinché ci sia la
possibilità di vendere dei pacchetti.
C'è una cosa molto interessante che vi posso dire, che da parte
delle autorità svizzere, da parte degli organizzatori ci è stata
data formalmente la disponibilità - poi da concretizzare - di
ospitarci come ospiti d'onore a Martigny nel loro Cantone, perché
non rappresentiamo per loro dei concorrenti, nel senso che loro il
Tour
lo hanno avuto, e ci dicono che se vogliamo
promuoverci, questa è l'occasione giusta perché dobbiamo allacciare
relazioni con l'organizzazione del
Tour
; quindi ci
lasceranno la disponibilità di uno
stand
, di un punto da
utilizzare all'arrivo, il giorno di riposo e alla partenza. Questa
cosa è molto ambiziosa, stiamo cercando di seguirla con tutta
l'attenzione possibile e, se ci sono consigli, ben vengano.
Président
- La parole au Conseiller Zucchi.
Zucchi (PdL)
- Devo dire che sull'argomento sono contento
di sentire da parte dell'Assessore che l'avvenimento è stato posto
nella dovuta attenzione, nella previsione di attività che sono già
state individuate e altre ancora verranno individuate nei prossimi
due mesi.
Adesso non so esattamente quanto tempo sia intercorso
dall'ultimo passaggio del
Tour de France
in Valle... ricordo
che questo avvenne, ma non ricordo l'anno; sento che gli amici
svizzeri hanno dovuto aspettare 29 anni per vedersi attribuire una
tappa di questo evento sportivo così prestigioso sul loro
territorio come punto di partenza. L'auspicio sarebbe quello di
pensare alla nostra Regione che - così come ha fatto il Piemonte
nelle recenti edizioni (ricordo che sono state scritte negli annali
degli sportivi quelle famose tappe memorabili che hanno visto il
passaggio del
Tour de France
attraverso i valichi alpini fra
la Francia e l'Italia interessando il Piemonte) -, vola in alto e
di pensare di allacciare le dovute relazioni anche con gli amici
organizzatori del
Tour de France
, affinché nei dovuti tempi
si possa anche noi poter organizzare, un domani, dopo i vari
passaggi che sono avvenuti nel giro d'Italia che hanno evidenziato
quanto questo sport sia così popolare e diffuso, e che incentri
l'attenzione dei mass media nel periodo in cui queste competizioni
si svolgono, la tappa di partenza o, meglio ancora, la tappa di
arrivo del
Tour de France
nel nostro territorio. Questa non
è un'utopia, credo che debbano essere poste in essere quelle dovute
relazioni, che mi auguro l'Assessore possa condividere, se ritiene
come me che questo sia un evento che possa dare quel dovuto
richiamo e risalto alle nostre peculiarità - ricordiamo che in quei
giorni l'attenzione di tutto il mondo con milioni, se non miliardi,
di spettatori gravita su quell'evento - e possa essere preso come
programma, magari come obiettivo di arrivo anche l'organizzazione
di una tappa del
Tour de France
anche sul nostro
territorio.
