Classificazione
ACQUE
Acque minerali e termali


Resoconto integrale del dibattito dell'aula
Oggetto del Consiglio n. 727 del 15 luglio 1999 - Resoconto
SÉANCE DU 15 JUILLET 1999 (MATIN)
OGGETTO N. 727/XI Notizie in merito all'eventuale sfruttamento
commerciale di un'acqua minerale nel Comune di Cogne.
(Interrogazione)
Interrogazione Richiamata l'interpellanza presentata nella
seduta consiliare dello scorso 11 novembre ?98 in merito
all'eventuale sfruttamento commerciale di un'acqua minerale nel
comune di Cogne;
Venuti a conoscenza di alcune perplessità sollevate in merito
all'iniziativa industriale da alcuni cittadini di Cogne, relative
ad eventuali ripercussioni di tale iniziativa sull'attività
turistica del comune stesso, in considerazione anche del fatto che
la strada regionale per Cogne non presenta caratteristiche tali da
poter permettere un sensibile aumento del traffico pesante, che,
tra l'altro, potrebbe interferire notevolmente sullo stesso
traffico turistico;
Ritenuto opportuno essere messi a conoscenza della reale
situazione in atto e delle conseguenti ripercussioni positive o
negative che tale iniziativa industriale potrebbe avere nei
confronti del comprensorio di Cogne;
i sottoscritti Consiglieri regionali
Interrogano
la Giunta regionale per conoscere:
1) se è già stato presentato un piano industriale dalla "Société
du Paradis", interessata allo sfruttamento commerciale dell'acqua
minerale di Cogne;
2) in caso di risposta affermativa, a che punto è la situazione
in merito all'eventuale installazione di tale stabilimento
industriale nel comune di Cogne;
3) se la Giunta regionale è a conoscenza delle perplessità
espresse in premessa dalla popolazione di Cogne e quali sono le
relative considerazioni in merito.
F.to: Lanièce - Viérin M.
Président La parole à l'Assesseur à l'industrie, à l'artisanat
et à l'énergie, Ferraris.
Ferraris (GV-DS-PSE) L'interrogazione pone tre quesiti. Il primo
chiede se sia stato presentato un piano industriale da parte della
Société du Paradis interessato allo sfruttamento commerciale
dell'acqua commerciale di Cogne. A questo riguardo non ci sono
novità rispetto a quanto era già stato detto in quest'aula nel mese
di novembre, nel senso che non è stato presentato alcun piano
industriale, anche se si può dire che, informalmente, la Société du
Paradis ha detto a Finaosta di avere intenzione di produrre un
piano in questo senso; al momento, però, piani non ce ne sono né
presso Finaosta né presso l'Assessorato all'industria.
La seconda domanda chiede, in caso di risposta affermativa, a
che punto è la situazione in merito all'eventuale installazione di
tale stabilimento industriale nel Comune di Cogne. Ovviamente, non
essendoci un piano, diventa impossibile rispondere a questo tipo di
domanda in questo momento.
La terza questione posta è se la Giunta regionale è a conoscenza
delle perplessità espresse in premessa dalla popolazione di Cogne e
quali sono le relative considerazioni in merito. Nel momento in cui
ci sarà un piano industriale per lo sfruttamento delle acque che
definirà i volumi produttivi e i relativi sistemi di trasporto,
sarà possibile fare una valutazione. Al momento siamo
nell'impossibilità di farlo.
Président La parole au Conseiller Lanièce.
Lanièce (Aut) Prendiamo atto della risposta, aspettiamo che ci
venga presentato il piano industriale; pertanto riformulo l'invito
già fatto nella passata interpellanza, cioè quello, una volta che
sarà presentato questo piano industriale, di portarlo a conoscenza
della commissione competente in modo da verificare tutta
l'iniziativa.
