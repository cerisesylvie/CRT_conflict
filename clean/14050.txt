Classificazione
FORESTE E TERRITORI MONTANI
Tutela del patrimonio boschivo


Resoconto integrale del dibattito dell'aula
Oggetto del Consiglio n. 573 del 23 marzo 1994 - Resoconto
OGGETTO N. 573/X - Provvedimenti atti alla ridefinizione del
vincolo di ine­dificabilità nelle aree boscate. (Mozione)
Mozione - Tenuto conto dell'articolo 1 della legge regionale 15
giugno 1978, n.14 (Norme in materia urbanistica e di pianificazione
territoriale), come modificato dalla legge regionale 9 giugno 1981,
n.32, e dall'articolo 1 bis di questa medesima legge, che
stabiliscono il divieto di edificazione nelle aree boscate;
Considerato che nella definizione di aree boscate, di cui al
citato articolo 1 bis, sono ricomprese anche le zone circostanti i
boschi per una fascia perimetrale di almeno 30 mt;
Appreso che la Pubblica Amministrazione, sia a livello comuna­le
sia a livello regionale, ha autorizzato diversi privati a
edifi­care opere e manufatti in zone rientranti nelle fasce di
rispetto di cui all'articolo 1 bis, a causa della dubbia
interpretazione della medesima norma;
Rilevato l'intervento della Magistratura che ha posto sotto
se­questro numerosi immobili costruiti in violazione della predetta
norma urbanistica;
Costatati i danni subiti dai privati che si sono trovati, in
segui­to ai prov­vedimenti cautelari emessi dalla Magistratura,
nell'impossibilità di usu­fruire degli immobili costruiti in
osse­quio alle concessioni amministrative;
Preoccupato dello stato di disagio in cui versano tutti coloro
che hanno edificato in tali zone, a causa dell'assenza di una
pun­tuale
e chiara definizione del vincolo di
inedificabilità nelle aree boscate e per l'applicazione confusa
della normativa in og­getto da parte degli organi amministrativi
preposti al rilascio dei rispettivi provvedimenti autorizzati;
A conoscenza dell'esistenza di un gruppo di lavoro costituito
nel settembre scorso per esaminare e fornire una soluzione al
pro­blema;
il Consiglio regionale della Valle d'Aosta
impegna
la Giunta regionale
1) a ridefinire, entro 15 giorni, mediante apposito
provvedimen­to legislativo il concetto di area boscata di cui
all'articolo 1 bis della citata legge;
2) a emanare, entro il medesimo termine, un atto di sanatoria
con effetto retroattivo a tutela dei soggetti che hanno edificato,
nelle suddette aree, in forza di un regolare provvedimento
am­ministrativo.
F.to: Tibaldi - Linty - Bavastro
Presidente -
La parola al Consigliere Tibaldi.
Tibaldi (LN) -
La presente mozione vuole portare
chiarezza a livello legislati­vo in merito ad un determinato
diritto che spetta ai cittadini, cioè il diritto di edificare. In
particolare l'intervento riguarda una norma regionale che ha subito
modificazioni, una norma che vieta l'edificazione nelle aree
boscate, nonché nelle aree in cui il patrimonio boschivo è andato
distrutto. Il problema è la definizione di area boscata che è
contenuta nell'articolo 1/bis della legge 32 ove sono fissati
alcuni parametri per individuare quali sono le aree boscate. I
parametri dicono che si tratta di popolazioni di specie legnose,
forestali o arbustive che costitui­scono
un sovrasuolo anche
se rado,- e qui già ci sono delle diffi­coltà di interpretazione-,
poi definiscono lo stadio di sviluppo, una superficie minima di
2500 mq, delle fasce di rispetto di al­meno 30 mt. e poi
l'esclusione di alcune specie forestali, come i pioppi. É stata
costituita una commissione che dovrebbe esa­minare il problema in
tempi brevi, perché questo? Per il sem­plice fatto che sono molti
gli operatori economici e i privati che si trovano nelle more della
giustizia per una rigorosa interpre­tazione di questa legge. Ci
sono numerosi operatori che sono stati diffidati dal costruire
nonostante fosse stata emessa rego­lare concessione o nonostante la
soprintendenza avesse rila­sciato parere favorevole, o addirittura
vi sono stati dei seque­stri. Si capisce che quando si tratta di
edifici ad uso produttivo il danno può essere notevole, quindi si
tratta di un intervento della magistratura che viene a colmare una
lacuna interpreta­tiva che sarebbe opportuno chiarire. Inoltre c'è
da dire che la Corte di Cassazione ha respinto i ricorsi avanzati
dai privati per cui anche la fascia dei 30 mt. viene interpretata
come bo­sco. La magistratura, non appena la sentenza della Corte
verrà pubblicata, si scatenerà e i danni potrebbero aggravarsi. Il
fine di questa mozione è solo di chiedere un chiarimento, un
prov­vedimento della Regione, tenendo presente che la superficie
bo­scata è raddoppiata dall'inizio del secolo ad oggi, da 50.000
et­tari a 100.000 ettari e l'estensione del bosco è avvenuta non
tanto in terreni scoscesi, dove è necessaria l'azione delle radici,
quanto in prati e pascoli. Ciò è importante perché non dobbia­mo
far sì che i valdostani diventino vittime della foresta, o meglio
che le attività non vengano inibite da deficienze legisla­tive. La
mozione chiede due cose: ridefinire il concetto di area boscata, la
perimetrazione dovrebbe essere fatta Comune per Comune e poi ci
sono dei parametri che potrebbero essere tolti, per esempio quello
numerico che è vincolistico e restrittivo; poi mi sembra necessaria
una sanatoria nei confronti di coloro che stanno subendo questa
forma oppressiva.
Presidente -
La parola all'Assessore
dell'ambiente, territorio e trasporti,
Riccarand.
Riccarand (VA) -
Nell'autunno scorso la Giunta
aveva costituito un apposito gruppo di lavoro per affrontare questo
problema delicato. Il la­voro si è concluso con una relazione
consegnata alla Giunta e nel frattempo la Giunta aveva avviato un
confronto con i co­muni per intervenire su questo problema, così
come su un altra serie di norme urbanistiche, al fine di
semplificare l'approva­zione dei piani regolatori. Tutto questo si
è tradotto in un dise­gno di legge che è già stato approvato dalla
Giunta e una serie di novità sulla procedura urbanistica e che
contiene anche una innovazione sulla definizione delle aree
boscate, la perimetra­zione di queste aree. Il disegno di legge è
stato concordato con i comuni e adesso il testo andrà all'esame
delle Commissioni e arriverà in Consiglio. Quindi credo che la
sollecitazione della mozione sia stata già recepita.
Presidente -
La parola al Consigliere Tibaldi.
Tibaldi (LN) -
Apprendo con soddisfazione che il
disegno di legge è stato ap­provato, però si chiede anche di
provvedere verso coloro che stanno soffrendo l'interpretazione di
questo articolo, quindi volevo sapere se vi è l'intenzione di
intervenire.
Presidente -
La parola all'Assessore
dell'ambiente, territorio e trasporti, Riccarand.
Riccarand (VA) -
La sanatoria è insita nel disegno
di legge, nel senso che andan­do a modificare la situazione si
creano le condizioni per sanare quei casi in regola con la nuova
situazione.
Presidente -
La parola al Consigliere
Tibaldi.
Tibaldi (LN) -
Ringrazio l'Assessore e ritiro la
mozione.
Presidente -
Il Consiglio si conclude qui. La
prossima convocazione è per i giorni 6 e 7 aprile 1994.
La seduta è tolta.
L'adunanza termina alle ore 18,42.
