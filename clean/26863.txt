Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 83 del 7 aprile 1972 - Resoconto
OGGETTO N. 83/72 - Comunicazioni del Presidente della
Giunta.
Montesano (P.S.D.I.)
- Comunicazione del Presidente della
Giunta, la parola al Presidente della Giunta.
Dujany (D.P.)
- Intendevo brevemente informare il
Consiglio sul problema occupazionale della Bassa Valle ed in modo
particolare sulla situazione dei rapporti fra Amministrazione
regionale e la Sirca-Davit di Arnaz.
Della Sirca-Davit conoscete naturalmente tutti i precedenti,
poiché il Consiglio regionale ha avuto occasione in precedenza di
interessarsi a questo problema. Sono intervenute trattative varie
attraverso il Ministero della Partecipazioni, il proprietario, gli
azionisti della Sirca-Davit e altri gruppi finanziari per studiare
la possibilità della costituzione di un nuovo gruppo per creare e
per ristabilire la quantità dei posti di lavoro precedentemente
esistenti. Queste trattative, purtroppo, non sono arrivate a buon
fine e alludo soprattutto alla trattativa con quel signore di
Genova, il quale ci ha fatto sapere, ultimamente, che non era più
interessato al problema della Sirca-Davit, in quanto aveva scelto
altre strade ed esattamente una combinazione con la Talmone di
Torino. Per cui ho ritenuto opportuno di riprendere i contatti con
l'Italmobiliare, con l'Amministratore delegato dell'azionista, che
è l'Ing. Pesenti, per esaminare la possibilità dell'acquisto dello
stabilimento da parte dell'Amministrazione regionale, in modo da
poterne successivamente studiare e destinarne l'utilizzazione.
Il proprietario si è dichiarato disponibile per la vendita. Il
prezzo, che all'inizio ammontava, era stato richiesto nell'ordine
del miliardo e, in un secondo contatto, nell'ordine di 720.000.000,
oggi, è stato di 450 milioni, macchinari destinati alla lavorazione
esclusi. Mi pare che possa essere, così, una base di trattativa
possibile e volevo chiedere al Consiglio, dopo averlo informato
attraverso questa brevissima comunicazione, se riteneva opportuno
autorizzare la Giunta, in collaborazione con la Commissione
Industria e Commercio, ad iniziare le trattative per l'acquisto
dello stabilimento, nei modi e nel prezzo che, successivamente,
porteremo all'approvazione del Consiglio regionale.
Manganone (D.C.)
-
A me pare che il prezzo di
450.000.000 sia equo. Perché dico questo? Perché ho lavorato alla
costruzione di questo stabilimento, ho seguito la costruzione e ho
seguito anche la contabilità definitiva. Nel 1962, data di termine
dei lavori, lo stabilimento era costato 385.000.000, quindi io
penso che la cifra con la quale il Presidente intende fare le
trattative con l'Italmobiliae sia equo.
Manganoni (P.C.I.)
- Sull'equità del prezzo, noi però
dobbiamo fare una considerazione: i capannoni sono stati costruiti
per una industria dolciaria di quel tipo, se noi domani dovessimo
installare un altro tipo di industria, un'industria, non so,
tessile, meccanica o che so io, quei capannoni servono? Questo è
l'importante: il terreno, no, io parlo del capannone. Ora, io penso
che, forse, per un'industria meccanica non serve, per il semplice
fatto che per un'industria meccanica ci vuole perlomeno una gru a
ponte, ciò lì non credo che ci sia. Quindi il fatto dell'equo,
dipende a quale destinazione, quale destinazione noi vorremmo dare
a questi capannoni, perché noi non possiamo stabilire oggi, non
sapendo ancora quale industria verrà installata. Comunque, io sono
della tesi che, tenuto conto della situazione che ormai si trascina
da più di un anno e che praticamente non abbiamo risolto niente e
che bisogna risolvere, se questo possa essere un passo verso la
soluzione, perché se non altro avremo il terreno e un capannone
che, anche se necessiterà di modifiche, di rifacimento ecc., è vero
che saranno delle spese, comunque io lo vedo come un primo passo
per la soluzione, un primo passo concreto, dato che di terreno non
ne disponiamo nella Bassa Valle, perché non so a che punto sono le
trattative per l'acquisto famoso dei 30.000 metri ecc.. Sembra che
sarebbe bene che, anche qui, non so, abbiamo le idee un po' chiare,
ci venga, il Consiglio venga informato, perché ho l'impressione che
le cose non siano così ottimistiche come ci avevano, come ci erano
state descritte tempo fa in Consiglio, data l'opposizione che si
trova, non per la cattiva volontà dell'amministrazione, per la
difficoltà sollevate dai proprietari. Quindi, per questa
considerazione, qui dobbiamo trarre una lezione per il futuro,
cioè: quando noi paghiamo i terreni, diamo i soldi per i
macchinari, insomma, tutti gli incentivi che diamo alle industrie,
bene dovremmo avere delle garanzie, almeno, le garanzie sui terreni
e potrebbe essere una forma di garanzia quella dell'affitto - che
qui bisognerà trovare la forma ecc. - ma che perlomeno la Regione o
il Comune o l'Ente Pubblico, ma quasi sempre la Regione, rimanga
proprietaria dei terreni, anche in caso che l'impresa vada in
malora o fallisca e chiuda i battenti ecc., che almeno i terreni e
la questione dei capannoni, bisogna vederla, rimangono di proprietà
della Regione, che non succede come adesso, che praticamente noi
paghiamo due volte: abbiamo pagato i terreni, la Regione ha pagato
il capannone e gli impianti, il B.I.M. e poi adesso noi paghiamo di
nuovo tutto quest'anno, un'altra volta. Ora, è una situazione di
fronte alla quale noi veniamo a trovarci e qui non è che io voglia
fare delle colpe a nessuno, perché l'esperienza, purtroppo, si fa
col tempo, ma dopo questa esperienza, io direi: apriamo gli occhi,
stabiliamo e qui dovrebbero essere gli uffici regionali, no, che
stabiliscono quelle forme di contratto, in modo di avere delle
forme accettabili anche dalle industrie, perché se noi esageriamo,
naturalmente, le industrie non vengono. Ma, per esempio, in
piccolo, a St. Christophe ci sono di questi esempi, sono gli esempi
di una impresa non delle dimensioni della Sirca-Davit che affitta
dal Comune l'area e il capannone ....di qui all'anno, e l'area ed
il capannone nel caso ... Allora, innanzitutto, abbiamo il
vantaggio che il Comune percepisce l'affitto e l'impresa non ha
bisogno di cacciar fuori del capitale rilevante per l'acquisto dei
terreni, dei capannoni ecc.; in secondo luogo, domani questa, se
dovesse chiudere i battenti, bene, il Comune dice: "il proprietario
sono io. Tu chiudi e te ne vai? Benissimo, però noi disponiamo di
un capannone e del terreno possiamo trovare molto più facilmente
un'altra azienda che sostituisca". Quindi, io direi, questa
esperienza che ci costa abbastanza salata, bene, ci costa un prezzo
salato, io direi ci serva e vediamo in avvenire di non, pur
agevolando, incentivando le imprese... perché dobbiamo farlo,
purtroppo, tenuto conto della situazione in cui ci troviamo, però,
vediamo di cautelarci, di avere delle garanzie sufficienti per non
capitare, che non capiti come succede in questo caso, che noi
paghiamo due volte terreni e capannoni.
Fosson (U.V.)
- Ma, Manganoni mi ha preceduto su alcune
osservazioni che volevo fare, quindi non ho da dilungarmi. Penso
che siamo d'accordo che la Giunta tratti l'acquisto del terreno e
anche dei capannoni, perché ormai ci sono i capannoni sopra. Sulla
questione del prezzo equo che è stato detto da Manganone, lì,
effettivamente, i rilievi che sono stati fatti da Manganoni sono
esatti, perché, purtroppo, è secondo a quale industria si vorrà
adibire questi capannoni: può darsi che questi capannoni servano,
come può darsi che questi capannoni non servano, secondo il tipo di
industria. Quindi, questo, è una questione che deve essere tenuta
presente nel momento della trattativa con il gruppo che vuol
vendere, perché, a un certo momento, non possiamo tener conto del
costo dei capannoni, il costo reale che hanno al momento della
costruzione, se poi, quando si deve installare un'altra industria,
si deve fare delle opere o smantellarli completamente, oppure fare
di quelle opere di adattamento che costano di più che non fare un
capannone nuovo. Quindi queste cose qui, nella trattativa, devono
essere tenute presenti e quindi sono indicazioni che la Giunta deve
avere e eventualmente quella Commissione che dovrà trattare ...
Sulla questione della garanzia sui terreni, siccome sarà
abbastanza difficile per delle industrie di una certa importanza di
arrivare alla soluzione che diceva Manganoni di affittare o di
permettere la costruzione su terreni dell'Amministrazione
Regionale, però certe garanzie mi sembra, se non erro e
bisognerebbe accertarsene - che erano già state avanzate al momento
in cui sono stati dati i finanziamenti anche alla Sirca-Davit. Non
so se c'è, se le garanzie erano solo garanzie di prelazione, in
caso di vendita, per l'Amministrazione regionale o se non c'erano
delle garanzie, in questo momento non ricordo bene, se non c'erano
delle garanzie più sostanziose, anche in caso appunto di cessazione
di attività. Questo bisognerebbe vederlo, perché mi ricordo certe
cose, certe linee in questo senso che erano state già prospettate
nel passato, non solo per quanto concerneva i finanziamenti
dell'Amministrazione regionale, ma si erano messe anche certe
clausole, se non sbaglio, nelle convenzioni che il BIM doveva fare
con queste industrie. Quindi sarebbe bene di accertarsi anche di
questo, se c'è una possibilità di far valere queste clausole, in
modo che si possa tentare di ridurre al massimo il prezzo da pagare
per questo terreno.
Ora, lì, la questione del terreno, indubbiamente, può
interessare. La questione dei capannoni resta chiaro quello che è
stato detto anche da Manganoni e, quindi, bisognerà tenerne
conto.
Tonino (P.S.I.U.P.)
- Ma, io sono d'accordo con le cose
che sono state dette da chi mi ha preceduto. Direi che questo
investimento che la Regione fa, con l'acquisto di questo capannone
e terreno, è un investimento ben fatto e sarà tanto più ben fatto
se si procederà, dopo l'acquisto di questi terreni, a provvedere ad
una installazione di una industria in quella fabbrica. C'era a sua
volta, mi pare che l'Assessore Albaney aveva parlato che quel
biscottificio di Mortara l'avrebbe anche preso quello stabilimento,
lo avrebbe gestito in qualche modo, quindi, bisogna vedere, tramite
questo biscottificio, il quale dava la possibilità di manodopera a
200 persone, bisognerà vedere con questo biscottificio, con altri
o, comunque, che questo investimento fatto, prosegua, però, nella
ricerca, di mettere nello stabilimento un'industria che possa dare
lavoro ai disoccupati della Bassa Valle. Comunque, per me
l'operazione è ben fatta, in quanto il prezzo è anche, lo trovo
anch'io...
Dujany (D.P.)
- Ringrazio i Consiglieri che sono
intervenuti. Mi premeva avere un indirizzo da parte del Consiglio,
per sapere se c'era la volontà dell'acquisto di quei terreni o di
quello stabilimento e mi pare che il Consiglio abbia manifestato
chiaramente il suo accordo. Per quanto riguarda i prezzi, anch'io
sono d'accordo di andare avanti con una certa prudenza. Io ho
offerto molto meno, io ho offerto 350.000.000 e loro hanno chiesto
450.000.000, ecco, questi sono i termini della trattativa, così,
sul piano concreto. Quindi vediamo di arrivare un po' a tutto, però
c'è un dato fondamentale: che la società, in questo momento, ha
dichiarato la sua disponibilità a vendere all'Amministrazione
regionale. Volevo chiedere al Consiglio se si dichiarava
disponibile alla trattativa per l'acquisto e mi pare che
l'indirizzo del Consiglio sia orientato in questo modo, quindi
adesso potremmo scendere nel dettaglio, tenendo conto delle
osservazioni fatte dal Consigliere Fosson circa i problemi
dell'opzione e circa i contributi che già abbiamo dato e circa i
dettagli, naturalmente, delle cose da acquistare per poi,
successivamente, iniziare la trattativa e portare la proposta
concreta in Consiglio regionale dell'acquisto definitivo di
quell'area. Successivamente, analizzeremo insieme, con molta
cautela e con molta prudenza, la sua utilizzazione, perché qui,
Signori miei, siamo carichi di avvoltoi. Quindi stiamo attenti,
naturalmente, di non dare corda agli avvoltoi che rischiano, ancora
una volta, di venirci a chiedere denaro e di volere creare posti di
lavoro sulle spalle dell'Amministrazione regionale.
Manganone (D.C.) -
Vorrei solo precisare questo: se nel
prezzo si comprendono tutti i terreni di proprietà della
Sirca-Davit, perché sono terreni che vanno giù dalla statale fino
alla Dora...
(voce)
...esatto.
Montesano (P.S.D.I.)
- Oh, Presidente, lei desidera una
delibera formale, oppure basta, credo...
(Voci
)
...Presidente, allora io credo che sia sufficiente questa
espressione di opinione da parte del Consiglio, senza prendere una
deliberazione ad hoc... (
Dujany
: una presa d'atto) ...Ecco,
benissimo, una presa d'atto, va bene.
Allora, si passa al punto 3 dell'ordine del giorno.
