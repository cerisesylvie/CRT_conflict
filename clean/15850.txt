Classificazione
CONSIGLIO REGIONALE
Attività consiliare d'aula


Resoconto integrale del dibattito dell'aula
Oggetto del Consiglio n. 2166 del 2 ottobre 1996 - Resoconto
SEDUTA ANTIMERIDIANA DEL 2 OTTOBRE 1996
OGGETTO N. 2166/X Assestamento del bilancio di previsione del
Consiglio regionale per l'anno 1996.
Deliberazione Il Consiglio
Premesso che:
L'Ufficio di Presidenza, nella riunione del 29 luglio 1996, ai
sensi dell'articolo 14 del Regolamento interno del Consiglio e
dell'articolo 2 del Regolamento di contabilità, ha deliberato
l'assestamento del bilancio di previsione del Consiglio per l'anno
1996, che sottopone all'esame e all'approvazione del Consiglio
stesso;
In chiusura del conto consuntivo dell'esercizio finanziario 1995
si è riscontrato un avanzo di amministrazione di lire
1.901.625.922;
In sede di predisposizione del bilancio per l'anno 1996, la
previsione di avanzo di amministrazione era stata quantificata, in
lire 1.000.000.000 per cui si verifica una considerevole maggior
disponibilità di fondi sul bilancio 1996. Tale somma può essere
destinata in parte ad integrare gli stanziamenti di alcuni Capitoli
di bilancio per i quali le attuali disponibilità si dimostrano
insufficienti ed in parte può essere restituita alla Regione;
Visto il parere favorevole di legittimità rilasciato dal
Dirigente del Servizio Affari Generali ai sensi dell'articolo 72
della legge regionale n. 3/1956 e successive modificazioni, e del
combinato disposto degli articoli 13 comma 1 lett. e) e 59 comma 2
della legge regionale n. 45/1995 sulla presente deliberazione;
Visto il parere della II Commissione consiliare permanente;
Delibera
di approvare le seguenti variazioni al bilancio di previsione
per l'anno 1996:
Variazioni in aumento
Entrate
Cap. 900 - Avanzo di amministrazione lire 901.625.922
Uscite
Cap. 10 - Indennità di carica, di funzione, diaria
e spese per premi assicurativi per i componenti
del Consiglio (articolo 2, 5 e 6 legge regionale
n. 33 del 21 agosto '95) lire 100.000.000
Cap. 20 - Assegni vitalizi a favore dei consiglieri
regionali (articolo 13 legge regionale n. 33 del 21 agosto
'95)
lire 200.000.000
Cap. 40 - Spese per il funzionamento dei Gruppi
consiliari lire 100.000.000
Cap. 60 - Spese d'ufficio per il funzionamento dei
servizi del Consiglio lire 50.000.000
Cap. 90 - Spese per partecipazione dei consiglieri
a convegni, congressi ed altre manifestazioni lire 50.000.000
Cap. 276 - (di nuova istituzione)
Restituzione alla Regione di somme non
utilizzate nel corso dell'esercizio 1995 lire 401.625.922
Presidente In sede di predisposizione del bilancio per il 1996
la previsione di avanzo di amministrazione era stata quantificata
in un miliardo. Pertanto si è passati ad una variazione in aumento
di lire 901.625.922, avanzo di amministrazione, al cap. 900 e si è
passati a restituire alla regione come somme non utilizzate nel
corso del '95 lire 401.625.922 e il rimanente distribuito su quei
capitoli che avevano necessità di integrazione.
Se nessuno chiede la parola, si passa alla votazione della
delibera in oggetto:
Presenti, votanti e favorevoli: 27
Il Consiglio approva all'unanimità
