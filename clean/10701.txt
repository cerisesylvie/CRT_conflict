Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1694 del 19 dicembre 1990 - Resoconto
OGGETTO N. 1694/IX - Iscrizione di nuovi oggetti
all’ordine del giorno
dell’adu-nanza.
Presidente - Sono state distribuite stamattina due risoluzioni:
una firmata da tutti i Capigruppo, l’altra firmata
dal Gruppo dell’Union Valdôtaine e dai Consiglieri
Lanivi, Maquignaz e Riccarand.
E’ stata richiesta l’iscrizione
d’urgenza; ritenete di procedere adesso alle
votazioni per l’iscrizione d’urgenza
e poi discutere le due risoluzioni oggi pomeriggio o domani? Credo
che non sia necessaria l’illustrazione delle
risoluzioni, chiedo solo se il Consiglio vuole procedere adesso a
questo atto formale.
Ha chiesto di parlare il Consigliere Milanesio, ne ha
facoltà.
Milanesio (PSI)
- La risoluzione che è stata firmata da
tutti i Capigruppo direi di leggerla e di votarla subito, mentre
l’altra la iscriviamo.
Presidente
- Mi sembra che abbiamo fatto abbastanza
rapidamente la prima parte dell’ordine del giorno,
possiamo tra oggi e domani terminare tutti gli oggetti che sono
iscritti all’ordine del giorno e anche quelli
rinviati dalla scorsa seduta.
Pertanto vi chiedo di pronunciarvi sulla risoluzione presentata
dai Capigrupo in merito a:
"Confronto sulla politica aziendale
dell’ENEL in Valle d’Aosta e
organizzazione di una conferenza regionale
sull’energia".
Esito della votazione
Presenti, votanti e favorevoli: 28
Il Consiglio approva all’unanimità
Presidente
- Pongo in votazione
l’iscrizione in via d’urgenza della
risoluzione: "Revoca dei licenziamenti nei confronti di 166
lavoratori dell’Ilssa-Viola".
Esito della votazione
Presenti, votanti e favorevoli: 28
Il Consiglio approva all’unanimità
Presidente
- I lavori della seduta antimeri-diana sono
terminati; riprenderemo i lavori del Consiglio oggi pomeriggio alle
ore 16.
La seduta è tolta.
?-
