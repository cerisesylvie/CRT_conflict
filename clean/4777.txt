Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 475 del 16 settembre 1982 - Resoconto
OGGETTO N. 475/VII - LEGGE REGIONALE 25 AGOSTO 1980, N. 38 -
INTERVENTI REGIONALI PER FAVORIRE L'ACCESSO AL CREDITO DELLA CASSA
DEPOSITI E PRESTITI - ACCOGLIMENTO DOMANDE - DELEGA ALLA
GIUNTA.
PRESIDENTE
: Do lettura del testo della delibera:
IL CONSIGLIO REGIONALE
Delibera
a)
di accogliere, in via di massima e salve le
determinazioni della Cassa Depositi e Prestiti, le domande di
contributo di cui alla L.R. 38/1980 sui mutui richiesti dai Comuni
citati in premessa;
b)
di delegare alla Giunta regionale ogni successivo
provvedimento deliberativo per la determinazione della percentuale
del contributo e la quantificazione della relativa spesa.
PRESIDENTE
: Ha chiesto di parlare l'Assessore
all'Industria. Commercio. Artigianato e Trasporti Chabod. Ne ha
facoltà.
CHABOD - (D.C.):
E' una delibera relativa all'intervento
regionale a favore dell'accesso al credito della Cassa Depositi e
Prestìti, accoglimento domande - delega alla Giunta.
Si tratta di una serie di domande presentate dai Comuni,
indicate nella deliberazione di Giunta per il finanziamento di
opere pubbliche tramite la Cassa Depositi e Prestiti e per ottenere
i benefici previsti dalla L.R. 25.8.1980, n. 38, cioè la
concessione di un contributo regionale da corrispondere sulla rata
di ammortamento del mutuo.
L'atto in esame non significa ancora un intervento finanziario,
ma solo il benestare regionale a favore del Comune per
l'istruttoria della pratica da inviare alla Cassa Depositi e Presti
ti. L'intervento finanziario, contributo sulla rata di ammortamento
per il mutuo, sarà finanziato solo se la Cassa Depositi e Prestiti
concederà i mutui di cui si tratta.
PRESIDENTE
: Ha chiesto di parlare il Consigliere Mafrica.
Ne ha facoltà.
MAFRICA - (P.C.I.):
Vorrei sapere se tutti i Comuni che
hanno fatto richiesta alla Regione sono stati presi in
considerazione o se qualcuno è stato escluso.
PRESIDENTE
: Ha chiesto di parlare l'Assessore
all'Industria, Commercio, Artigianato e Trasporti, Chabod. Ne ha
facoltà.
CHABOD - (D.C.):
I Comuni ho già detto prima, sono tutti
elencati; sono stati accettati tutti quelli che avevano la
documentazione in regola.
PRESIDENTE
: Metto in approvazione la delibera in
oggetto:
ESITO DELLA VOTAZIONE
Presenti, votanti e favorevoli: 23.
Il Consiglio approva all'unanimità.
