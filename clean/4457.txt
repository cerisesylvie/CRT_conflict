Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 132 del 11 marzo 1982 - Resoconto
OGGETTO N. 132/VII - SOSPENSIONE DELLA SEDUTA E DETERMINAZIONI
PER LA PROSECUZIONE DEI LAVORI DEL CONSIGLIO.
PRESIDENTE
: Ha chiesto di parlare il Consigliere Minuzzo.
Ne ha facoltà.
MINUZZO - (PSDI):
Volevo chiedere al Presidente e ai
Colleghi Consiglieri se non ritengono sia il caso di proseguire i
lavori del Consiglio regionale nella giornata di domani
pomeriggio.
E' stato, infatti, organizzato un Convegno, che ritengo
importante e interessante, sulle Camere di Commercio delle Regioni
a Statuto Speciale al quale partecipa anche la Regione Valle
d'Aosta.
Questo pomeriggio è intervenuto il Presidente della Giunta in
apertura dei lavori e domani ci sarà la relazione dell'Assessore
Chabod. Siccome di questo problema eravamo stati investiti come
Capigruppo da quel Comitato promotore che aveva preso l'iniziativa
di studiare ed esaminare questo problema, mi sembra illogico
organizzare un Convegno così importante in una giornata
concomitante con i lavori del Consiglio regionale.
Se i colleghi Consiglieri e la Presidenza del Consiglio non
ritengono di dover accettare questa proposta, annuncio fin d'ora la
mia assenza domani mattina perché ritengo interessante seguire i
lavori di quel Convegno, visto che domani ci sarà il dibattito.
Mi permetto quindi di fare questa proposta ai colleghi
Consiglieri, se dovesse essere respinta scuso fin d'ora la mia
assenza di domani mattina.
PRESIDENTE
: Colleghi Consiglieri, il Consiglio è sovrano
in proposito. Era stato convocato per due giorni, ma è pensabile
che in una mezza giornata, visto che sono rimasti praticamente 6
argomenti, di cui 3 sono interrogazioni, se è presente l'Assessore
Rollandin, si possano terminare i lavori.
La Presidenza del Consiglio ha fatto presente anche al Comitato
organizzatore di questo Convegno che era spiaciuta del fatto che un
avvenimento così importante, con una partecipazione a livello
nazionale, che aveva interessato la Conferenza dei Capigruppo -
come ha già ricordato il collega Minuzzo - fosse stato organizzato
a Saint-Vincent proprio in concomitanza con la seduta
consiliare.
Sta, quindi, al Consiglio decidere se continuare i suoi lavori
domani mattina, come prevede l'ordine del giorno o nel
pomeriggio.
Ha chiesto di parlare il Presidente della Giunta. Ne ha
facoltà.
ANDRIONE - (UV):
Purtroppo, il lavoro si accumula, domani
mattina faremo Giunta alle 8, quindi pregherei il Consiglio di
chiudere domani mattina.
Sarà assente l'Assessore Chabod, sarà assente il Consigliere
Minuzzo, il nostro cuore sarà affranto da queste assenze, comunque
discuteremo di sanità.
PRESIDENTE:
C'è qualcuno che intende parlare per la
seduta del pomeriggio?
Ha chiesto di parlare il Consigliere De Grandis. Ne ha
facoltà.
DE GRANDIS - (PRI):
Sono favorevole alla seduta del
Consiglio pomeridiana perché sono particolarmente interessato ad
assistere al Convegno. Mi rendo conto che la Giunta voglia fare la
riunione domani mattina, ma io non faccio parte della Giunta, tiro
l'acqua al mio mulino, e quindi mi dichiaro favorevole a fare il
Consiglio domani pomeriggio.
PRESIDENTE
: Colleghi Consiglieri, mi sembra che, come ho
detto prima, essendo il Consiglio sovrano, tocchi al Consiglio
stesso decidere, pertanto metto in approvazione la continuazione
del Consiglio domani mattina alle ore 9,30.
ESITO DELLA VOTAZIONE
Votanti: 28
Favorevoli: 18
Contrari: 10
IL CONSIGLIO APPROVA
PRESIDENTE
: La seduta è sospesa e continuerà i suoi
lavori domani mattina alle ore 9,30.
La seduta è sospesa alle ore 18,24
