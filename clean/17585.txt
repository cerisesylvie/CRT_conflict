Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 129 del 9 novembre 1988 - Resoconto
OGGETTO N. 129/IX - RATIFICA DI DELIBERAZIONI ADOTTATE DALLA
GIUNTA REGIONALE IN VIA D'URGENZA.
Oggetto n. 5196 in data 12 giugno 1988
: Lavori di
restauro ex Chiesa di San Grato in via De Tillier ad Aosta.
PRESIDENTE:
C'è da rettificare l'anno 1988 in 1987.
Ha chiesto la parola il Consigliere Mafrica; ne ha facoltà.
MAFRICA (P.C.I.):
Il Presidente del Consiglio ha appena
fatto cenno ad una rettifica. In effetti questa deliberazione n.
5196, che nell'ordine del giorno è datata 12 giugno 1988, è in
realtà del 12 giugno 1987.
Poiché lo Statuto prescrive che le deliberazioni di competenza
del Consiglio, ma adottate dalla Giunta in via d'urgenza, devono
essere presentate al Consiglio, per la relativa ratifica, nella
seduta immediatamente successiva alla loro adozione, noi vorremmo
sapere innanzitutto come mai si è aspettato un anno e mezzo prima
di portare la deliberazione in ratifica.
Dobbiamo poi sollevare una seconda questione: nella parte della
deliberazione riservata al la Commissione di Coordinamento si può
leggere che il Presidente di detta Commissione di Coordinamento
annulla il punto 2) della deliberazione. Ciò significa che la
deliberazione è stata vistata senza l'approvazione del punto 2),
perché, pur essendo stati impegnati i 100 milioni, non erano state
stabilite le modalità di erogazione di questa somma, infatti non
erano specificati e quindi non erano individuabili i creditori.
Vorremmo quindi sapere se il ritardo ed il mancato rispetto del
Regolamento consiliare, come previsto dallo Statuto, sono
imputabili all'intento di nascondere l'osservazione della
Commissione di Coordinamento. Vorremmo anche sapere se e come è
stato possibile pagare i lavori già fatti per lo studio e per
l'intervento di restauro nella cappella di San Grato ad Aosta. Ci
pare una cosa molto deprecabile il ritardo e vorremmo avere
spiegazioni concrete sul come si è fatto fronte a questo parziale
annullamento della deliberazione.
PRESIDENTE:
Ha chiesto la parola il Consigliere Gremmo; ne
ha facoltà.
GREMMO (U.A.P.):
Anch'io avevo le stesse perplessità del
Consigliere Mafrica, perché avevo controllato che il riferimento
della Commissione di Coordinamento agli artt. 55 e 57 della legge
regionale n. 68/1979 richiedeva una serie di elementi che non erano
presenti nella deliberazione.
In aggiunta vorrei chiedere come mai la deliberazione torna in
Consiglio per la ratifica senza le integrazioni richieste
dall'organo di controllo. La deliberazione rimane infatti in
ratifica così com'era il 12 giugno 1987, senza che a me risulti che
si sia provveduto ad integrare quanto richiesto dalla Commissione
di Coordinamento, nel senso che non viene indicato in modo
dettagliato e quindi finalizzato a chi vanno i 100 milioni del
restauro. Vorrei capire anche se, lasciando inalterata la
deliberazione, non si corra il rischio di andare incontro ad
ulteriori censure e ritardi, cioè vorrei capire come la Giunta
intenda provvedere per evitare che la deliberazione non pervenga a
buon fine.
PRESIDENTE:
Ha chiesto la parola l'Assessore al Turismo,
Urbanistica e Beni Culturali, Faval; ne ha facoltà.
FAVAL (U.V.):
L'explication du retard est dans la
question qui s'est posée entre la Commission de Coordination, la
Commission de Contrôle et l'Administration régionale. Il y a eu des
pourparlers pour chercher de s'expliquer et d'expliquer surtout la
façon dans laquelle respecter la loi rappelée dans la lettre de la
Commission de Coordination.
De cette façon, il semblerait que la chose aurait pu être faite
dans un temps assez bref, mais la vérité est que la loi prévoit
toute une série de procédures et alors il a fallu concorder la
façon de laquelle porter de l'avant ces procédures. Enfin, on a
trouvé l'accord et on a pourvu à envoyer la documentation requise
par la Commission de Coordination.
Pour ce qui concerne les travaux, j'invite les Conseillers à s'y
rendre, car il s'agit d'un travail vraiment intéressant et
remarquable qui a été fait dans cette chapelle qui pourra être à
nouveau utilisé par la communauté valdôtaine à laquelle elle
appartient; en effet elle est aussi un important monument à notre
culture. On y a trouvé des fresques très intéressantes et d'ici peu
j'espère pouvoir donner la nouvelle qu'elle sera disponible non
seulement pour être visitée, mais aussi pour être utilisée comme
salle d'exposition et d'exposition un peu spéciale et particulière.
En effet, vu son emplacement et la disponibilité d'espace qui n'est
pas énorme, il s'agira d'expositions ou de manifestations
culturelles d'une certaine qualité et tout à fait spéciales.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
Non ho capito la spiegazione fornita
dall'Assessore. La deliberazione è state approvata in tutti i suoi
tre punti dal Consiglio regionale; il punto 2) però è stato
annullato dalla Commissione di Coordinamento, mentre ora come
Consiglio noi riapproviamo integralmente la deliberazione, compreso
il punto 2). Avete avuto assicurazioni che questa volta anche
questo punto sarà approvato dalla Commissione di Coordinamento? E'
questo il senso della sua risposta?
Se ci sono queste assicurazioni, credo che si possa procedere
alla votazione della deliberazione. Sottolineo tuttavia che un anno
e mezzo di colloqui con la Commissione di Coordinamento mi sembra
un tempo eccessivo e sottolineo ancora che la Giunta assume
centinaia di deliberazioni per lavori in economia diretta che,
grazie alla indicazione dei creditori e delle ditte destinatarie,
non incontrano difficoltà di questo genere.
PRESIDENTE:
Ha chiesto la parola il Consigliere Gremmo; ne
ha facoltà.
GREMMO (U.A.P.):
Se l'Assessore dice che ci sono garanzie
che quello che veniva detto dalla Commissione di Coordinamento il
25 giugno 1987 non viene più detto adesso, va bene; per carità! Si
può registrare qualunque cosa, ma resta il fatto però che noi
registriamo che la Commissione di Coordinamento faceva un rilievo
di legittimità sul punto 2), che era dichiarato illegittimo per
violazione di una legge regionale. Se adesso abbiamo garanzie che
quel punto non è più illegittimo, significa che l'interpretazione
di questa legge è cambiata da giugno ad oggi; ne prendiamo atto,
però se qualcuno la impugna davanti al T.A.R., non so chi avrà
ragione o torto.
Per non correre rischi, a me pareva più semplice riscrivere il
punto 2) della deliberazione, inserendovi quanto previsto dagli
artt. 55 e 57 della legge regionale n. 68 del 1979, senza fidarsi
tanto del mutamento di opinioni della Commissione.
Personalmente voto questa deliberazione, ma faccio solo presente
che si corre il rischio che qualunque cittadino la possa impugnare
davanti al T.A.R., bloccando il tutto.
PRESIDENTE:
Ha chiesto la parola l'Assessore al Turismo,
Urbanistica e Beni Culturali, Faval; ne ha facoltà.
FAVAL (U.V.):
Je serais même de l'avis, s'il y a des
problèmes, de suspendre une minute la ratification: on la renvoie
au prochain Conseil et on ordonne tous les détails de la question.
Ce n'est pas un problème. Ce n'est pas le cas d'attendre une année
et demie. Une semaine en plus ce n'est pas grave.
PRESIDENTE:
La ratifica di questa deliberazione, come è
già stato detto dall'Assessore Faval, è rinviata ad una delle
prossime adunanze del Consiglio regionale.
Oggetto n 5925 in data 17 giugno 1988:
Piano
regionale integrativo dei trasporti e dei sistemi di comunicazione
- Approvazione del documento generale di sintesi.
PRESIDENTE: Ha chiesto la parola il Consigliere Riccarand; ne ha
facoltà.
RICCARAND (N.S.):
Forse sarebbe stata opportuna una
illustrazione del piano dei trasporti da parte
dell'Assessore........
(...Interruzione dell'Assessore Lanivi)...
... Non credo che sia mai stata fatta e proprio per questo
ritengo che il documento dovrebbe essere illustrato.
Comunque, pur facendo a meno della relazione dell'Assessore e
pur rilevando che si tratta di un provvedimento che noi non
voteremo, perché non condividiamo quello che in esso è scritto e
quello che non vi è scritto, riconosciamo che esso riveste notevole
importanza perché dovrebbe definire le linee di intervento in tema
di trasporti e di comunicazioni in Valle d'Aosta.
Il nostro giudizio su queste 189 pagine è sostanzialmente
questo: ci sembra che in pratica si sia voluto rispettare un
adempimento burocratico, nel senso che, poiché c'è una normativa
nazionale e regionale che prevede un piano regionale dei trasporti,
sono stati presentati dei fogli (io li chiamerei così), con su
scritto PRIT-COM (Piano Regionale Integrato dei Trasporti e dei
Sistemi di Comunicazione della Valle d'Aosta), che però non sono
assolutamente un piano dei trasporti. Io credo che chiunque legga
questi fogli si possa rendere conto che non si tratta di un piano
dei trasporti. Questo lavoro può essere definito in tanti modi, ma
non certamente un piano dei trasporti. Possiamo definirlo un
riassunto del piano generale dei trasporti, perché almeno un
centinaio di queste 189 pagine sono una sintesi di quanto è detto
nel piano generale dei trasporti e delle telecomunicazioni. Qua e
là sono indicati in più alcuni problemi relativi ai trasporti ed
alle comunicazioni in Valle d'Aosta. In queste pagine, quindi, c'è
un po' di tutto, ma nello stesso tempo potremmo anche dire che in
questo tutto non c'è niente. Faccio un esempio.
In diversi punti di questo documento c'è molta enfasi, come
quando si esamina il trasporto ferroviario, dove si parla di:
raddoppio ed elettrificazione della Aosta-Chivasso, prolungamento
della ferrovia da Pré-Saint-Didier sino a Courmayeur, traforo del
G.S. Bernardo, sistema di alta velocità (qui c'è già molto da
discutere), interporto ferroviario a Pollein, collegamento della
linea ferroviaria con Biella... Questi sono i nodi più importanti,
ma solo inerenti alla ferrovia, perché poi si parla un po' di
tutto: strade, autostrade, tranvie, idrovie, porti... C'è tutto, ma
non si prevede alcun di intervento.
Nel piano generale dei trasporti a livello nazionale c'è una
parte descrittiva: si indicano degli obiettivi e poi si aggiunge
una terza parte che riguarda i provvedimenti o gli interventi da
fare. In questo piano, invece, c'è solo un elenco di
infrastrutture, senza alcuna indicazione su ciò che si intende
fare, ad esempio sulla ferrovia, accompagnata ovviamente da
precisazioni su provvedimenti, accordi, finanziamenti, tempi e
priorità: c'è solo un elenco di argomenti che riguardano la
ferrovia.
In queste 189 pagine, soprattutto, non è indicata alcuna scelta.
Fare un piano, invece, significa: vedere il fabbisogno, porsi degli
obiettivi ed operare delle scelte, perché non si può pretendere di
fare tutto. Rispetto al trasporto delle merci, ad esempio, come
vogliamo trasportare le merci in Valle d'Aosta e, soprattutto, da
quante merci vogliamo che sia attraversata la Valle d'Aosta? Questi
problemi sono grossi, ma chi cercasse questi quesiti e le
rispettive risposte nel piano dei trasporti, non troverebbe
assolutamente nulla, perché non ci sono né le domande, né le
risposte e neppure le analisi dei problemi.
Che cosa vogliamo fare per quanto concerne il trasporto dei
passeggeri? Vogliamo ulteriormente incentivare all'interno della
nostra Regione un trasporto passeggeri incentrato prevalentemente o
quasi esclusivamente sul trasporto individuale per mezzo
dell'automobile, oppure vogliamo individuare un sistema diverso?
Provate a cercare la domanda, nel piano non c'è...
(. . .INTERRUZIONE. .. )
. No, non c'è né la domanda, né l'analisi, né la risposta...,
non c'è niente. Eppure tutti abbiamo letto i dati di un mese fa che
indicavano la Valle d'Aosta come la provincia con il maggior numero
di automobili circolanti. Attenzione, però, perché questo non è un
dato positivo, perché noi sappiamo che è determinato dalle
incentivazioni dei buoni di benzina, ma sicuramente non è un dato
che indica un livello positivo di qualità della vita e nei cui
confronti, specie in un piano generale dei trasporti, bisognerebbe
porsi l'obiettivo di intervenire; ma di tutto questo non c'è
traccia nel documento.
Bisognerebbe fare delle scelte anche in tema di trasporto
pubblico, sempreché pensiamo che ci debba essere anche il trasporto
pubblico. Vogliamo più treno e più impianti di trasporto fissi o
vogliamo più trasporti collettivi su gomma? Credo che un minimo di
scelta andrebbe fatta. Anche in questo caso è inutile cercare nel
documento che ci è stato presentato delle scelte, delle opzioni o
come le vogliamo chiamare.
Tutti sappiamo che, ad esempio in tema di viabilità, esiste un
problema di congestionamento del traffico e quindi di come liberare
il centro di Aosta e di altri comuni che hanno un centro storico o
un interesse turistico, da una presenza eccessiva di automobili;
sappiamo anche che, contemporaneamente a queste chiusure al
traffico privato, bisognerebbe incentivare un trasporto che
consenta alle persone di muoversi sul territorio e di comunicare.
Tutte queste cose, però, non sono assolutamente presenti in questo
documento ed io ritengo che, specie per quanto concerne la parte
relativa ai trasporti, esso non sia neppure in grado di delineare
una linea di comportamento. C'è qualcosa di più per quanto concerne
la RAI e le comunicazioni, anche se si tratta solo di indicazioni
magari a volte discutibili, ma per il discorso sui trasporti a me
pare che questo documento non sia assolutamente accettabile da
parte del Consiglio.
Prevedo già che l'Assessore mi dirà: "Faremo delle scelte quando
avremo il piano dei bacini di traffico"; però, in questo piano
regionale integrato dei trasporti e dei sistemi di comunicazione,
andavano messi alcuni orientamenti, alcune scelte o alcune opzioni,
che sarebbero state poi attuate con successivi adempimenti.
Ribadisco, pertanto, tutta la nostra insoddisfazione rispetto al
contenuto di questo documento e preannuncio il voto negativo.
PRESIDENTE:
Ha chiesto la parola il Consigliere Tonino; ne
ha facoltà.
TONINO (P.C.I.): Se dovessi riassumere in uno slogan il piano,
il più appropriato sarebbe: "Bisogna passare dai fatti alle
parole", perché il piano non aggredisce i fatti, cioè le scelte, le
priorità e le indicazioni, ma fa una scelta metodologica che noi
non condividiamo.
Il Consigliere Riccarand diceva che di esso non si è discusso.
Noi abbiamo anche avuto modo di discuterne in Commissione e quindi
non riprendo qui alcune delle osservazioni puntuali che erano state
fatte in quella sede, rispetto alle quali ci era stato così
risposto: "Ma intanto l'abbiamo messo dentro, poi vedremo se farlo
o no". Si è scelto di ammucchiare nel piano un po' tutto: scelte
strategiche di grandissimo rilievo e scelte come quella di
istituire presso la RAI una doppia redazione, una in francese ed
una in italiano, che non so se tutti condividono e che meriterebbe
di essere discussa.
Non ripetendo cose che sono già state dette prima, dico che noi
non condividiamo l'impostazione del piano, nel senso che avremmo
preferito un documento di analisi disgiunto dalle indicazioni sulle
scelte strategiche e sulle priorità che la Valle d'Aosta intende
compiere.
Dico subito che non è convincente l'osservazione, fatta in
Commissione e ripresa qui dal Consigliere Riccarand, di dire che le
scelte saranno operate dopo le analisi sui bacini di traffico,
perché a quel momento non si potranno più fare le scelte di
carattere strategico o generale che invece devono essere inserite
in questo piano.
Per queste ragioni anche noi voteremo contro la
deliberazione.
PRESIDENTE:
Ha chiesto la parola il Consigliere Gremmo; ne
ha facoltà.
GREMMO (U.A.P.):
Purtroppo mi trovo in disaccordo con il
Consigliere Riccarand e mi dispiace. Per quel poco che può
confortare gli estensori di questo documento, devo dire che l'ho
trovato estremamente condivisibile ed intelligentemente progettuale
ed in qualche modo critico verso certe scelte che troppo spesso
vengono imposte alla base da Roma.
Farò una considerazione finale sulla parte delle comunicazioni,
specie in relazione alla questione RAI, su cui il mio elogio è
ancora più marcato. Io ho visto altri documenti, come ad esempio
quello fatto dalla Provincia di Torino, nei quali non si ravvisa il
coraggio di segnare a dito tutti gli errori che sono stati fatti,
specie nel trasporto ferroviario, da parte dell'Ente di Stato, e
che penalizzano in modo spaventoso la Valle e quello che nel
documento è indicato come "asse centrale", cioè la tratta
Torino-Venezia. L'aver avuto il coraggio di esternare con
intelligenza di sintesi, ma anche con pregnanza di documentazione
negli allegati, questi errori, credo che faccia del piano uno
strumento di lavoro estremamente importante per un organo politico
come il nostro.
Mi sento di fare un'osservazione sul discorso occupazionale, per
sottolineare che una prospettiva di smilitarizzazione della linea e
una prospettiva di integrazione del sistema dei trasporti devono
privilegiare nel modo più assoluto la mano d'opera locale.
Al di là di questo, però, credo che l'asse politico di lettura
più importante di questo documento sia da individuare nel fatto che
con esso si è avuto il coraggio di mettere avanti le mani e di
criticare delle scelte spaventose che le Ferrovie dello Stato
stanno portando avanti. Non possiamo nasconderci che anche in esso
si scontra la nostra volontà innovativa europea, veramente a lungo
respiro, con la piccolezza burocratica della macchina dell'Ente
Ferrovie dello Stato, che funziona sempre peggio e sempre di più
con criteri non condivisibili.
Mi piace che questo documento abbia un suo respiro
interdisciplinare, nel senso che riesce a correlare il discorso dei
trasporti con quello relativo alle comunicazioni, ed a svolgere in
una visione interdisciplinare un ragionamento che coinvolge anche
le strutture della comunicazione, con particolare attenzione
all'informazione pubblica, cioè alla RAI.
Mi permetto solo di riprendere un dato contenuto nel documento e
che, secondo me, è essenziale. Mi riferisco al fatto che il
servizio RAI non deve esse re il carrozzone dove vengono messi in
qualche modo i giornalisti amici degli amici, ma, come dice a
ragione il documento in discussione, deve essere un'espressione
della valorizzazione della identità etnica e linguistica della
Valle d'Aosta.
Questo a mio avviso è il punto centrale del discorso relativo
alla terza rete, alla sede della RAI ed al ruolo dell'informazione
pubblica in Valle. Giustamente nel documento si fa cenno al fatto
che esiste il problema prioritario della lingua francese, ed io
sono d'accordo; si accenna al discorso relativo al patois ed alla
parlata tedesca. Io avrei aggiunto anche altre parlate, stanziate
in Valle come fatto veicolare, come la lingua piemontese, ma, al di
là di questo, mi sembra giusto che il documento indichi che bisogna
considerare le comunicazioni come uno strumento prioritario di
valorizzazione del particolarismo e dell'identità della Valle
d'Aosta. La RAI non può svolgere questo compito se i giornalisti
vengono da fuori, se i grandi nomi vengono in qualche maniera ad
imperversare. Se non si fa questo credo che si svilisca anche il
senso del servizio pubblico radiotelevisivo.
PRESIDENTE:
Se nessuno chiede la parola, pongo in
votazione la ratifica della deliberazione n. 5925.
ESITO DELLA VOTAZIONE
Presenti: 28
Votanti: 28
Favorevoli: 22
Contrari: 6
Il Consiglio approva
Oggetto n. 8358 in data 16 settembre 1988:
Corsi di
lingua tedesca nelle scuole elementari di Gressoney-Saint-Jean,
Gressoney-La-Trinité ed Issime - Anno scolastico 1988/1989 -
Approvazione di Spesa e liquidazione di un 1° finanziamento.
PRESIDENTE: Ha chiesto la parola il Consigliere Gremmo; ne ha
facoltà.
GREMMO (U.A.P.):
Vorrei brevemente sottolineare la mia
soddisfazione per la scelta fatta dall'Assessore, anche perché
ritengo doverosa una certa attenzione verso questa particolare
realtà culturale.
Vorrei raccomandare che, dopo la scuola primaria, si verifichi
la possibilità che la lingua tedesca trovi, sebbene in una forma
opzionale, maggiore spazio anche nelle scuole superiori della
Valle, anche se esistono dei grossi problemi. Credo che questo
inizio sia condivisibile, anche perché può essere interpretato come
buon auspicio di nuove scelte in questa direzione.
PRESIDENTE:
Se nessuno chiede la parola, pongo in
votazione la ratifica della deliberazione n. 8358.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
Oggetto n. 8720 in data 30 settembre
1988: lavori di
costruzione del collettore fognario intercomunale Allein -
Etroubles (1° lotto) - Appalto dei lavori mediante licitazione
privata - Approvazione ed impegno di Spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 8720.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
Oggetto n 8753 in data 30 settembre
1988: Lavori di
rifacimento del manto di copertura dello stabile sede
dell'Amministrazione regionale sito in Piazza Deffeyes ad Aosta -
Appalto dei lavori a licitazione privata - Approvazione ed impegno
di spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 8753.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
Oggetto n. 8759 in data 30 settembre 1988
: Lavori di
completamento dell'acquedotto delle frazioni alte in Comune di
Etroubles - Appalto dei lavori a licitazione privata - Approvazione
ed impegno di spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 8759.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
Oggetto
n.
8907
in
data 30 settembre
1988
: Lavori di costruzione degli impianti fluidici dello
stabilimento Italcontrol s.r.l., di proprietà regionale, in Comune
di Arnad - Aggiudicazione a trattativa privata - Approvazione ed
impegno di spesa.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (N.S.):
Questa deliberazione e la successive
riguardano ambedue dei lavori, che si svolgono presso quello che
dovrebbe diventare lo stabilimento Italcontrol di Arnad, che sono
di importo notevole, ma che vengono aggiudicati a trattativa
privata. Vorrei capire come mai, trattandosi di due lavori da circa
200 milioni ciascuno, siano stati aggiudicati con una procedura che
si presta sempre a delle osservazioni critiche.
Colgo l'occasione per chiedere a che punto sono i lavori
complessivi di realizzazione di questo stabilimento e quando si
pensa che possa iniziare la produzione, prevista tra l'altro da una
convenzione che risale a due anni fa.
PRESIDENTE: Ha chiesto la parola l'Assessore ai Lavori Pubblici,
Fosson; ne ha facoltà.
FOSSON (D.C.): I due lavori sono stati aggiudicati a trattativa
privata, ma a seguito di gara ufficiosa, alla quale sono stati
invitati tutti gli impiantisti valdostani iscritti, per quanto
concerne gli impianti fluidi; altrettanto è stato fatto per quanto
concerne gli impianti elettrici.
PRESIDENTE:
Se nessuno chiede la parola, pongo in
votazione la ratifica della deliberazione n. 8907.
ESITO DELLA VOTAZIONE
Presenti: 29
Votanti: 28
Favorevoli: 28
Astenuto: 1 (Riccarand)
Il Consiglio approva.
Oggetto
n
8908
in
data 30 settembre
1988:
Lavori di costruzione degli impianti elettrici dello
stabilimento Italcontrol s.r.l., di proprietà regionale, in Comune
di Arnad - Aggiudicazione a trattativa privata - Approvazione ed
impegno di spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 8908
ESITO DELLA VOTAZIONE
Presenti: 29
Votanti: 28
Favorevoli: 28
Astenuti: 1 (Riccarand)
Il Consiglio approva
Oggetto
n
8960
in
data 7 ottobre 1988:
Lavori di manutenzione straordinaria allo stabile ex asilo nido
adibito ad uso scolastico in Comune di Verrès - Approvazione ed
impegno di spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 8960.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
Oggetto
n.
8961
in
data 7 ottobre 1988:
Lavori di pavimentazione bituminosa della strada della collina di
La Salle in località Morge - Esecuzione di lavori in economia
diretta - Approvazione ed impegno di spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 8961
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
Oggetto n. 8963 in data 7 ottobre 1988:
Lavori di
costruzione dell'impianto elettrico del parcheggio antistante il
Castello Sarriod de la Tour in Comune di Saint-Pierre - Appalto dei
lavori a licitazione privata . Approvazione ed impegno di
spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 8963.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
Oggetto
n.
8969
in
data 7 ottobre 1988:
Lavori di potenziamento dell'impianto di depurazione a servizio del
Comune di Arnad del caseificio regionale e della porcilaia - Opere
edili - Approvazione perizia suppletiva e di variante -
Approvazione ed impegno di spesa - Approvazione di nuovi
prezzi.
PRESIDENTE:
Ha chiesto la parola il Consigliere Bajocco;
ne ha facoltà.
BAJOCCO (P.C.I.):
Io penso che ormai più nessuno batta
l'Assessore Fosson in tema di perizie suppletive. Voglio far
notare, però, che nella gara d'appalto il ribasso era del 20,15%,
mentre nella perizia suppletiva la percentuale del ribasso è scesa
al 20,10%. Come mai c'è questa diminuzione? Quando si commissiona
una perizia suppletiva ad un'impresa in corso d'opera si dovrebbe
mantenere lo stesso ribasso d'asta.
PRESIDENTE:
Ha chiesto la parola l'Assessore ai Lavori
Pubblici, Fosson; ne ha facoltà.
FOSSON (D.C.):
Lascio perdere la battuta sulle perizie
suppletive, ma faccio notare comunque che sono di importo
estremamente ridotto; questo vuol dire che cerco di seguire i
consigli che mi vengono dati.
Penso che la differenza tra 20,15% e 20,10% nella percentuale
del ribasso sia imputabile ad un errore materiale di battitura; la
verificherò, ma penso proprio che si tratti di un errore di
battitura.
PRESIDENTE:
Se nessuno chiede la parola, pongo in
votazione la ratifica della deliberazione n. 8969.
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
Oggetto
n.
8970
in
data 7 ottobre 1988:
Lavori di potenziamento dell'impianto di depurazione a servizio del
Comune di Arnad del caseificio regionale e della porcilaia -
Approvazione perizia suppletiva e di variante - Approvazione ed
impegno di spesa - Approvazione di nuovi prezzi.
PRESIDENTE:
Se nessuno chiede la parola, pongo in
votazione la ratifica della deliberazione n. 8970.
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
Oggetto n. 8999 in data 7 ottobre 1988:
Concessione di
un contributo di lire 2.850.000 per l'organizzazione della riunione
nazionale degli Anatomo - Patologi a Courmayeur il 24 e 25
settembre 1988.
PRESIDENTE:
Se nessuno chiede la parola, pongo in
votazione la ratifica della deliberazione n. 8999.
ESITO DELLA VOTAZIONE
Presenti: 31
Votanti: 30
Favorevoli: 30
Astenuti: 1 ( Riccarand)
Il Consiglio approva
Objet n° 9026 en date du 7 octobre 1988: Bourse d'études à la
mémoire de M.me Anais Ronc Désaymonet - Année scolaire
1988/1989.
PRESIDENTE: Se nessuno chiede la parola, pongo in votazione la
ratifica della deliberazione n. 9026.
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
Objet n° 9027 en date du 7 octobre 1988:
Bourse
d'études à la mémoire du Professeur Evelina Vitale - Année scolaire
1988/1989.
PRESIDENTE:
Se nessuno chiede la parola, pongo in
votazione la ratifica della deliberazione n. 9027.
ESITO DELLA VOTAZIONE
Presenti, votanti e favorevoli: 32
Il Consiglio approva all'unanimità
Oggetto n. 9028 in data 7 ottobre 1988:
Concessione
del contributo a saldo di lire 18.567.000 al Comune di Bionaz per
il funzionamento, nell'anno scolastico 1987/1988, della scuola
materna comunale - Approvazione e liquidazione di spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 9028.
ESITO DELLA VOTAZIONE
Presenti, votanti e favorevoli: 32
Il Consiglio approva all'unanimità
Objet n° 9058 en date du 7 octobre
1988: Approbation
et
engagement
de la somme de 100 millions de lires, au titre
des dépenses pour l'activité et pour le soutien des sociétés
d'émigrés valdôtains à l'étranger.
PRESIDENTE:
Se nessuno chiede la parola, pongo in
votazione la ratifica della deliberazione n. 9058.
ESITO DELLA VOTAZIONE
Presenti, votanti e favorevoli: 32
Il Consiglio approva all'unanimità
Oggetto n. 9097 in data 7 ottobre 1988: Assegnazione al Comune
di Aosta di un contributo massimo di lire 70.000.000 nelle spese
per l'organizzazione del 3° convegno nazionale "Autonomie locali e
servizi sociali".
PRESIDENTE:
Se nessuno chiede la parola, pongo in
votazione la ratifica della deliberazione n. 9097.
ESITO DELLA VOTAZIONE
Presenti, votanti e favorevoli: 32
Il Consiglio approva all'unanimità
Oggetto n. 9163 in data 14 ottobre 1988:
Lavori di
consolidamento dei manufatti stradali e costruzione di marciapiede
sulla strada regionale n° 10 di Pontey in Comune di Châtillon -
Appalto dei lavori a licitazione privata - Approvazione ed impegno
di spesa.
PRESIDENTE:
Questa deliberazione non è accompagnata dal
parere della Commissione consiliare competente. C'è qualche
Consigliere che ha da eccepire qualcosa?
Ha chiesto la parola il Consigliere Riccarand; ne ha
facoltà.
RICCARAND (N.S.):
Se questa deliberazione è già stata
trasmessa alla Commissione, che però non ha ancora potuto esprimere
un parere di merito, io chiedo che la relative ratifica venga
rinviata alla prossima riunione del Consiglio regionale.
PRESIDENTE:
La Giunta è d'accordo e quindi l'oggetto n.
9163 viene rinviato al prossimo Consiglio regionale.
Oggetto n. 9168 in data 14 ottobre 1988:
Lavori di
completamento strada comunale di allacciamento da Biègne al ponte
del torrente Grand Valleil, in Comune di Saint-Vincent Esecuzione
dei lavori in economia diretta - Approvazione ed impegno di
spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 9168.
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
Oggetto
n. 9175 in
data 14 ottobre 1988:
Lavori
di demolizione di alcuni edifici industriali dell'area ex Ilssa
Viola di Pont-Saint-Martin - Perizia suppletiva - Concessione
proroga - Approvazione nuovo prezzo - Approvazione ed impegno di
spesa.
PRESIDENTE: Ha chiesto la parola il Consigliere Riccarand; ne ha
facoltà.
RICCARAND (N.S.):
Qui si parla di perizia suppletiva, ma a
me pare che così non sia, perché l'impresa MATTIODA ha avuto un
appalto di circa 600 milioni per demolire una parte degli edifici
industriali dell'area dell'ex ILSSA VIOLA, mentre in questo caso si
tratta di realizzare un piazzale a servizio di un'altra azienda che
è sorta all'interno dello stabilimento ex ILSSA, la Società
Valdostana Resine. Questo lavoro non può configurarsi come perizia
suppletiva, perché è un altro lavoro completamente diverso.
PRESIDENTE:
Ha chiesto la parola il Consigliere Tonino; ne
ha facoltà.
TONINO (P.C.I.):
Approfitto dell'occasione per chiedere
quanta parte del vecchio insediamento ex ILSSA VIOLA viene demolita
con questo appalto e quindi quanto rimane ancora da fare,
specificando se possibile anche i tempi di attuazione.
PRESIDENTE:
Ha chiesto la parola l'Assessore ai Lavori
Pubblici, Fosson; ne ha facoltà.
FOSSON (D.C.):
Rispondo prima al Consigliere Riccarand,
dicendo che la necessità di completare il piazzale a servizio della
Società Valdostana Resine è sorta in forza della convenzione tra la
Regione e la Società. Per motivi di urgenza si è provveduto ad
assegnare all'impresa Mattioda la demolizione del basso fabbricato
e la successiva sistemazione del piazzale. Tengo a precisare che lo
stesso piazzale sarà anche asfaltato, ma per questa incombenza si è
provveduto con una gara separata. Questo va nel senso indicato dal
Consigliere Riccarand.
Il fatto che il primo intervento di sistemazione del piazzale
sia stato affidato all'impresa Mattioda, aggiudicataria dei lavori
di demolizione, è giustificato solo da ragioni d'urgenza; l'impresa
era già sul posto ed ha provveduto ad eseguire anche il resto del
lavoro.
Le demolizioni commissionate all'impresa Mattioda sono in
pratica finite. Poiché abbiamo aggiudicato al raggruppamento
FER-ISAF ed altri il secondo lotto di demolizioni che ammonta a
circa 2 miliardi, mentre quello affidato all'impresa Mattioda
comprende la demolizione di tutti gli altri fabbricati ed ammonta a
circa 600 milioni, la percentuale delle demolizioni affidata
all'impresa Mattioda ammonta a circa un quinto del totale....
(...Interruzione del Consigliere Tonino...)
... abbiamo già aggiudicato e consegnato i lavori della
demolizione del secondo ed ultimo lotto.
PRESIDENTE:
Se nessuno chiede la parola, pongo in
votazione la ratifica della deliberazione n. 9175.
ESITO DELLA VOTAZIONE
Presenti: 33
Votanti: 32
Favorevoli: 32
Astenuti: 1 (Riccarand)
Il Consiglio approva
Oggetto n. 9179 in data 14 ottobre 1988
: Lavori
urgenti di rifacimento del manto di copertura dello stabilimento
CO.FAR.CO. di proprietà regionale, in Comune di Cogne -
Aggiudicazione a trattativa privata.
PRESIDENTE:
Anche questa deliberazione manca del parere
della 2a Commissione, alla quale in data 24 ottobre era stato
assegnato l'esame dell'oggetto.
Ha chiesto la parola il Consigliere Mafrica: ne ha facoltà.
MAFRICA (P.C.I.):
Visto che manca il parere della
Commissione consiliare competente, io penso che sarebbe opportuno
rinviare la ratifica di questa deliberazione ad una prossima
adunanza del Consiglio, perché la vicenda dei tetti che devono
essere rifatti dopo pochi anni comincia a diventare una specie di
storia infinita. Ricordo che nell'ultimo anno abbiamo dovuto rifare
il tetto della MAXEL, quello del palazzetto dello sport ed ora
quello della CO.FAR.CO..
Quando si è costruito quest'ultimo stabilimento, mi pare che si
sia proceduto a mezzo di trattativa privata all'acquisto di un
capannone prefabbricato o di qualcosa del genere; eppure dopo pochi
anni il tetto è da rifare completamente. Vorrei che fosse possibile
approfondire questo argomento per vedere se il tutto è dovuto alle
intemperie o se esistono delle responsabilità imputabili a
fornitori o costruttori. Vediamo magari di fare le coperture degli
edifici pubblici in lose, perché non è assolutamente credibile che
dopo alcuni anni siano da rifare i tetti di questi fabbricati.
PRESIDENTE:
Ha chiesto la parola l'Assessore ai Lavori
Pubblici, Fosson; ne ha facoltà.
FOSSON (D.C.): Potremmo eventualmente dedicare una riunione
della Commissione competente all'esame del problema dei tetti, per
cui non anticipo nulla di quanto dirò in quella sede.
PRESIDENTE: Signori Consiglieri, l'oggetto n. 9179 è rinviato ad
una delle prossime adunanze del Consiglio regionale.
Oggetto n. 9186 in data 14 ottobre
1988: Lavori di
pavimentazione bituminosa della strada Aymavilles-Villeneuve in
località Chavonne - Esecuzione dei lavori in economia diretta -
Approvazione ed impegno di spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 9186.
ESITO DELLA VOTAZIONE
Presenti: 33
Votanti: 32
Favorevoli: 32
Astenuti: 1 (Riccarand)
Il Consiglio approva
Oggetto n. 9187 in
data 14 ottobre
1988:
Lavori di sistemazione strada di collegamento tra la S.R. del
Col S. Carlo e i ripetitori RAI e SIP in Comune di Morgex -
Esecuzione dei lavori in economia diretta - Approvazione ed impegno
di spesa.
PRESIDENTE:
Ha chiesto la parola l'Assessore ai Lavori
Pubblici, Fosson; ne ha facoltà.
FOSSON (D.C.):
Questa deliberazione riguarda alcuni lavori
che ci sono stati richiesti dalla RAI, dalla SIP e da altre
organizzazioni che hanno dei ripetitori nella zona. In merito
abbiamo già avuto il parere favorevole della Sovraintendenza ai
beni culturali.
Tuttavia, sapendo che sono sorti alcuni problemi in seno al
Consiglio comunale di Morgex e sapendo anche che il Consigliere
Riccarand, che mi ha informato dell'iniziativa, ha presentato una
mozione per chiedere un sopralluogo della Commissione consiliare
competente, ritengo che questo oggetto possa essere rinviato al
prossimo Consiglio. Nel frattempo si potrà effettuare un
sopralluogo con la Commissione competente in quella zona che è
particolarmente delicata. In questo modo noi vogliamo dimostrare la
nostra disponibilità ad affrontare insieme problemi che attengono
alla tutela dell'ambiente.
PRESIDENTE:
Anche la ratifica della deliberazione n. 9187
viene rinviata ad una delle prossime adunanze del Consiglio
regionale.
Oggetto
n
9242
in
data 14 ottobre
Ulteriore finanziamento al comitato sindacale unitario - Centro
educazione adulti - per lo svolgimento dei corsi monografici per
lavoratori, per l'anno 1988 Approvazione e liquidazione di
spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 9242.
ESITO DELLA VOTAZIONE
Presenti, votanti e favorevoli: 33
Il Consiglio approva all'unanimità
Oggetto
n.
9314 in data 14 ottobre 1988:
Lavori
di rilievo ed indagine archeologica delle murature in elevazione
dell'ex Ospizio della Carità in Comune di Aosta - Approvazione ed
impegno di spesa.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
Vorrei chiedere all'Assessore al Turismo
se sia possibile portare anche questa deliberazione all'esame della
Commissione consiliare competente, perché in essa viene descritta,
anche se solo sommariamente, una vicenda che merita qualche
chiarimento.
La Giunta decide infatti di fotografare e fare i rilievi di una
parte dell'Ospizio di Carità prima che lo stesso venga demolito. Io
vorrei essere sicuro e tranquillo che ciò che viene demolito non è
di grande interesse, ma mi sorge un dubbio a causa della decisione
della Giunta di procedere prima e con urgenza al rilievo grafico,
fotografico e fotogrammetrico dell'insieme e delle murature da
demolire, nonché all'indagine stratigrafica del piano interrato e
del piano terra del corpo di fabbrica lungo Via E. Aubert.
Chiedo pertanto che anche questa deliberazione venga portata
all'esame della Commissione competente, per verificare anche con i
tecnici interessati come sono andate veramente le cose e di fare il
punto su questa vicenda.
PRESIDENTE: Ha chiesto la parola l'Assessore al Turismo,
Urbanistica e Beni Culturali, Faval; ne ha facoltà.
FAVAL (U.V.):
Le projet pour la récupération de l'ancien
Ospice de Charité a été vu par la Surintendance et à ce moment-là
on a décidé ce qu'il fallait faire, c'est-à-dire ce qu'il fallait
conserver et ce qu'on pouvait éliminer.
La question de l'urgence vient du fait que il n'y avait pas eu
la communication du commencement des travaux dans ce chantier et
alors un des techniciens nous a demandé de pouvoir intervenir avec
un minimum de temps et surtout d'empêcher que les travaux dans le
chantier s'arrêtent. Alors dans ce sens il y a urgence, mais ça a
été établi par la Surintendance. Ce sont des travaux décidés,
choisis par la Surintendance. Si vous voulez écouter le
Surintendant, vous pouvez le faire, ce n'est pas un problème.
PRESIDENTE:
Il Consigliere Mafrica ritira la proposta di
rinvio? Bene.
Se nessuno chiede la parola, pongo in votazione la ratifica
della deliberazione n. 9314.
ESITO DELLA VOTAZIONE
Presenti, votanti e favorevoli: 32
Il Consiglio approva all'unanimità
Oggetto n. 9394 in data 20 ottobre 1988:
Concessione
di un secondo contributo di lire 500.000.000 al Comune di Ayas,
nelle spese sostenute per interventi relativi al risanamento delle
acque (L.R. 6.8.1985, n. 61) - Approvazione ed impegno di
spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 9394.
ESITO DELLA VOTAZIONE
Presenti, votanti e favorevoli: 32
Il Consiglio approva all'unanimità
Oggetto
n.
9395
in
data 20 ottobre 1988
Concessione di un secondo contributo di lire 350.000.000 al Comune
di Verrès, nelle spese sostenute per interventi relativi al
risanamento delle acque (L.R. 6.8.1985, n. 61) - Approvazione ed
impegno di spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 9395.
ESITO DELLA VOTAZIONE
Presenti, votanti e favorevoli: 32
Il Consiglio approva all'unanimità
Oggetto n 9396 in data 20 ottobre 1988:
Concessione di
un ulteriore contributo di lire 316.456.420 al Comune di Cogne,
nelle spese sostenute per interventi relativi al risanamento delle
acque (L.R. 6.9.1985, n. 61) - Approvazione ed impegno di
spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 9396.
ESITO DELLA VOTAZIONE
Presenti, votanti e favorevoli: 32
Il Consiglio approva all'unanimità
Oggetto n 9397 in data 20 ottobre 1988:
Concessione di un
secondo contributo di lire 91.900.615 al Comune di Cogne, nelle
spese sostenute per interventi relativi al risanamento delle acque
(L.R. 6.8.1985, n. 61) - Approvazione ed impegno di spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 9397.
ESITO DELLA VOTAZIONE
Presenti, votanti e favorevoli: 32
Il Consiglio approva all'unanimità
Oggetto n. 9398 in data 20 ottobre
1988: Concessione
di un secondo contributo di lire 535.603.955 al Consorzio dei
Comuni di Chambave e Saint-Denis nelle spese sostenute per
interventi relativi al risanamento delle acque (L.R. 6.8.1985, n.
61) - Approvazione ed impegno di spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 9398
ESITO DELLA VOTAZIONE
Presenti, votanti e favorevoli: 32
Il Consiglio approva all'unanimità
Oggetto n. 9403 in data 20 ottobre 1988:
Lavori di
riparazione e rinforzo delle opere di sistemazione idraulica della
confluenza torrente Lys, fiume Dora Baltea in Comune di
Pont-Saint-Martin - Lavori in economia diretta, mediante contratto
di cottimo fiduciario - Approvazione ed impegno di spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 9403.
ESITO DELLA VOTAZIONE
Presenti: 32
Votanti: 32
Favorevoli: 31
Contrari: 1
Il Consiglio approva
Oggetto n. 9428 in data 20 ottobre 1988:
Concessione
di un primo contributo di lire 300.000.000 al Comitato gestione
pista di bob di Breuil-Cervinia nelle spese previste per la
gestione della pista stessa per la stagione invernale 1988/1989 -
Approvazione ed impegno di spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 9428.
ESITO DELLA VOTAZIONE
Presenti: 32
Votanti: 31
Favorevoli: 31
Astenuti: 1 (Riccarand)
Il Consiglio approva
Oggetto n. 9556 in data 20 ottobre 1988:
Concessione
di un secondo contributo di lire 600.000.000 al Consorzio dei
Comuni di Antey-Saint-André -La Magdelaine - Torgnon nelle spese
sostenute per interventi relativi al risanamento delle acque (L.R.
6.8.1985, n. 61) - Approvazione ed impegno di spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 9556.
ESITO DELLA VOTAZIONE
Presenti, votanti e favorevoli: 32
Il Consiglio approva all'unanimità
PRESIDENTE:
A questo punto dell'ordine del giorno i lavori
del Consiglio vengono sospesi per essere ripresi nel pomeriggio di
oggi, alle ore 16,00.
La seduta è tolta
