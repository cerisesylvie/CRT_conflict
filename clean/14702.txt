Classificazione
NOMINE E INCARICHI DI CONSULENZA E SPECIALI
Nomine


Resoconto integrale del dibattito dell'aula
Oggetto del Consiglio n. 1120 del 11 gennaio 1995 - Resoconto
SEDUTA ANTIMERIDIANA DELL'11 GENNAIO 1995
OGGETTO N. 1120/X Nomina di un Sindaco effettivo e di uno
supplente in seno al Collegio sindacale della società Valeco
S.p.A.
Presidente La parola al Consigliere Perron.
Perron (UV) Je propose monsieur Franco Antonio Carlo en tant que
syndic effectif et en tant que syndic suppléant je propose monsieur
Pivato Walter.
Presidente Possiamo passare alla votazione a schede segrete
della deliberazione in oggetto.
Presenti e votanti: 26
Schede valide: 26
Schede bianche: 6
Hanno riportato voti:
Effettivo
Franco Antonio Carlo: 20
Supplente
Pivato Walter: 18
Deliberazione Il Consiglio
Premesso che:
- la legge regionale 27 marzo 1991, n. 12, disciplina le nomine
e le designazioni di competenza regionale e in particolare
all'articolo 2 - primo comma - stabilisce che le nomine dei
componenti degli organi collegiali di amministrazione, dei sindaci
o revisori dei conti di enti od istituti di diritto pubblico e
privato, aziende, società, fondazioni, comunque spettanti alla
Regione, sono attribuite alla competenza del Consiglio
regionale;
- con legge regionale 10 agosto 1987, n. 63 è stata istituita la
società VALECO S.p.A. per la gestione del Centro regionale di
trattamento dei rifiuti solidi urbani e assimilati, sito in Comune
di Brissogne;
- l'articolo 25 dello Statuto della società VALECO S.p.A.
riserva alla Regione la nomina, ai sensi dell'articolo 2458 del
Codice Civile, di un Sindaco effettivo e di uno supplente in seno
al Collegio sindacale;
- il succitato Collegio sindacale scade il 31 dicembre 1994 per
compiuto triennio di carica;
Vista la determinazione della Commissione per le nomine che, a
seguito della pubblicazione nel Bollettino ufficiale della Regione
n. 33 del 2 agosto 1994 dell'elenco delle nomine in scadenza nel
secondo semestre dell'anno 1994, nella riunione del 25 novembre
1994, si è espressa sull'ammissibilità delle candidature;
Ritenuto necessario provvedere alla nomina, ai sensi
dell'articolo 2458 del Codice Civile, di un Sindaco effettivo e di
uno supplente in seno al Collegio sindacale della summenzionata
Società per il triennio 1995/1997 che scadrà il 31 dicembre
1997;
Visto il parere favorevole rilasciato dal Dirigente del Servizio
Affari Generali della Presidenza del Consiglio, ai sensi del
combinato disposto dell'articolo 72 della legge regionale n. 3/1956
e successive modificazioni, e dell'articolo 21 della legge
regionale n. 18/1980 e successive modificazioni, in ordine alla
legittimità della presente deliberazione;
Richiamate le leggi regionali 10 agosto 1987, n. 63 e 27 marzo
1991, n. 12;
Delibera
1) di nominare, ai sensi dell'articolo 2458 del Codice Civile,
per il triennio 1995/1997 che scadrà il 31 dicembre 1997, quale
Sindaco effettivo in seno al Collegio sindacale della società
VALECO S.p.A. il sig. Franco Antonio Carlo, residente in Aosta, Via
Vevey n. 7 e quale Sindaco supplente il sig. Pivato Walter,
residente in Châtillon, Via Tollen n. 8/A;
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
