Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 4460 del 7 aprile 1993 - Resoconto
OGGETTO N. 4460/IX Impegno per la trasparenza nelle
assunzioni del personale per il funzionamento dell'autostrada
Sarre-Morgex.
(Approvazione di mozione)
Mozione Rilevato che nel corso del corrente anno verrà aperto
al traffico il tratto autostradale Sarre-Morgex.
Considerata la necessità che per tale periodo, la concessione
R.A.V. S.p.A. si doti del personale idoneo alle proprie esigenze
funzionali ed operative.
Preso atto che nel capitale sociale della R.A.V. S.p.A. la
partecipazione azionaria della Regione Autonoma Valle d'Aosta
rappresenta la parte più cospicua.
Memori delle modalità comportamentali poco inclini alla
trasparenza con cui si è provveduto in passato alla copertura dei
posti in organico in società analoghe.
Il Consiglio regionale impegna la Giunta affinché tramite i
rappresentanti all'interno della R.A.V. S.p.A., le assunzioni del
personale necessario alla messa in funzione del tratto autostradale
Sarre-Morgex, avvengano seguendo criteri improntati alla massima
trasparenza e secondo principi che privilegino la professionalità e
tutelino la manodopera locale, in modo particolare i cassintegrati
e gli iscritti nelle liste di mobilità.
Firmato. Monami, Bajocco, Chenuil.
Presidente
La parola al Consigliere Pascale.
Pascale (PSI)
Siamo d'accordo ovviamente sulla mozione,
ma volevo sottoporre al Consiglio un altro problema. Ci sono anche
i lavoratori dell'autoporto e vorrei chiedere se è possibile
aggiungere in modo particolare coloro che fruiscono
dell'integrazione salariale straordinaria o che siano iscritti
nelle liste di mobilità.
Presidente
Chiedo di far pervenire alla Presidenza
l'emendamento. Quindi, si dovrebbe aggiungere alla fine
dell'allegato:"...in modo particolare gli iscritti nelle liste di
mobilità e i cassintegrati". La parola al Presidente della
Giunta.
Lanivi (GM)
Esprimo il parere favorevole della
maggioranza.
Presidente
Passiamo alla votazione.
Esito della votazione
Presenti, votanti, favorevoli 21.
Il Consiglio approva all'unanimità.
