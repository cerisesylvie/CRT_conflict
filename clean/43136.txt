Classificazione
ATTIVITÀ CULTURALI



Oggetto del Consiglio n. 566 del 13 maggio 2021 - Resoconto
OBJET N° 566/XVI - Rejet de motion: "Engagement du Président
de la Région à trouver un siège commun aux différentes associations
culturelles présentes sur le territoire de la Commune
d'Aoste".
Bertin (Presidente) -
Passiamo ora al punto n. 19
dell'ordine del giorno. Per l'illustrazione della mozione, ha
chiesto la parola il consigliere Lavy, ne ha facoltà.
Lavy (LEGA VDA) -
On va aborder aujourd'hui un thème qui
concerne le présent et le futur surtout des Valdôtains de la Vallée
d'Aoste qui est celui d'une, peut-être, réorganisation des
associations culturelles du point de vue des sièges en Vallée
d'Aoste. Ces associations culturelles qui sont un moteur
fondamental pour la culture pourraient être divisées en deux :
celles qui ont un siège dans la ville d'Aoste et celles qui ont le
siège dans le territoire, dans les communes, dans les petites
communes. Je crois que ces deuxièmes devraient maintenir le siège
dans leur commune, tandis qu'on pourrait faire certaines
considérations pour ce qui concerne celles qui ont le siège à
Aoste, vu qu'on a quand même l'Institut Historique de la Résistance
qui n'a pas un siège disons régional. Avec cette motion on retourne
disons sur un thème qui n'est pas une nouveauté et qui est celui de
la Maison de la culture valdôtaine, un thème qui désormais a été
abordé il y a plusieurs années, mais c'est le moment, je crois,
pour résonner pour le futur de ces associations culturelles. On a
différentes options, je crois, on a différents bâtiments qui
pourraient être le siège de ces associations culturelles qui
pourraient travailler mieux ensemble en synergie et quand même pour
une sorte de contamination qui est très positive. Avec cette motion
donc je demande qu'on puisse trouve un siège commun aux
associations culturelles de la ville d'Aoste, mais aussi garantir
aux associations culturelles qui ont le siège dans leurs communes,
une sorte de bureau pour travailler en synergie avec les
associations culturelles qui sont ici.
Presidente -
Si è prenotato l'assessore Jean-Pierre
Guichardaz, ne ha facoltà.
Guichardaz J. (PCP) -
La ringrazio anche per avere
esplicitato il ruolo delle associazioni culturali e valore aggiunto
nello studio ma soprattutto nella trasmissione del sapere, sapere
che ha la duplice funzione di elevare culturalmente la comunità e
di trasmettere e di conservare le nostre peculiarità identitarie.
Molte associazioni infatti, oltre a fare cultura, hanno il prezioso
e fondamentale compito di mettere a sistema e quindi a
disposizione, come peraltro è scritto anche molto bene nella sua
premessa, informazioni e nozioni che costituiscono quel patrimonio
immateriale che fa della nostra Valle un luogo peculiare e direi
anche speciale. Una specialità che si traduce in una vera e propria
specialità anche politica e amministrativa e le associazioni
culturali contribuiscono anche a ricordarci le fonti della nostra
specialità. Grazie davvero quindi per aver voluto mettere in
risalto l'importantissimo compito delle nostre associazioni
culturali che, ricordo, sono finanziate già dalla Regione Valle
d'Aosta con risorse direi molto importanti.
Ho avuto modo di ricevere svariate associazioni, di esprimere
loro la mia personale gratitudine e ammirazione per il lavoro
importante che svolgono nel panorama culturale della nostra
Regione. Devo dire che il tema principale delle nostre
interlocuzioni è spesso stato la questione finanziaria in quanto
ciascuna associazione, come penso sia abbastanza atteso, vorrebbe,
com'è facile peraltro immaginare, ulteriori risorse per poter
implementare la propria attività, ma credo di aver fatto
comprendere a ciascun rappresentante di queste associazioni
culturali che ho avuto il piacere di incontrare che il pubblico
interviene ben volentieri nel sostegno di entità mantenute con
orgoglio e devo dire che queste entità, queste associazioni hanno
richiamato in tutti gli incontri che ho avuto proprio l'orgoglio di
un'autonomia e di una spontaneità decisionale che rivendicano.
Questa cosa, da una parte, sembrerebbe cozzare con il sostegno che
la legge regionale dà alle associazioni; dall'altra, io credo che
sia un valore aggiunto e che sia giusto da parte nostra che non si
condizioni in alcun modo l'attività delle associazioni.
Il nostro sostegno negli anni si è mantenuto malgrado la
situazione finanziaria economica non proprio florida dei conti
pubblici che hanno visto comunque diminuire le proprie risorse su
livelli costanti, io ho fatto un'analisi dei finanziamenti e devo
dire che, rispetto alla nascita della legge regionale, si è
provveduto progressivamente anche ad aumentare queste risorse e ad
esse sono state poi aggiunte negli anni anche altre risorse sotto
forma di collaborazioni, di integrazioni mirate, di strutture, di
manutenzione anche e di contributi straordinari per la
strumentazione.
La necessità di una sede devo dire la verità mi è a volte stata
rappresentata, tante associazioni culturali evidenziano però più
che la necessità di una sede fisica in cui stare o in cui
risiedere, soprattutto quella di locali dove ricoverare il proprio
materiale, quindi libri, collezioni, eccetera, e anche espositivi
dove valorizzare il proprio patrimonio. Molte associazioni non sono
interessate invece
-
e questo è il risultato di un
monitoraggio che ho fatto sentendole
-
ad avere una sede
comune essendo radicate, come diceva giustamente bene lei prima,
sul territorio, soprattutto quelle non aostane, sarebbero più
interessate, come dicevo prima, a risorse che permettano loro di
rifunzionalizzare le sedi esistenti. Lei conosce molto bene la
realtà del
Centre d'Études
di Saint-Nicolas, ma le posso
citare a titolo di esempio anche l'associazione AVAS di Avise e lei
avrà sicuramente visitato la Maison de Mosse, che è un luogo
veramente suggestivo e molto bello.
È un tema quindi, come diceva lei prima, che intercetta quello
del radicamento territoriale, la presenza delle sedi nei singoli
Comuni e che va sicuramente affrontato a un livello più ampio
rispetto anche, come dicevo prima, alla rifunzionalizzazione,
all'agibilità stessa e all'uso di strutture che furono cedute o
furono comunque date in comodato in tempi in cui era evidentemente
possibile anche mantenerle e fare delle manutenzioni più puntuali
ma ne abbiamo già parlato, lei è sensibile a questo argomento.
Voglio solo comunicare che stiamo lavorando a una riformulazione
complessiva delle nostre modalità di contribuzione e sostegno che
in molti casi sono l'unica fonte di sostentamento, per capire, tra
l'altro, esattamente quante realtà che insistono sul territorio non
sono mai state sostenute e considerate anche nelle varie leggi
regionali che si sono succedute, lei sa bene che le associazioni
oggi che usufruiscono di contributi e che dagli anni Ottanta sono
state inserite nell'elenco sono un po' più di una decina senza
considerare appunto le associazioni... La Fondation e, come ha
citato lei, l'Istituto storico, sono: l'Académie de Saint-Anselme,
le Comité des Traditions Valdôtaines, la Société Valdôtaine de
Préhistoire e Archéologie, l'Associazione Augusta, l'Association
Valdôtaine d'Archives Sonores, l'AVAS che citavo prima, Centre
Culturel Walser, Lo Charaban, l'Union Internationale de la presse
francophone, Centre d'études Les anciens remèdes, Centre d'études
Abbé Trèves, la Société de la Flore Valdôtaine, la Fédérachon
Valdoténa di Téatro Populéro e le Centre d'études franco-provençal
René Willien. Queste sono le associazioni, lei lo sa sicuramente ma
lo dico a titolo informativo per l'Aula e per chi ci ascolta.
Noi abbiamo come compito proprio il sostegno
-
ed è
previsto per legge
-
delle associazioni culturali ma penso
-
e questo è un suggerimento che do a tutto il Consiglio
-
che proprio per il Consiglio tramite le sue Commissioni
sarebbe un utile lavoro fare anche un'azione di monitoraggio e di
consapevolezza, secondo me, intanto del lavoro che fanno queste
associazioni, che non è il lavoro che deve essere solo patrimonio
credo dell'Assessorato dei beni culturali ma dell'intero Consiglio
regionale e delle ricadute sul territorio proprio in termini di
crescita e di elevazione culturale, di trasmissione del patrimonio
immateriale, perché questo è soprattutto il loro compito, e ciò
credo che renderebbe il Consiglio protagonista e potrebbe servire
al Governo anche per avere un altro punto di vista più ampio, più
esteso del ruolo che queste giocano nel tessuto culturale
valdostano.
Dal canto nostro vi è l'impegno a recepire le esigenze del mondo
associativo e quotidiano così come quello della tutela del
patrimonio culturale anche e soprattutto immateriale in questo
caso. Il nostro impegno nel monitorare le esigenze delle
associazioni culturali e nel conciliare il loro importante e
delicato compito di testimoni e custodi del nostro patrimonio
culturale, è assicurato e oggi ribadisco in questo contesto, anche
a nome della Giunta, che è assolutamente sensibile a questo tema e
concorda con me sull'esigenza di continuare a sostenere davvero in
maniera importante.
Non possiamo però impegnarci
-
e qui vengo al nocciolo
della sua iniziativa
-
a essere noi coloro che in qualche
modo cercano le sedi, che organizzano la logistica, che si fanno
carico direttamente della sistemazione di queste associazioni.
Questo da una parte per non intervenire in modo inopportuno nella
organizzazione proprio della logistica e nell'autonomia di queste
associazioni e, tra l'altro, la norma e le delibere conseguenti
prevedono proprio che i nostri contributi vadano a compensare le
spese ordinarie e straordinarie per la sede e per la gestione
dell'associazione. I contributi sono calcolati oltre che su una
serie di parametri e di ricadute... poi sono erogati sulla base di
valutazioni che tengano conto quindi anche di questo aspetto. Siamo
quindi disponibili, compatibilmente con le disponibilità
finanziarie e le scelte in tal senso, a fare e a continuare a fare
la nostra parte anche in futuro per un sostegno dei costi e
dell'organizzazione, ma sempre più in una logica di risultati e di
ricaduta degli investimenti in tal senso.
Chiudo ribadendo che, per quanto mi riguarda, ovviamente io
continuerò a intervenire insieme alla Giunta e al Governo nel
sostegno, oltre che economico, anche proprio di presenza con queste
associazioni, le quali annualmente rendono conto della loro
attività e pubblicano i loro bilanci nei loro siti
istituzionali.
Peraltro aggiungo anche che nell'ultimo bando stiamo un po'
cambiando anche la modalità di concessione dei contributi in
maniera morbida, abbiamo chiesto anche alle associazioni, siccome
sono associazioni spesso di vecchia data, storicamente presenti sul
territorio, di rappresentare in modo più moderno e più
social
, se vogliamo dire così, la loro attività in modo tale
che sempre di più l'esito delle loro ricerche e dei loro studi
diventi patrimonio comune.
Abbiamo stabilito anche un piccolo contributo proprio legandoci
al fatto che il Covid non permette la rappresentazione fisica o di
persona degli eventi, abbiamo stabilito un piccolo contributo che
vada nella direzione anche di implementare i canali social e quindi
di implementare questi contenuti culturali, che sempre di più
devono essere rappresentati ed esplicitati.
Aggiungo infine che comunque con l'Assessorato del collega Marzi
stiamo valutando - e questo a seguito anche della sua
sollecitazione e di questo la ringrazio - il patrimonio cittadino
per capire in ogni caso le eventuali disponibilità che nel caso di
un ragionamento servono o possano servire nel caso in cui
effettivamente non ci sia la possibilità materiale di reperire per
le associazioni che sono sia quelle culturali che le ho citato, ma
anche associazioni che, come lei sa, per esempio, avevano la loro
sede presso il Palazzo Cogne che sono associazioni di altro genere
e che erano ospitate in quella sede.
Ci siamo fatti un monitoraggio sostanzialmente di queste
disponibilità e ci hanno segnalato come plausibili, ma ovviamente
in previsione futura perché su questi stabili non è stata assunta
una decisione definitiva, il Palazzo Cogne per esempio, il Palazzo
Narbonne, la Casa Berton. Immobili quindi che hanno delle
potenzialità ma che richiedono
-
e questo glielo potrebbe
confermare l'assessore Marzi
-
programmazioni straordinarie,
enormi risorse finanziarie e decisioni politiche che prescindono
dalla volontà del singolo amministratore della singola Giunta. Su
questo si può discutere ma gli impegni in tal senso richiedono una
programmazione pluriennale che guardi molto al di là della
plausibile permanenza di questa Giunta. A fronte di questo impegno
che noi ci assumiamo di monitorare, di seguire, eccetera, non
possiamo però impegnarci in maniera diciamo definitiva. Ci
piacerebbe farlo ma non possiamo farlo in base alle sue
richieste.
Io quindi le chiederei, ma decida poi lei ovviamente... le
suggerirei eventualmente di ritirare la mozione e noi oggi ci
assumiamo comunque l'impegno di continuare questo monitoraggio e di
continuare a capire in un'ottica futura anche come fare a sistemare
queste associazioni e a trovare poi anche una dignitosa
sistemazione anche per altre associazioni che oggi richiedono anche
loro di essere ospitate. In ogni caso quindi ci asterremmo nel caso
in cui lei decidesse di non ritirarla.
Presidente -
Ha chiesto la parola il consigliere Lavy, ne
ha facoltà.
Lavy (LEGA VDA) -
Grazie Assessore per l'articolata
risposta, so benissimo che non è una questione semplice. Nella sua
risposta però mi è sembrato di vedere che lei non ha in mente un
obiettivo perché io l'ho specificato di proposito dato che era già
una questione che era uscita in passato, ho detto che le
associazioni culturali che hanno una sede sul territorio, quindi
sui Comuni, devono mantenere la loro sede lì, per le associazioni
invece che hanno la sede ad Aosta è un ragionamento che si può fare
diversamente e lei nella sua risposta ha un pochino messo un po'
tutto assieme, per carità, io credo che le associazioni culturali
che hanno la sede nei comuni
-
vengo da Saint-Nicolas dove
c'è le Centre d'études franco-provençal
-
debbano rimanere
con le sedi lì. È quindi un ragionamento che queste associazioni
culturali non avrebbero visto concretizzarsi. Per quanto riguarda
invece le associazioni sul territorio di Aosta, nel comune di
Aosta, l'ho specificato proprio chiaramente nella mozione, invece -
ripeto - il ragionamento può essere fatto in maniera diversa e
perché dico che non ho visto in lei un obiettivo chiaro? Qual è
l'obiettivo? Pensiamo a una
Maison de la culture
valdôtaine?
Credo che comunque alcuni suoi colleghi di maggioranza dovrebbero
essere d'accordo su questo tema.
Dalle sue parole mi è sembrato un pochino di dire: "ma sì, ho
provato a contattare le varie associazioni, nessuno, bene o male, è
interessato ad avere una sede comune, la Regione è giusto che non
si impicci - traduco - in queste questioni". Giustamente la Regione
non deve assolutamente immischiarsi troppo, deve comunque dare
delle indicazioni e avere un obiettivo.
Come ho detto,
le partage d'idées
, la contaminazione che
può essere positiva fra diverse sensibilità, fra diverse
esperienze, credo debba essere il
leitmotiv
che debba
portare a una riorganizzazione delle associazioni culturali sul
territorio di Aosta, ma anche perché poi credo sia fondamentale
dare la possibilità alle associazioni culturali che devono
mantenere una sede sul loro territorio di avere la possibilità di
avere anche una sorta di ufficio, una sorta di sede distaccata in
un ipotetico palazzo che possa riunire le diverse associazioni
culturali del territorio, dei comuni.
Per quanto riguarda la sua richiesta di ritirare la mozione, io
controribatto, io potrei accettare anche un emendamento per il
semplice fatto che so benissimo che è una programmazione che
richiede del tempo, ma la si può assolutamente scrivere questa
programmazione, perché vorrei evitare che magari ritornassero in
auge certi discorsi che sono stati fatti in passato, si diceva: "va
beh, concentriamo tutte le associazioni culturali anche del
territorio, dei vari comuni ad Aosta, facciamo una mega struttura
in cui c'è tutto", sguarnendo totalmente i territori. Ecco, le
chiederei nel caso se fosse disposto ad accettare un emendamento di
questo tipo: "impegna una programmazione nel tempo per trovare una
sede" ma che tolga ogni dubbio per evitare che si possa pensare a
un nuovo progetto di centralizzazione delle associazioni culturali
solamente sul territorio di Aosta.
Presidente -
Altri intendono intervenire? Ricordo che
l'emendamento andrebbe comunque formalizzato. Ha chiesto la parola
l'assessore Jean-Pierre Guichardaz, ne ha facoltà.
Guichardaz J. (PCP) -
Adesso ci prende un po' in
contropiede, abbiamo valutato anche la difficoltà, tra l'altro, di
una programmazione in tal senso, anche se la volontà, come le
dicevo prima, esiste ed è stata valutata, peraltro il problema
nella definizione di un'eventuale destinazione unica credo che
dovrebbe essere affrontato anche sotto il profilo dell'obbligo poi
e della formulazione dell'eventuale contribuzione alle spese di
funzionamento e agli affitti della sede, quindi è un tema che,
secondo me, è da valutare in tempi più lunghi.
Io le dico: noi ci impegniamo in questo... oggi ci asteniamo sul
provvedimento e io mi impegno a fare una valutazione più ampia
proprio per capire per non prendere una decisione adesso in cinque
minuti, che sarebbe anche nei suoi confronti, secondo me, poco
rispettosa, nel senso che potrebbe essere un impegno come alcuni
impegni assunti per chiudere la discussione, ma, per come la penso
io, richiede degli approfondimenti che non possono essere fatti in
pochi minuti.
Le ripropongo di nuovo il ritiro e poi, se vuole, possiamo anche
capire insieme, fare una discussione circa i
frais
, gli
oneri eventuali di soluzioni che comunque non sono soluzioni
nell'immediato, perché, come le ho citato, le possibili
destinazioni sono destinazioni che richiedono delle decisioni
pluriennali, che quindi lascerebbero anche un po' un'aspettativa
che al momento è talmente lontana nel tempo da essere poco
realista.
Presidente -
La parola al consigliere Lavy.
Lavy (LEGA VDA) -
Io direi che quella che ho proposto è
un'impegnativa che non impegna nessun tipo di cifra, non impegna
diciamo nel concreto, è solamente un obiettivo in termini di
indirizzo politico ed è su questo che voglio concentrarmi, perché
credo che pensare in un'ottica nei prossimi anni di una futura Casa
della
culture valdôtaine
non sia un impegno che comporti
delle spese, delle necessità contingenti. So benissimo che quelli
sono ragionamenti che devono essere fatti quando si hanno delle
carte sul tavolo, ma in questo caso l'impegnativa non mi sembra
affatto che indichi un percorso così impervio come quello che lei
ha suggerito. Mi dispiace quindi io non la ritiro e sicuramente
farò altri approfondimenti con lei, perché è un aspetto molto
interessante e fondamentale per il futuro della Valle d'Aosta, però
direi che non ritiro, quindi andiamo al voto.
Presidente -
Mettiamo in votazione la mozione. La
votazione è aperta. Invito il collega Segretario a collegarsi con i
Consiglieri presenti via zoom.
Appello nominale dei Consigliere presenti in remoto sulla
piattaforma zoom.
Manfrin (LEGA VDA) -
Favorevole.
Minelli (PCP) -
Favorevole.
Perron (LEGA VDA) -
Favorevole.
La votazione è chiusa.
Presenti: 35
Votanti: 12
Favorevoli: 12
Astenuti: 23 (Baccega, Barmasse, Bertin, Bertschy, Carrel,
Caveri, Chatrian, Cretier, Grosjacques, Erika Guichardaz,
Jean-Pierre Guichardaz, Jordan, Lavevaz, Malacrinò, Marguerettaz,
Marquis, Marzi, Padovani, Restano, Rollandin, Rosaire, Sapinet e
Testolin)
La mozione non è approvata.
Possiamo sospendere i lavori e riprendere alle ore 15:00.
---
La seduta è terminata alle ore 12:55.
