Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 296 del 13 novembre 1967 - Resoconto
OGGETTO N. 296/67 - Legge regionale concernente: "Proroga
della garanzia fideiussoria della Regione per l'anno 1968 presso
l'Istituto Bancario S. Paolo di Torino, per la concessione di un
fido bancario a favore della Cooperativa Produttori Latte e Fontina
della Valle d'Aosta".
Maquignaz (D.C.) -
Si tratta di un provvedimento
legislativo a favore della Cooperativa Produttori Latte e Fontina
della Valle d'Aosta in atto dal 1960.
L'Istituto bancario San Paolo con lettera del 28 settembre 1967
ci comunicava che col 31 dicembre 1967 viene a scadere la validità
della garanzia fideiussoria. Con lettera dell'11 ottobre 1967 il
Presidente della Cooperativa chiedeva la proroga di questa
fideiussione ed inoltre ci chiedeva pure l'aumento da 300 a 400
milioni. Questo aumento veniva giustificato dal fatto che i
conferimenti sono in continuo aumento, difatti, se noi vediamo
nella tabella che è allegata all'oggetto, nel '61 erano 31.075
forme, nel '67 ci sono ben 77 mila forme.
Ora, sempre nella lettera la Cooperativa faceva pure presente
che in caso di accettazione di questo aumento, avrebbe studiato la
possibilità di aumentare da 6.000 a 7.000 l'anticipo che dà
all'atto del conferimento.
Infatti, se noi vediamo nel 1961 il prezzo medio della fontina
era di 430 lire, oggi si aggira - parlo sempre di prezzo medio -
sulle 850 lire al kg. Quindi le 6.000 di allora sono diventate
insufficienti.
Nel corso della discussione che abbiamo fatto nel bilancio
preventivo del '68, è emersa l'utilità di indirizzare i nostri
agricoltori verso delle forme associate, e mi pare che a maggior
ragione questo si deve sostenere quando si tratta di Cooperative
che trattano per l'organizzazione del mercato che è poi la base per
aumentare il reddito dei prodotti agricoli.
La Giunta è favorevole quindi a questo aumento e propone al
Consiglio l'approvazione del presente, dell'allegato provvedimento
legislativo.
Montesano (P.S.D.I.)
-  Chi chiede la parola?
Consigliere Germano.
Germano (P.C.I.)
- Io sono d'accordo con il
provvedimento, però ci sono determinate garanzie che la Regione ha
chiesto e che dovrebbero essere rese note al Consiglio. Per
esempio, abbiamo l'impegno della Banca di fornirci gli estratti dei
conti trimestrali bancari relativi alle operazioni finanziarie
contabili della Cooperativa Produttori Latte e Fontina.
Il Consiglio non è al corrente. Per esempio, nell'art. 2 della
legge, si ripete quella che era l'altra legge, si dice di
sottoporre le proprie contabilità e le operazioni commerciali di
gestione a periodici controlli in ogni più ampia forma. Il
Consiglio non ne è edotto. Il Signor Maquignaz ci ha detto che sono
aumentate il numero delle fontine, è aumentato il prezzo,
aumentiamo questo.
Insomma, io vorrei, per essere su un piano amministrativo
concreto e serio, sapere se la Regione paga gli interessi, per la
pubblicità, paga, direi grosso modo, non so in quale misura, i
costi di gestione; il prezzo che la Cooperativa, a cui la
Cooperativa vende questi prodotti dovrebbe essere corrisposto in
pieno ai produttori. O se non è così, qual è la percentuale di
gestione che fa ridurre di un minimo, di quale il prezzo dei
prodotti al produttore.
Bisognerebbe, quando si propongono cose di questo tipo, quando
la Regione, abbiamo visto nelle altre volte, siamo già nell'ordine
del giorno di 70 milioni di fondo perduto, di concessione,
bisognerebbe almeno sapere con esattezza quanto va al produttore e
se la Cooperativa assolve veramente in pieno alla sua funzione.
Noi abbiamo un altro caso, per esempio, quello degli artigiani.
Sappiamo che i costi di gestione dei negozi dell'artigianato sono
sulle spalle della regione; sappiamo però che, se l'artigiano porta
una grolla e fissa il prezzo di 7.000, 7.000 vengono date
all'artigiano; è un'iniziativa di carattere sociale, va benissimo.
Però, nei confronti della Cooperativa, queste cose sono avvolte
nella nebbia, perché io avrei gradito, e penso che sarebbe utile al
Consiglio avere ogni Consigliere per conto suo questi conti
trimestrali, avere ogni Consigliere per conto suo quali sono i
controlli che la Regione ha fatto nei confronti della Cooperativa e
poi in sostanza, perché quello che conta, è che se la Cooperativa
prende un prodotto e lo paga 850, e lo vende 900, i 50 sono i costi
di gestione che sono rimasti oltre quello che ha dato la
Regione.
Quindi, io desidererei che l'Assessore all'Agricoltura su questo
oggi fornisse una più ampia documentazione, se possibile, adesso,
si impegnasse a fornircela, in modo che il provvedimento che noi
adottiamo su un provvedimento a ragion veduta, convinti di quello
che facciamo e convinti di fare l'interesse dei produttori, per lo
sviluppo di questo prodotto caratteristico della Regione.
Montesano (P.S.D.I.)
-  Altri che chiedono la
parola? Assessore Maquignaz.
Maquignaz (D.C)
- Non ho in questo momento una relazione
dettagliata sulla situazione della Cooperativa, comunque alcuni
elementi li posso aggiungere.
I costi di gestione. Ho avuto occasione di dirlo l'altra volta
quando abbiamo pagato gli interessi passivi per contributi per
interessi passivi, ammonta oggi a 100 lire al kg. I prezzi della
fontina sono di 1000 lire, quello che riesce ad ottenere la
Cooperativa; 1000 quelli di prima, 950 la seconda A e 900 la
seconda B. Quindi, tolte le 100 lire noi sappiamo che al
conferitore arrivano 900, 850 e 800.
Queste sono quotazioni però del mese di luglio, quindi possono
avere subito delle piccole modificazioni, ma grosso modo si
aggirano su quelle cifre lì.
Ora, noi sappiamo che, come ripeto, il costo è di 100 lire al
kg, costi di gestione.
Per quanto riguarda invece il pagamento, non abbiamo pagato
tutto, come ripeto, perché rimangono ancora 37 milioni di interessi
passivi che l'altra volta in Consiglio si era espresso il parere
favorevole di liquidare queste vecchie passività per poi
riesaminare invece la questione per il futuro.
Altri dati io adesso non ho, comunque, se il Consigliere vuole
sapere qualcos'altro, me lo chieda e io glielo farò pervenire.
Germano (P.C.I.)
- Qualche dato dovrebbe averlo, i conti
trimestrali sono stati forniti. Quali controlli poi ha fatto la
Regione sulla Cooperativa? Questi dati qui dovrebbe averli, sono
prescritti dalla legge. Cioè, la stessa banca ce lo dice che ce li
manda, però noi non li abbiamo visti, e quali controlli ha fatto la
Regione perché la stessa Cooperativa dice: io chiedo sempre a
condizione che voi in ogni forma più ampia facciate i vostri
controlli. Quali controlli avete fatto? Non so, poi i contri
trimestrali, se non li ha lì, se li batte in 35 copie e ce li dà,
guardiamo, se abbiamo delle osservazioni le facciamo
successivamente.
Maquignaz (D.C.) -
Per quanto riguarda i conti
trimestrali, come ripeto, io posso impegnarmi di farli avere a
tutti i Consiglieri, solo che in questo momento io non ho questi
dati, perciò non sono in grado di fornirli.
Bionaz (D.C.) -
La richiesta del Consigliere Germano è
una richiesta che per quanto mi concerne ritengo che si possa
senz'altro accontentare.
Dirò che pochi giorni fa io ho ricevuto l'invito a richiedere
alla Cooperativa ed al Consorzio, i bilanci dell'anno scorso. Li ho
chiesti immediatamente, so che i dirigenti sono stati assenti,
perché hanno dovuto partecipare all'allestimento di uno stand a
Genova; sono arrivati ed hanno ricevuto questo invito e mi hanno
assicurato che me li trasmettevano subito, quelli della
Cooperativa, per il bilancio e appena ce l'ho, io ve lo mando.
Per quelli del Consorzio, non mi hanno risposto niente, noi lì
non abbiamo nessuna ingerenza, per il Consorzio, questo è un altro
discorso. Comunque, non mi hanno risposto né sì né no.
Per quanto riguarda i conti della Cooperativa, quando
l'Assessore vi dice: abbiamo 100 lire di spese di gestione,
evidentemente siamo veramente ridotti ai minimi termini; 100 lire
al chilo di spese di gestione è un grosso risultato; d'accordo, vi
sono i benefici che ritraggono dagli interventi regionali, tutto
quello che volete, ma il costo di gestione di una produzione
delicata come quella, compresi i cali, compreso anche, diciamo le
svalutazioni del prodotto, è un grosso risultato. Io sono stato
Presidente molti anni di questo Ente e nei primi anni avevamo delle
cifre che ci spaventavano, arrivavano addirittura alle 200 lire; va
bene, eravamo agli inizi, si doveva fare come si poteva, d'accordo,
ma ridotto come oggi, ridotto il costo di gestione, è veramente per
me un grosso risultato e va dato atto alla Cooperativa di avere
instaurato una politica di economia, una politica anche, diremmo,
sotto il profilo dell'organizzazione perfetta, perfetta.
Non si ha più, diciamo, non si dipende più dai rappresentanti
esclusivi, cosa che si doveva fare in un primo tempo, perché quando
si nasce, non si può pretendere di avere una organizzazione di
distribuzione come quella che c'è oggi, non c'è più, praticamente,
non c'è più neanche la giacenza dei crediti; i crediti vengono
assolti in poco tempo, e questo ci induce a credere, a constatare
che è una gestione sana e una gestione oculata ed una gestione
produttiva.
Del resto, guardate, ho letto una circolare poco tempo fa che il
prezzo che viene dato, che viene corrisposto ai produttori per la
merce di prima qualità, mi sembra che oltrepassi le 950.
Ditemi voi quando mai i produttori valdostani si sono sognati un
prezzo simile alla produzione. In più hanno anche quel beneficio
del premio di produzione che si dà direttamente, premio di
marchiatura, che si dà direttamente e per la verità questo ha
determinato proprio l'aumento dei conferimenti.
Comunque, io, per quanto mi riguarda e d'accordo con l'Assessore
all'Agricoltura, penso che la Cooperativa non ha niente in
contrario, anzi sarà ben lieta di fornire questi dati i più precisi
possibile perché tutti i Consiglieri che hanno il merito di aiutare
questa organizzazione, perché tutti i Consiglieri siano soddisfatti
di quella che è la loro gestione ed abbiamo la sensazione netta e
precisa dei progressi che si sono fatti in questi ultimi tempi.
Montesano (P.S.D.I.)
- Altri interventi? Consigliere
Germano.
Germano (P.C.I.)
- Io volevo chiedere, la forma di
fontina è sui 12 kg?
Maquignaz (D.C.)
- Dagli otto ai diciotto, le
standard.
Germano (P.C.I.)
- Quindi se calcolassimo sui dodici,
siamo ancora...
Maquignaz (D.C.)
- No, siamo già fuori. Come media,
bisogna considerare, siamo al di sopra della media e vi spiego
subito il perché: perché, dando il premio di marchiatura tanto per
forma ne deducete che i produttori non hanno l'interesse di fare
delle forme grosse, danno delle forme ridotte. Ecco perché siamo al
di sotto anche dei dieci ed è uno sbaglio, qualitativamente è uno
sbaglio.
La migliore pezzatura, il peso migliore, la forma migliore è
quella da dieci a dodici, perché dodici è già una forma che non è
troppo grande per la maneggevolezza e anche per l'assorbimento del
sale, e si presenta bene ed ha anche una certa caratteristica di
un'ottima maturazione.
Ma siamo certamente inferiori a dodici se non a dieci.
Germano (P.C.I.)
- Io metto anche dieci, per fare il
conto viene ancora più facile. 77.000 forme, no, sono, facendo il
calcolo per dieci, facendo il calcolo per costo per cento, sono
70.000.000 che vanno alla Cooperativa per la gestione. Settantamila
forme per dieci chili per cento lire, che è la spesa di gestione,
fa 70 milioni. La matematica non è un'opinione! Quando noi
chiediamo queste informazioni e chiediamo queste spiegazioni, non
le chiediamo così a caso, chiediamo per vedere che sia ben speso e,
se è possibile, che di questi 70 milioni, 20 milioni vadano ancora
ai produttori, tanto di guadagnato, se possiamo ridurre le spese di
gestione. Quindi il motivo della nostra domanda è esclusivamente
questo, a parte che secondo la legge questi elementi dovremmo già
averli, ecco.
Montesano (P.S.D.I.)
- Altri interventi? Allora si passa
all'esame e alla votazione della legge articolo per articolo.
Art. 1: chi è favorevole alzi la mano. Contrari? Astenuti? Il
Consiglio approva con 27 voti all'unanimità.
Art. 2: chi è favorevole alzi la mano. Contrari? Astenuti? Il
Consiglio approva con 26 voti.
È uscito qualcuno. È Macheda. Si raccomanda ancora ai Signori
Consiglieri di rimanere un momentino presenti fino a quando non si
esaurisce la votazione.
Art. 3: chi è favorevole alzi la mano. Contrari? Astenuti? Il
Consiglio approva con 26 voti.
Art. 4: chi è favorevole alzi la mano. Contrari? Astenuti? Il
Consiglio approva con 26 voti.
Art. 5: chi è favorevole alzi la mano. Contrari? Astenuti? Il
Consiglio approva con 26 voti.
Art. 6: chi è favorevole alzi la mano. Contrari? Astenuti? Il
Consiglio approva con 26 voti.
Art. 7 chi è favorevole alzi la mano. Contrari? Astenuti? Il
Consiglio approva con 27 voti perché è entrato...ha votato lei,
Macheda?
Allora si passa alla votazione a scrutinio segreto.
Risultato della votazione: il Consiglio approva con 28 voti
all'unanimità.
Si passa all'esame dell'oggetto n.12.
