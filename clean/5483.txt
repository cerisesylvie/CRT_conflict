Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 478 del 5 aprile 1984 - Resoconto
OGGETTO N. 478/VIII - NECESSITA' DI UNA RADICALE MODIFICA
DELLA CONVENZIONE REGIONE-SITAV-SAISET.(Interpellanza).
PRESIDENTE:
Do lettura dell'interpellanza presentata dai
Consiglieri Mafrica e Dolchi:
INTERPELLANZA
PREMESSO che si è ormai accertato in modo inequivocabile che gli
azionisti di maggioranza della società SAISET
(che gestisce i giochi americani presso il Casinò di
Saint-Vincent) hanno partecipazioni azionarie nella società SITAV
(che gestisce i giochi francesi);
CONSTATATO come alla luce dei fatti acclarati le due società non
possono più essere considerate come concorrenti e come perciò non
trovino giustificazione alcuna le troppe vantaggiose condizioni
riservate alla SAISET dalla Convenzione vigente
SITAV-SAISET-REGIONE;
RICORDATO che il 30 giugno 1984 scade il termine entro il quale
la Regione può modificare la Convenzione in atto;
i sottoscritti Consiglieri regionali
INTERPELLANO
il Presidente della Giunta regionale per sapere se sia
intenzione della Giunta presentare al più presto al Consiglio
regionale proposte di radicale modifica della Convenzione
SITAV-SAISET-REGIONE, alfine di evitare in futuro complicazioni
legali originate dalla mancata utilizzazione dei tempi previsti
dalla Convenzione stessa.
PRESIDENTE:
Illustra l'interpellanza il Consigliere
Mafrica; ne ha facoltà.
MAFRICA - (P.C.I.):
Il 29 gennaio 1981 credo debba essere
considerato un giorno nero per la nostra Regione, e per il
Consiglio regionale: in quell'occasione fu infatti votata dal
Consiglio regionale la Convenzione Regione-SITAV e SAISET, con il
voto contrario di Nuova Sinistra, astenuti il P.C.I. e 2
Consiglieri D.P., favorevoli tutti gli altri gruppi.
Fu allora respinta anche una richiesta di rinvio della
discussione per un approfondimento; in sostanza, il Consiglio
esaminò e votò, in modo affrettato, una Convenzione molto
svantaggiosa per la Regione e molto proficua per la SAISET, che
preleva il 38% degli introiti sui giochi, percentuale di molto
superiore a quella massima che la SITAV preleva sui giochi francesi
(30% oltre i 50.000.000.000).
Ci chiediamo come sia stato possibile allora che gli azionisti
della SITAV concedessero ad altri la possibilità di sfruttare
questi nuovi giochi, visti gli introiti rilevanti: la cosa continua
ad essere oscura.
Se per la Società le condizioni erano vantaggiose, per la
Regione (l'abbiamo detto e lo ribadiamo) avvenne il contrario:
oltre a questo 38% prelevato dalla SAISET, una parte del 62%
rimanente andava infatti alla SITAV, in proporzioni analoghe a
quelle del contratto principale tra Regione e SITAV.
In pratica, le percentuali spettanti alla Regione andavano dal
43,4% al 48,4%, mentre dai giochi francesi derivano percentuali
varianti tra il 70% ed il 78%.
Vi sono inoltre altri aspetti, come quello relativo all'incasso
derivante dal gioco "Punto e banco" molto impreciso perché
calcolato forfettariamente; in realtà le quote spettanti sono
risultate irrisorie.
Perché il Consiglio regionale votò la Convenzione? Mah!
L'argomentazione principale sostenuta dalla Giunta fu che si doveva
cercare di introdurre una nuova Società, concorrente della SITAV,
perché ci fosse una possibilità, in futuro, di scelta.
Si è oggi accertato che gli azionisti principali della SAISET
sono i Signori Masi, Chamonal e Giovannini, con il 78% delle
azioni, i quali posseggono anche il 21% del pacchetto azionario
della SITAV. Le due Società non sono quindi concorrenti e viene a
cadere il presupposto stesso su cui era stata fondata allora la
concessione della gestione alla SAISET.
Il risultato del voto del Consiglio fu quindi quello di portare
ad una doppia "spremitura" degli introiti, attraverso la SAISET e
la SITAV; pare ora che questa operazione sia stata una specie di
"cavallo di Troia", con cui un gruppo di potere riuscì ad
impradonirsi di fatto della gestione complessiva della Casa da
Gioco di Saint-Vincent.
Nella migliore delle ipotesi, si può dire oggi che la
maggioranza del Consiglio regionale fu ingannata.
La situazione è però ormai giunta ad una fase risolutiva;
all'art. 8 si prevede infatti che entro i 6 mesi successivi al °
anno di gestione dei giochi la Convenzione stessa avrebbe potuto
essere rivista.
Alla scadenza dei sei mesi, sarebbe stato opportuno procedere
alla revisione della Convenzione, ma questo non fu fatto e si
ottenne una proroga di questa possibilità, che scade a giugno di
quest'anno.
Se non si farà uso di quanto previsto all'art. 8, la Convenzione
rimarrà inalterata fino al 1992: è quindi indispensabile e urgente
che il Consiglio regionale affronti la questione.
Esistono possibilità differenti, agendo sulle percentuali,
regolarizzando le quote forfettarie, studiando (e secondo noi è la
cosa da farsi) la possibilità di decadenza, ricercando nel contempo
una soluzione definitva per il problema della gestione del
Casinò.
Noi vorremmo sapere dalla Giunta regionale quali sono le sue
intenzioni, tenendo conto che ci sono due mesi e mezzo di tempo,
per evitare in futuro complicazioni legali e cogliendo l'occasione
per risolvere dei problemi.
PRESIDENTE:
Do la parola al Presidente della Giunta; ne
ha facoltà.
ROLLANDIN - (U.V.):
Comme j'avais déjà préannoncé lors de
la dernière séance du Conseil, le Gouvernement régional est en
train d'étudier les deux problèmes.
A' la question si le Gouvernement est de l'avis de revoir la
Convention Région-SAISET-SITAV du 1981 et même la Convention
SITAV-Région, nous répondons que oui; nous sommes en train de
préparer un accord à ce sujet, à discuter préalablement au Conseil
régional.
Il faut respecter l'échéance précise de juin 1984, en tenant
compte de la possibilité qu'il y a, à présent, de considérer échue
ou non la Convention entre Région-SAISET et SITAV; c'est là le
discours préalable, qui doit envisager l'Administration régionale,
pour voir si c'est à modifier la Convention ou bien s'il faut dire
clairement qu'il n'y a plus de raisons pour considérer ces
Sociétés.
Donc, nous répétons qu'il
y
a l'intention de revoir
l'ensemble des problèmes, tenant compte de ce discours préalable,
c'est-à-dire de la possibilité de considérer ou non échue la
Convention Région-SAISET et SITAV ou bien de prévoir une
modification de l'ensemble.
PRESIDENTE:
La parola al Consigliere Mafrica per la
replica; ne ha facoltà.
MAFRICA - (P.C.I.):
Noi restiamo in attesa delle proposte
che ci auguriamo giungano nei tempi previsti.
Ci rendiamo conto che è necessario esaminare attentamente il
problema, però non vorremmo che si ripetesse quanto già era
avvenuto l'anno scorso e quindi il Consiglio debba richiedere una
nuova proroga.
Lo scopo dell'interpellanza era quello di presentare l'esistenza
del problema: attendiamo le proposte della Giunta per valutarle e
dare il vostro contributo.
