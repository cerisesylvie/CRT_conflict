Classificazione
BILANCIO E CONTABILITA' REGIONALE



Oggetto del Consiglio n. 2323 del 21 marzo 2012 - Resoconto
OGGETTO N. 2323/XIII - Comunicazione di provvedimenti
amministrativi di variazione al bilancio.
Il Consiglio regionale
Premesso che l'articolo 29, sesto comma, della legge
regionale 4 agosto 2009, n. 30 (Nuove disposizioni in materia di
bilancio e di contabilità generale della Regione autonoma Valle
d'Aosta/Vallée d'Aoste e principi in materia di controllo
strategico e di controllo di gestione), stabilisce che le
deliberazioni della Giunta regionale che dispongono le variazioni
al bilancio sono trasmesse al Consiglio regionale entro quindici
giorni dalla loro adozione;
Rilevato che la legge regionale di approvazione del bilancio
di previsione della Regione per il triennio 2012/2014 ha
autorizzato la Giunta regionale ad apportare, con proprie
deliberazioni, variazioni al bilancio;
Richiamata la legge regionale n. 30/2009, nonché la legge
regionale di approvazione del bilancio di previsione per il
triennio 2012/2014;
Prende atto
della comunicazione delle seguenti deliberazioni della Giunta
regionale:
Oggetto n. 323 in data 24 febbraio 2012:
Prelievo dai fondi di riserva correnti e investimenti del
bilancio di previsione della Regione per il triennio 2012/2014 ad
integrazione di stanziamenti di spese impreviste e conseguente
modifica al bilancio di gestione e al bilancio di cassa.
Oggetto n. 324 in data 24 febbraio 2012:
Variazione al bilancio di previsione della Regione per il
triennio 2012/2014 e conseguente modifica al bilancio di gestione e
di cassa per l'iscrizione di fondi assegnati dallo Stato.
Oggetto n. 325 in data 24 febbraio 2012:
Variazioni al bilancio di previsione della Regione per il
triennio 2012/2014 e a quello di gestione per il triennio 2012/2014
per l'applicazione della legge regionale 14 novembre 2011, n. 27
recante "Interventi per lo sviluppo di Aosta capitale
dell'autonomia".
Presidente
- La parola al Consigliere Segretario
Rigo.
Rigo (PD)
- Grazie Presidente.
L'oggetto è il 323, la deliberazione della Giunta regionale
riguarda il prelievo dal fondo di riserva per provvedere al
pagamento delle spese di lite, è scritto, liquidate dal Tribunale
di Aosta nell'ambito dei ricorsi promossi da dipendenti in materia
di lavoro a tempo determinato. La domanda che voglio fare è
ovviamente rivolta all'Assessore alle finanze, ma interessa
direttamente il Presidente della Regione e, grazie al combinato
disposto, ho la fortuna che mi possano rispondere entrambi. Sono
17.000 euro che, a spanne, vogliono dire più di 4.000 euro a testa
per i quattro lavoratori; dai giornali abbiamo appreso che sono
ormai numerosi i ricorsi presentati da altri dipendenti precari e
sono possibili altre sentenze a loro favorevoli. C'è stata una
previsione di spesa che immaginiamo potrebbe essere rilevante per
le nostre casse?
Presidente
- La parola al Presidente della Regione,
Rollandin.
Rollandin (UV)
- Come ha detto il collega, l'intervento è
previsto per il pagamento delle spese legali e, nel contempo, per
quanto riguarda l'attuazione della sentenza, in quanto noi abbiamo
fatto ricorso, ma è esecutiva, quindi noi dobbiamo provvedere. Il
numero delle persone che ha presentato nei vari settori, perché qui
siamo nel settore legato ai custodi dei castelli, poi ci sono
alcuni che hanno presentato...mostre, settore sanità, ce ne sono
diversi...io non entro nel merito del come, perché
l'interpretazione che viene data è di un certo tipo, quindi
seguiamo gli eventi, ma voglio dirle che in un caso in cui eravamo
andati in appello poi abbiamo vinto e si è dovuti tornare
indietro.
Noi, ad oggi, non abbiamo formalmente contezza di quello che
sarà il totale, anche perché ogni sentenza fa capo a sé, non c'è
una regola. Rispetto ai ricorsi esistenti, non è che ogni ricorso
mi dà un tot, ma ogni ricorso ha una sua strada ed è impossibile
sapere quale sarà il totale. È anche per quello che siamo andati
con questa modifica, perché è esecutiva e dobbiamo dare corso, ma
non possiamo sapere quale sarà la somma totale.
Presidente
- Il Consiglio prende atto.
