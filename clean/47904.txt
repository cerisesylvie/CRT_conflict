Classificazione
SANITÀ VETERINARIA E ZOOTECNIA



Oggetto del Consiglio n. 4056 del 6 novembre 2024 - Resoconto
OGGETTO N. 4056/XVI - Ritiro di Mozione: "Impegno a prevedere
un protocollo condiviso atto a consentire la movimentazione
interregionale dei bovini e a prevedere misure urgenti di
profilassi vaccinale".
Bertin (Presidente) -
Punto seguente all'ordine del
giorno: punto n. 22.
Si è prenotato il consigliere Planaz, ne ha facoltà.
Planaz (RV) -
Tengo a precisare che questa mozione era
stata presentata dal nostro gruppo molto tempo fa, proprio agli
inizi dei contagi dell'epidemia Blue Tongue per quanto riguarda
tutto l'aspetto zootecnico e già allora tengo anche a precisare e a
ringraziare l'Assessore competente, anzi, gli Assessori competenti,
per la collaborazione che c'è stata per riuscire ad arrivare al
risultato ottenuto: quello di dare sollievo a tutte le attività di
spostamento degli animali tra le regioni, soprattutto quelle del
nord Italia. Infatti, tanto per far capire il nostro obiettivo, che
è andato a buon fine a seguito di tutte le collaborazioni che ci
sono state, la nostra impegnativa prevedeva un protocollo condiviso
con altre Regioni interessate, con Dipartimenti competenti del
Ministero della salute, l'agricoltura, sovranità alimentare e
foreste, volto a consentire la movimentazione interregionale. Noi
qua eravamo stati più specifici su una categoria specifica di
animali, che sono i vitelli, che è quella che, nel momento attuale
delle nascite che ci sono dei vitellini negli allevamenti
valdostani, ha necessità di poter trasferire questi animali negli
allevamenti che sono più abilitati e sono più attrezzati per lo
svezzamento e per il loro allevamento.
Leggo una notizia di un giornale nazionale e riporto il titolo
che fa capire: "Blue Tongue: autorizzata la movimentazione libera,
nord Italia dalle movimentazioni", questo fa capire la
collaborazione che c'è stata.
Tengo anche a precisare che la Valle d'Aosta, in questo caso, ha
fatto da capofila per far sì che tutto questo avvenisse e dal primo
novembre questo è andato a buon fine.
Per questo motivo non mi dilungo di più su questa problematica,
lascio spazio ad altre problematiche, ritiriamo e ringraziamo tutti
gli uffici competenti e tutti coloro che hanno collaborato per
quest'iniziativa e i risultati che ha dato e ritiriamo la
mozione.
Presidente -
La mozione dunque è ritirata.
