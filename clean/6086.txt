Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 529 del 26 aprile 1984 - Resoconto
OGGETTO N. 529/VIII - CONCESSIONE E LIQUIDAZIONE AL CIRCOLO
"SPORTIVA MAROS SAINT-VINCENT", SEZIONE CALCIO, DI UN CONTRIBUTO
STRAORDINARIO PER L'ESPLETAMENTO DELL'ATTIVITA' SPORTIVA PER LA
STAGIONE 1983/1984.
PRESIDENTE
: Do lettura del testo della delibera.
IL CONSIGLIO
DELIBERA
1°) di approvare la concessione e la liquidazione a favore
della società circolo "Sportiva MAROS Saint-Vincent", sezione
calcio, di Saint-Vincent, di un contributo straordinario di Lire
12.000.000= per il motivo specificato in premessa;
2°) di approvare la spesa di Lire 12.000.000= (dodicimilioni)
e di ordinare, con le modalità previste dall'art. 58 della legge
regionale 7.12.1979, n. 68, l'emissione del relati
vo
mandato
di pagamento con quietanza del dott. Mario Treves Presidente - via
Chanoux Saint-Vincent, imputando la spesa stessa sul capitolo 37200
del bilancio preventivo della Regione per l'anno 1984 ("Contributi
e sussidi ad aziende di soggiorno, pro-loco, enti ed altri
organismi pubblici e privati per attività nel settore del turismo e
del tempo libero"), che presenta la necessaria
disponibilità.
PRESIDENTE
: Ha chiesto la parola l'Assessore al Turismo,
Urbanistica e Beni Culturali Borbey; ne ha facoltà.
BORBEY (D.C.):
La Società Maros di Saint-Vincent
partecipa al Campionato Piemontese di promozione. Secondo la
prassi, quando il Pont Donnas ha partecipato al Campionato
Piemontese di promozione abbiamo dato £. 10.000.000, a titolo di
contributo. Tenendo conto dell'inflazione, ora diamo di £.
12.000.000.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Noi non voteremo questo provvedimento
perchè esiste una legge regionale che disciplina i contributi alle
società sportive. Mi ero già astenuto a proposito del contributo
all'Aosta calcio e ritengo che questa generalizzazione del
contributo sia una cosa disdicevole. Non vedo perchè una società,
che è addirittura sponsorizzata, debba percepire del denaro
pubblico. Noi ci asteniamo.
PRESIDENTE
: Pongo in votazione la delibera.
ESITO DELLA VOTAZIONE
Presenti: 25
Votanti: 21
Favorevoli: 21
Astenuti: 4 (Breuvé, Pascale, Torrione, Riccarand)
Il Consiglio approva.
