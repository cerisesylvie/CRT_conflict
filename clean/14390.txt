Classificazione
ASSETTO DEL TERRITORIO
DEMANIO E PATRIMONIO REGIONALE
INDUSTRIA


Resoconto integrale del dibattito dell'aula
Oggetto del Consiglio n. 927 del 5 ottobre 1994 - Resoconto
OGGETTO N. 927/X - Accettazione della costituzione di una
servitù di condotta interrata (fognatura) a favore della proprietà
regionale (CO.FAR.CO.) sita in Comune di Cogne ed a carico di un
terreno di proprietà della "Società dei Pini S.a.s." di Limana
Giorgio e C. - Approvazione ed impegno di spesa - Designazione del
notaio rogante.
Deliberazione - Il Consiglio
Atteso che l'Amministrazione regionale è interessata a
costituire una servitù di condotta interrata a favore di alcuni
terreni di proprietà regionale su cui è stato costruito lo
stabilimento "CO.FAR.CO." in Comune di Cogne e distinti al Catasto
Terreni al F. 41 n. 187 e F. 42 n. 370;
Accertato che la "Società dei Pini S.a.s." è proprietaria del
terreno distinto al N.C.T. dello stesso Comune al F. 41 n. 400 sul
quale è stata messa in opera la condotta forzata a servizio della
centralina idroelettrica "CO.FAR.CO.", di proprietà regionale;
Ritenuto opportuno regolarizzare l'occupazione del terreno
sopracitato mediante costituzione di una formale servitù di
condotta interrata;
Ritenuto, altresì, di procedere allo spostamento della condotta
attualmente sita a m. 3,30 dal confine del mappale n. 400 del F. 41
(colore rosso nell'allegata planimetria) a m. 0,50 del confine
dello stesso mappale (colore verde nell'allegata planimetria alla
relazione di stima di cui infra);
Vista la relazione di stima del dipendente Servizio Demanio e
Patrimonio che ha determinato il valore della "servitù" in Lire
200.000 (duecentomila) "una tantum";
Dato atto che la Società proprietaria ha accettato il
corrispettivo stimato dall'Amministrazione regionale;
Precisato che la spesa per l'esecuzione dei lavori, consistenti
nello spostamento della "fognatura" a m. 0,50 dal confine del
mappale n. 400 sarà sostenuta dall'Amministrazione regionale, così
come saranno a totale carico della Regione gli eventuali danni alla
proprietà della Società proprietaria o aventi causa derivanti da
difetti della condotta;
Visto il parere favorevole rilasciato dal Dirigente del Servizio
Affari generali e legali della Presidenza della Giunta, ai sensi
del combinato disposto dell'articolo 72 della legge regionale n.
3/1956 e successive modificazioni, e dell'articolo 21 della legge
regionale n. 18/1980 e successive modificazioni, in ordine alla
legittimità della presente deliberazione;
Visto il parere della II Commissione consiliare permanente;
Delibera
1) di accettare la costituzione della servitù di condotta
interrata a favore di alcuni terreni di proprietà regionale su cui
è stato costruito lo stabilimento "CO.FAR.CO." in Comune di Cogne,
distinti al Catasto Terreni al F. 41 n. 187 e F. 42 n. 370, ed a
carico del terreno distinto al N.C.T. dello stesso Comune al F. 41
n. 400 di proprietà della "Società dei Pini S.a.s." di Limana
Giorgio e C., con sede in Cogne, codice fiscale n. 00541550075,
come meglio evidenziato nell'allegata planimetria;
2) di stabilire che tutte le spese di manutenzione ordinaria e
straordinaria della condotta sopracitata saranno a carico
dell'Amministrazione regionale;
3) di determinare l'indennità per la costituzione della
sopracitata servitù in lire 200.000 (duecentomila) "una
tantum";
4) di approvare ed impegnare la somma di lire 200.000
(duecentomila), da imputare al capitolo 20435 del bilancio di
previsione della Regione per l'anno 1994 ("Spese per indennità,
canoni, servitù ed altri diritti reali su beni immobili di terzi")
che presenta la necessaria disponibilità;
5) di delegare alla Giunta regionale l'adozione di ogni
provvedimento di esecuzione per addivenire alla stipulazione
dell'atto notarile di costituzione di servitù di cui si tratta e,
in particolare per la designazione del Notaio rogante, per la
liquidazione delle relative spese, nonché per gli eventuali
accertamenti relativi agli immobili di cui trattasi;
6) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 8, lettera d), del decreto legislativo 22
aprile 1994, n. 320.
Planimetria
(...omissis...)
Presidente -
Se nessun Consigliere chiede la
parola possiamo passare alla votazione.
Presenti, votanti e favorevoli: 28
Il Consiglio approva all'unanimità.
