Classificazione
TRASPORTI E VIABILITÀ
Viabilità



Oggetto del Consiglio n. 965 del 15 gennaio 2015 - Resoconto
OGGETTO N. 965/XIV - Approvazione di mozione: "Accoglimento
della richiesta dei comuni della Bassa Valle per la realizzazione
di una pista ciclabile".
Presidente -
Per l'illustrazione, ha chiesto la parola il
Consigliere Bertschy; ne ha facoltà.
Bertschy (UVP)
- Merci.
Abbiamo presentato questa mozione su un argomento direi
dibattuto nell'ultimo periodo da alcuni Consigli comunali e che
probabilmente verrà dibattuto anche in altri, che riprende un tema
caro al territorio della Bassa Valle, su un progetto che in altre
zone ha già avuto la sua...ha già visto la sua realizzazione,
soprattutto qui intorno ad Aosta, nel territorio della Media Valle,
e l'idea ritornata in evidenza in questi Consigli comunali è quella
di poter attivare un confronto, degli studi, ricercare dei fondi
per realizzare una pista ciclabile che colleghi i territori.
Da tempo se ne parla, ci sono difficoltà in alcune zone di tipo
morfologico che non permettono una sicura realizzazione, quantomeno
nel tempo si sono realizzate...evidenziate difficoltà soprattutto
con l'approvazione degli ambiti inedificabili dei comuni, con la
realizzazione dei piani regolatori, c'è tutta una serie di problemi
legati al fatto che poi le risorse vanno ricercate e trovate per
poter realizzare l'opera. L'idea, però, è un'idea giusta, perché
permetterebbe, appunto, anche alle popolazioni che abitano i paesi
di fondovalle di poter ottenere un servizio per il proprio tempo
libero, per fare dello sport, semplicemente per realizzare in
sicurezza un'attività di tipo sportivo che oggi, invece, si deve
svolgere soprattutto sulla statale, che sappiamo essere trafficata
e pericolosa.
La mozione, quindi, vuole dare importanza, valorizzare il lavoro
che è stato fatto nei Consigli comunali, da parte degli
Amministratori che rappresentano i territori appunto della Bassa
Valle, rivuole portare all'evidenza anche i lavori del passato, le
Comunità montane Mont-Rose e Evançon nel tempo già avevano
realizzato studi di fattibilità al riguardo e vuole soprattutto
cercare di concretizzare anche un filone nuovo, turistico, rispetto
all''importante presenza oggi che il forte di Bard ha permesso di
evidenziare anche per un turismo diverso per i territori che sono
intorno a questa importante possibilità di tipo turistico.
L'impegno, quindi, non è un impegno di tipo economico, ma è
soprattutto di tipo politico per capire e mettere insieme le varie
esigenze, forse di raccogliere gli studi del passato,
riattualizzarli e soprattutto cercare in qualche maniera di
inserirsi in nuove possibilità di finanziamento. Nell'approvazione
dei programmi europei c'è stata...è rientrato un finanziamento per
la pista ciclabile, qui ancora intorno ad Aosta, e forse, l'idea
potrebbe essere quella di lavorare in quella direzione anche per
questa possibilità che è una possibilità ben più importante. Come
ci è stato ricordato anche poc'anzi, l'idea di qualche tempo...di
qualche anno fa e che qui in Consiglio è stata più volte anche
discussa, e credo che ci saranno anche altri colleghi che lo
ricorderanno, è che poi queste piste sarebbe bello renderle
armoniche e fare in modo, magari anche collegandosi col vicino
Piemonte, di avere un circuito di grande importanza che potrebbe
permettere di valorizzare in termini turistici un qualche cosa di
unico. Siamo a richiedere, quindi, Assessore, un impegno al
riguardo e soprattutto di rendere il lavoro che hanno fatto gli
Amministratori utile a livello regionale e di creare una regia e un
coordinamento.
Si dà atto che dalle ore 12,26 assume la presidenza il
Vicepresidente Follien.
Follien (Presidente)
- Grazie Consigliere Bertschy. La
parola alla Consigliera Certan.
Certan (ALPE)
- Grazie Presidente.
Come movimento ALPE sosterremo questa iniziativa dei colleghi
dell'UVP poiché riteniamo che sia un utile completamento agli
attuali spezzoni o comunque tentativi di pista ciclabile che ci
sono già stati in questi diversi anni, un po' più...diciamo una
rete più regionale oltreché, come lo ricordava il collega Bertschy,
una messa in valore anche del lavoro e degli studi fatti dai comuni
della Bassa Valle che hanno da tempo messo in rilievo l'importanza
e la necessità di avere un progetto proprio per valorizzare, credo,
il territorio, la conformazione, la morfologia del territorio dei
loro comuni. La Bassa Valle si presta molto di più che non ad
esempio altri territori a questo tipo di pista. Ricordo anche che
il tratto forse più frequentato attualmente e quello più consono a
questa definizione di pista ciclabile è quello che attraversa la
Comunità Monte Emilius, soprattutto i comuni della
Plaine
,
principalmente, poi ha delle appendici anche verso Pontey, verso
Sarre, e questa pista è stata penso una bella prova, un inizio
sicuramente da migliorare. Credo, quindi, che alcune criticità che
ha evidenziato questo tratto di pista ciclabile, debbano in qualche
modo essere prese anche come...debbano essere prese come esempio.
Ne cito due: la gestione di questo tratto è molto costosa, e lo sa
bene l'Assessore Bianchi perché conosce le cifre, conosce quali
erano le problematiche di questa pista, oltre forse anche ai limiti
che ha evidenziato il tracciato. Forse è stato...sono state fatte
delle valutazioni diverse, che credo adesso debbano essere, però,
prese in considerazione anche dai comuni della Bassa Valle, proprio
per non ripetere gli stessi errori. A esempio è una pista...è un
tracciato che passa molto lontano dai centri abitati, di fatto
escludendo tutte quelle piccole attività turistiche che invece nei
centri abitati si stanno...stanno nascendo. Come l'ha ricordato già
il collega Bertschy, quindi, penso non ci siano problemi oltre a
prendere questo impegno anche a vedere...a prevedere anche una
visione più d'insieme, una coordinazione con gli altri tratti,
facendo proprio un'analisi di raccordo, di miglioramento, per
creare poi una rete regionale più performante. Lo ricordava sempre
il collega che nei piani FSE e FESR che sono stati inviati a
Bruxelles e dei quali non abbiamo notizia, ma che confidiamo
vengano poi portati in commissione e presentati, mi pare ci fosse
proprio un asse specifico e che riguardasse proprio la mobilità
leggera e penso che sicuramente potrebbero essere ancora completate
e fatte delle azioni di completamento anche su questi tipi di
programmazioni. Quindi sosterremo convintamente questa mozione.
Si dà atto che dalle ore 12,30 assume la presidenza è assunta
il Vicepresidente Rosset.
Rosset (Presidente)
- Ricordo che siamo sempre in
discussione generale. La parola al Consigliere Donzel; ne ha
facoltà.
Donzel (PD-SIN.VDA)
- Grazie Presidente.
Non volevo fermare l'Assessore che scalpitava per intervenire su
un argomento in cui avemmo avuto modo di confrontarci nell'altra
legislatura, perché, per quanto riguarda le file dell'opposizione
ereditai un lavoro che aveva già messo in campo, prima di me, il
collega Carlo Curtaz, e quindi ci siamo, in qualche modo,
tramandati questa attenzione a quello che è la necessità di fornire
anche alla Valle d'Aosta una rete di piste ciclabili. Naturalmente
c'è un esigenza territoriale, locale, perché abbiamo le nostre
famiglie, i nostri bambini che usufruiscono di queste strutture,
però, proprio in tempi di crisi economica bisogna chiarire bene
quali sono questi obiettivi, che vanno ben al di là, perché c'è la
necessità di riqualificare, sempre di più, dal punto di vista
turistico la nostra regione. Creare, quindi, quei servizi che danno
risposte ai cittadini del territorio e non riescono, però, a essere
valorizzati dal contributo che danno all'economia regionale. Questa
è la dura realtà che viviamo, sennò verrebbero un po' meno tutti i
discorsi che facciamo sulla sanità, sui tagli di qua e di là, se
poi ci dimentichiamo il contesto in cui operiamo.
In quelle battaglie che abbiamo fatto, quindi, uno dei
ragionamenti che portammo avanti fu quello di costruire, magari,
pezzo per pezzo, avendo la visione generale di dove dobbiamo
arrivare. Noi dobbiamo, cioè, arrivare nel futuro, a quello che già
da anni c'è nella realtà del Trentino-Alto Adige, poi, con le
nostre difficoltà, con i nostri tempi, eccetera, però l'obiettivo è
arrivare lì. Lì, dove da Reggio Emilia si può, in bicicletta,
raggiungere le località dell'Alto Adige e, quindi, in un territorio
va beh, probabilmente sappiamo a vocazione, anche ciclistica molto
forte, perché sappiamo in quei territori ci sono stati Moser e
tutta la zona limitrofa è un territorio di grandi campioni. Non
bisogna dimenticare che la Valle d'Aosta organizza tutti gli anni
uno dei più importanti avvenimenti ciclistici del mondo
dilettantistico, che è il giro ciclistico della Valle d'Aosta e
quindi, anche questo è strettamente legato al discorso che se
organizziamo delle gare di altissimo livello, come quella che
organizziamo, non possiamo pensare che i nostri bambini non si
entusiasmino nel veder passare un corridore e non sognino di
praticare, anche loro, la bicicletta, ma non solo, in sicurezza,
cosa che oggi non è più come in passato, non si può fare nelle
strade normali.
Ecco, quindi, anche un'ulteriore esigenza, perché stimoliamo,
motiviamo dei giovani all'uso della bicicletta, ma poi bisogna
anche creare delle condizioni di sicurezza per poter esercitare
questa passione sportiva ed è per quello allora che, dei territori
laddove chiedono di intervenire su di un tratto e la nostra visione
è quella, il sogno è quello di poter collegare il Piemonte, e
quindi consentire la...perché già in Piemonte ci sono piste
ciclabili, ma consentire. Il sogno sarebbe una città come Torino
essere collegata a Courmayeur da una pista ciclabile, questo
sarebbe sicuramente, un atout straordinario e magari, grazie al
collega Bertschy e a quelli della Bassa Valle, che sollevano questo
problema dare la giusta attenzione anche al mantenimento, alla
manutenzione, alla cura di queste piste ciclabili, che sono molto
frequentate sì, ma non è che dopo che le abbiamo fatte le lasciamo
un po' così, perché invece il turista che viene in Valle d'Aosta,
ne discutemmo di questo, merita la necessità di avere anche luoghi
dove si possono riparare le biciclette, come avviene in Trentino,
come bar, caffè, cioè far vivere questa spesa pubblica, farla
crescere turisticamente. In questo senso sosterremo, appunto,
l'esigenza di potenziare questo tipo di servizio.
Presidente
- Grazie Consigliere Donzel. Ci sono altri
interventi? Chiede la parola il Consigliere Ferrero; ne ha
facoltà.
Ferrero (M5S)
- Grazie Presidente.
Per quanto riguarda questa proposta non possiamo che essere
d'accordo. La mobilità sostenibile è uno dei punti di forza del
Movimento Cinque Stelle. La questione della pista ciclabile ha dei
riflessi che sono a livello sociale, a livello di popolazione, dei
riflessi anche di carattere turistico che potrebbero essere
sicuramente non trascurabili. E poi, abbiamo pensato anche di far
fare un compitino un pochino più facile all'Assessore Marguerettaz,
perché con l'aeroporto è andata male, con la ferrovia ci vogliono 5
anni, abbiamo pensato che se iniziamo dalla pista ciclabile magari
potrebbe darci qualche soddisfazione. Grazie.
Presidente
- Grazie. Ci sono altri interventi in
discussione generale? Chiede la parola l'Assessore Marguerettaz; ne
ha facoltà.
Marguerettaz (UV)
- Grazie.
Direi che questo è un argomento, come ha ricordato il collega
Donzel, che abbiamo ereditato dalle precedenti legislature. C'è
stata un'azione molto importante, negli anni, per cui, oggi abbiamo
una pista ciclabile, che sicuramente, possiamo migliorare, ma che
sta già dando dei risultati molto importanti.
Fa bene il collega Bertschy, nella presentazione, a ricordare
che la pista ciclabile è stata inserita in una programmazione dove,
nel contesto del progetto relativo alla Bassa Via, sono previste
delle somme per migliorare il collegamento che oggi abbiamo tra
Saint-Marcel e Fénis e che dà una certa continuità. Ora, gli
argomenti, ovviamente, sono tanti, diversi: la mobilità sostenibile
è un discorso, l'aspetto turistico è un altro. C'erano dei progetti
che venivano fatti anche con il Comune di Aosta, dove si cercava di
integrare la pista ciclabile con degli altri percorsi, perché la
pista ciclabile non è esattamente l'infrastruttura che consente di
evitare di prendere la macchina, perché mancano certi collegamenti
verticali, quindi c'è un ragionamento che è in
progress
. C'è
anche un'evoluzione tecnica. Oggi, con le biciclette a pedalata
assistita, si riesce a dare un'opportunità ad un'utenza molto più
ampia, perché sicuramente il fondo valle è molto interessante anche
con delle difficoltà molto contenute, ma appena ci spostiamo in
mezza montagna o in montagna i collegamenti possono essere
impegnativi. C'è un mercato, quindi, che si sta aprendo. La mozione
va in questa direzione ed è assolutamente condivisibile. Chiederei
semplicemente di poter fare una leggera modifica sull'impegno
perché ho già ricevuto delle richieste da parte dei comuni, nello
specifico il Comune di Donnas, che credo che funga un pochino da
capo fila. Per armonizzare l'impegno alle richieste dei comuni
chiederei, mantenendo la mozione esattamente com'è, di modificare
in questi termini la frase dopo l'impegno:
"La Giunta regionale
ad accogliere la richiesta delle Amministrazioni comunali
interessate alla realizzazione di questo intervento, avviando un
confronto finalizzato ad analizzare i progetti e le proposte
esistenti. Al termine dei lavori i risultati saranno condivisi
nella Commissione consiliare competente".
Perché, come è stato
detto, noi abbiamo un po' di documentazione, ce l'hanno i comuni,
credo che sia opportuno mettere tutto assieme.
In questo modo si mette sul tavolo tutto quello che abbiamo
rilevato e, conseguentemente, verranno prese le decisioni del caso.
Se i proponenti fossero d'accordo, quindi, con questa integrazione,
votiamo volentieri la mozione.
Presidente
- Grazie. Ha chiesto la parola il Consigliere
Bertschy; ne ha facoltà.
Bertschy (UVP)
- Grazie Presidente, e grazie ai colleghi
che sono intervenuti a supporto della mozione. Ringrazio anche
l'Assessore.
Ci ritroviamo tutti d'accordo su questo tema e sull'importanza
di provare a sviluppare interventi di investimento come questi,
che, se è vero, da un lato potrebbero provocare dei costi di
gestione, ed è corretto, sull'esperienza del passato, ragionare per
non compiere gli stessi errori, magari valorizzando un'esperienza
di lavoro differente. Si potrebbero anche trovare delle occupazioni
nuove, soprattutto per quel tipo di occupazioni che oggi ha
difficoltà, magari, a rientrare in un mercato del lavoro molto
particolare, e mi riferisco al disagio e ad altre situazioni. E
poi, potremmo, come abbiamo detto tutti, passare da un anello sulla
Bassa Valle a un importante anello a livello regionale, che
potrebbe diventare un prodotto interessante, oltre alle alte vie,
alle basse vie, alla via dolce e altre cose. Bene, quindi, su
tutto. Credo che non sia il caso di diventare matti sull'impegno,
l'importante è che abbiamo tutti la voglia di andare avanti e che
non troviamo nell'impegno il tempo da perdere perché, abbiamo già
parecchio...parecchi studi del passato. Se riusciamo a raccoglierli
in tempi brevi...sappiamo che nelle risorse del nostro bilancio a
breve non ci sono risorse fresche per questo investimento ed è
importante raccoglierne per una progettazione per provare ad andare
a cercare i fondi europei o quello che serve, anche a livello
nazionale, se ci saranno occasioni per dimensioni di questo tipo.
Per noi, quindi, non è un problema accettare l'impegno. Vi
sollecitiamo, la sollecitiamo a portare avanti in maniere celere il
progetto. Grazie.
Presidente
- Grazie collega Bertschy. Allora, ci sono
altri interventi? Se non ci sono altri interventi leggo la mozione
con l'emendamento dell'Assessore, dove, nell'impegno:
La Giunta
regionale accoglie la richiesta delle Amministrazioni comunali
interessate alla realizzazione di questo intervento
, e si
aggiunge l'emendamento:
Avviando un confronto generalizzato ad
avviare i progetti e le proposte esistenti. Al termine dei lavori i
risultati saranno condivisi nella commissione consiliare
competente.
Ci sono osservazioni? Se non ci sono osservazioni
possiamo mettere in votazione la mozione con l'emendamento
dell'Assessore? Votazione aperta. Tutti votato? Chiederei al gruppo
ALPE di votare. Hanno tutti votato? Votazione chiusa. Esito della
votazione:
Presenti: 35
Votanti: 35
Favorevoli: 35
La mozione è accolta all'unanimità.
Considerata l'ora credo che potremmo rinviare al pomeriggio,
tenuto conto che dovremmo iniziare con le risoluzioni. Non ha senso
iniziare per poi troncare, quindi sospendo i lavori e riprendiamo
alle 15,30. Buon appetito a tutti.
La seduta termina alle ore 12,46.
