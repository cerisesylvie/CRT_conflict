Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3004 del 10 gennaio 1992 - Resoconto
OGGETTO N. 3004/IX Proposta di regolamento: "Modifiche al
regolamento interno per il servizio economato, demanio e
patrimonio, approvato dal Consiglio regionale in data 6 aprile 1962
e successive modificazioni".
Presidente
Do lettura della Proposta di regolamento
regionale n. 10 presentata dalla Giunta regionale in data 19
novembre 1991: "Modifiche al regolamento interno per il servizio
economato, demanio e patrimonio".
Ha chiesto la parola il relatore Ricco.
Ricco (DC)
Sarò breve e anche veloce. La proposta di
regolamento n. 10, oggi in discussione, ha ottenuto il parere
favorevole all'una-nimità in II Commissione, comunque il
Regolamento interno per il servizio economato demanio e patrimonio,
risale al lon-tano 1962. L'articolo 3 del suddetto regolamento
fissava l'im-porto massimo del fondo previsto per l'anticipazione
all'eco-nomo regionale in lire 6 milioni per le spese di cui
all'articolo 3 dello stesso regolamento. La prima modifica si ebbe
nel 1979 e il suddetto importo fu decuplicato, fu portato cioè a 60
milioni; la seconda modifica fu apportata nell'82 e l'importo
dell'anticipazione fu raddoppiato, cioè elevato a 120
milioni.
Con il presente Regolamento dopo 10 anni si propone un nuovo
raddoppio delle anticipazioni consentite all'economo elevando
quindi l'importo a 240 milioni. Come già dissi in commissione,
vorrei pregare i competenti uffici e assessorato in futuro di
apportare delle modifiche radicali al fine di non costringere noi
poveri derelitti consiglieri alla ricerca estenuante di leggi che
modifichino leggi precedenti. Comunque ciò detto come è d'accordo
anche la Commissione, propongo un'emendamento approvato nella
stessa che dice:
Il titolo di proposta n. 10 è così modificato:
"Modifiche al regolamento interno per il servizio Economato,
demanio, patrimonio, approvato dal Consiglio regionale in data 6
aprile 1962 e successive modificazioni."
Anche questo ha ottenuto l'approvazione unanime della
Commissione. Grazie.
Presidente
Trattandosi di articolo unico, si pone in
votazione tutto il testo della legge, intendendosi il titolo
modificato secondo quanto proposto dal relatore Ricco.
Articolo 1 1. I limiti di importo previsti dal regolamento
per il servizio economato, demanio e patrimonio, approvato con
regolamento regionale 6 aprile 1962, come modificato dai
regolamenti regionali 27 febbraio 1979 e 25 febbraio 1982, n. 2,
sono raddoppiati.
Esito della votazione:
Presenti, votanti e favorevoli: 29
Il Consiglio approva
