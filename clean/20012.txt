Classificazione
TURISMO E INDUSTRIA ALBERGHIERA
Professioni turistiche


Resoconto integrale del dibattito dell'aula
Oggetto del Consiglio n. 3193 del 16 aprile 2003 - Resoconto
OGGETTO N. 3193/XI Proposta di legge: "Modificazioni alla legge
regionale 21 gennaio 2003, n. 1 (Nuovo ordinamento delle
professioni di guida turistica, di accompagnatore turistico, di
guida escursionistica naturalistica e di accompagnatore di turismo
equestre. Abrogazione delle leggi regionali 23 agosto 1991, n. 34 e
24 dicembre 1996, n. 42. Modificazioni alle leggi regionali 13
maggio 1993, n. 33 e 7 marzo 1997, n. 7)".
Articolo 1 (Sostituzione del titolo)
1. Il titolo della legge regionale 21 gennaio 2003, n. 1 (Nuovo
ordinamento delle professioni di guida turistica, di accompagnatore
turistico, di guida escursionistica naturalistica e di
accompagnatore di turismo equestre. Abrogazione delle leggi
regionali 23 agosto 1991, n. 34 e 24 dicembre 1996, n. 42.
Modificazioni alle leggi regionali 13 maggio 1993, n. 33 e 7 marzo
1997, n. 7) è sostituito dal seguente: "Nuovo ordinamento delle
professioni di guida turistica, di accompagnatore turistico, di
guida escursionistica naturalistica, di accompagnatore di turismo
equestre e di maestro di mountain bike e di ciclismo fuoristrada.
Abrogazione delle leggi regionali 23 agosto 1991, n. 34 e 24
dicembre 1996, n. 42. Modificazioni alle leggi regionali 13 maggio
1993, n. 33 e 7 marzo 1997, n. 7".
Articolo 2 (Modificazione all'articolo 1)
1. Al comma 1 dell'articolo 1 le parole "di guida
escursionistica naturalistica e di accompagnatore di turismo
equestre" sono sostituite dalle parole "di guida escursionistica
naturalistica, di accompagnatore di turismo equestre e di maestro
di mountain bike e di ciclismo fuoristrada".
Articolo 3 (Modificazione all'articolo 2)
1. Dopo la lettera d) del comma 1 dell'articolo 2 è aggiunta la
seguente:
"dbis) maestro di mountain bike (MTB) e di ciclismo fuoristrada
chi, per professione, accompagna singole persone o gruppi di
persone in itinerari, gite od escursioni in mountain bike,
assicurando alla clientela assistenza tecnica e meccanica e
fornendo alla stessa notizie di interesse turistico sui luoghi di
transito. Può inoltre istruire i propri clienti sulla pratica del
ciclismo fuoristrada in genere.".
Articolo 4 (Inserimento dell'articolo 2bis)
1. Dopo l'articolo 2 è inserito il seguente:
"Art. 2bis
(Pratica della mountain bike)
1. La percorrenza con la mountain bike di sentieri e strade non
classificate come statali, regionali o comunali, avviene a completo
rischio e pericolo degli utenti.
2. La Regione ed i comuni stabiliscono i percorsi e le zone in
cui è vietata la pratica della mountain bike, che è sempre vietata
sui terreni in coltura.".
Articolo 5 (Modificazione all'articolo 4)
1. Al comma 1 dell'articolo 4 le parole "guida escursionistica
naturalistica e accompagnatore di turismo equestre" sono sostituite
dalle parole "guida escursionistica naturalistica, accompagnatore
di turismo equestre e maestro di mountain bike e di ciclismo
fuoristrada".
Articolo 6 (Modificazioni all'articolo 5)
1. Alla lettera c) del comma 2 dell'articolo 5, dopo le parole
"assolvimento dell'obbligo scolastico, per gli accompagnatori di
turismo equestre" sono aggiunte le parole "e per i maestri di
mountain bike e di ciclismo fuoristrada".
2. Dopo il comma 2 dell'articolo 5 è inserito il seguente:
"2bis. Limitatamente ai maestri di mountain bike e di ciclismo
fuoristrada, oltre ai requisiti di cui al comma 2, è necessario il
possesso della tessera di abilitazione all'esercizio della
professione di maestro di mountain bike e di ciclismo fuoristrada,
rilasciata dalla Federazione Ciclistica Italiana (FCI).".
Articolo 7 (Modificazione all'articolo 7)
1. Al comma 1 dell'articolo 7 le parole "delle guide
escursionistiche naturalistiche e degli accompagnatori di turismo
equestre" sono sostituite dalle parole "delle guide
escursionistiche naturalistiche, degli accompagnatori di turismo
equestre e dei maestri di mountain bike e di ciclismo
fuoristrada.".
Articolo 8 (Modificazione all'articolo 9)
1. Dopo il comma 1 dell'articolo 9 è aggiunto il seguente:
"1bis. Limitatamente alla professione di maestro di mountain
bike e di ciclismo fuoristrada, la cancellazione dagli elenchi
professionali di cui all'articolo 7, oltre che nei casi di cui al
comma 1, è disposta anche nel caso di mancato rinnovo della tessera
federale di maestro di mountain bike e di ciclismo
fuoristrada.".
Articolo 9 (Modificazione all'articolo 11)
1. Dopo il comma 2 dell'articolo 11 è aggiunto il seguente:
"2bis. Ogni maestro di mountain bike e di ciclismo fuoristrada
può accompagnare un solo gruppo composto da non più di sette
persone.".
Articolo 10 (Modificazione all'articolo 14)
1. Al comma 1 dell'articolo 14 le parole "le guide
escursionistiche naturalistiche e gli accompagnatori di turismo
equestre" sono sostituite dalle parole "le guide escursionistiche
naturalistiche, gli accompagnatori di turismo equestre e i maestri
di mountain bike e di ciclismo fuoristrada".
Articolo 11 (Modificazione all'articolo 19)
1. Dopo il comma 3 dell'articolo 19 è aggiunto il seguente:
"3bis. A coloro che alla data di entrata in vigore della
presente legge siano in possesso dell'attestato di maestro di
mountain bike e di ciclismo fuoristrada, rilasciato dalla FCI, è
riconosciuto, secondo le modalità stabilite dalla Giunta regionale,
un credito formativo ai fini della partecipazione ai corsi ed esami
previsti dall'articolo 5.".
Président
La parole au rapporteur, le Conseiller
Borre.
Borre (UV)
Vorrei iniziare questa relazione ringraziando
l'Assessore Cerise per la fiducia accordata al sottoscritto e a
tutti i firmatari di questa proposta di legge; la sua fiducia ci ha
permesso - anche con la collaborazione degli uffici
dell'Assessorato dello sport e turismo - di riuscire a proporre
questo provvedimento nel corso di questa legislatura.
Con questa proposta di legge si intende inserire la figura di
maestro di mountain bike e di ciclismo fuoristrada tra le
professioni di guida ed accompagnatore, riunificate in un unico
ordinamento del 21 gennaio 2003, n. 1, e si intende pertanto
disciplinarne l'attività.
Perché una semplice integrazione anziché una legge che apra ad
altre discipline il riconoscimento? Un'attenta valutazione ha
permesso di giudicare opportuno questo provvedimento perché non si
sono evidenziate, per il momento, altre attività sportive con
urgente necessità di riconoscimento, al fine di creare una
professione turistica legata a quella attività sportiva. Non è
emersa una necessità di norme che regolino un'attività per
rispondere alla domanda nel settore turistico. Attività ben
definita e individuale per delle specificità che le danno titolo di
essere indipendente dalle altre. Non vi sono dubbi che nel futuro
altre integrazioni saranno necessarie, si valuterà allora qual'è il
modo più idoneo a procedere.
Oggi il crescente interesse che l'attività oggetto di esame ha
riscosso, e continua a riscuotere, richiede un'urgente adeguata
formazione degli operatori del settore. Vi è poi da valutare se è
il caso di individuare nuove figure di operatori del turismo oppure
specializzare in settori emergenti le professioni esistenti. Per
l'abilitazione all'esercizio, gli aspiranti maestri di mountain
bike e ciclismo fuoristrada dovranno seguire le modalità
dell'articolo 5 della legge n. 1/2003.
I corsi di formazione per gli esami indetti dalla Giunta
potranno prevedere:
- una formazione tecnico-ciclistica per affrontare al meglio
itinerari e percorsi escursionistici; - la conoscenza approfondita
dell'assistenza tecnica e meccanica del mezzo ai fini di assicurare
pronto soccorso in qualunque momento alla clientela;
- di trasmettere, con capacità e professionalità, alle persone
accompagnate, notizie, informazioni di interesse turistico;
- un'idonea formazione in ordine agli aspetti di tutela
ambientale del territorio, che possa favorire un esercizio
dell'attività ciclistica escursionistica rispettosa dei valori
ambientali che caratterizzano il territorio valdostano. Mentre per
i maestri di mountain bike, che alla data di entrata in vigore
della presente legge siano già in possesso dell'attestato
rilasciato dalla federazione, verrà riconosciuto un credito
formativo, intendendo per "credito formativo" quelle materie già
oggetto di esame per il conseguimento di tale titolo.
Poiché questa attività si svolge prettamente su sentieri e
strade poderali, dove non vi sono continue manutenzioni che possano
garantire la completa sicurezza, il transito avviene a totale
rischio e pericolo dei maestri di mountain bike e ciclismo
fuoristrada e dei loro clienti. Sarà pertanto cura
dell'Associazione dei maestri di mountain bike dotarsi di adeguate
polizze assicurative che coprano tali rischi e pericoli per i
maestri e per le persone accompagnate, sollevando così da ogni
responsabilità gli enti o i privati proprietari di sentieri o
strade poderali. Sarà compito della Regione e dei comuni stabilire
percorsi e zone in cui è vietata la pratica della mountain
bike.
È forse superfluo ricordare che è comunque sempre vietato il
transito sui terreni in coltura, però non guasta ribadirlo. Nella
consapevolezza che i sentieri e le strade poderali della nostra
regione costituiscono un patrimonio non solo dei ciclisti, ma anche
di tutti i tipi di fruitori - dagli escursionisti ai proprietari
dei terreni, dai gestori delle aziende agricole ai cercatori di
funghi, ai cacciatori - e che sono di difficile e costosa gestione,
sarà senza dubbio necessario uno stretto rapporto tra il Servizio
infrastrutture della Forestale, i consorzi interessati, i comuni e
le associazioni di mountain bike. Le associazioni di mountain bike
in alcune regioni italiane si sono munite di un codice di
autoregolamentazione ed autodisciplina che fissa alcune regole che
vanno dalla conservazione in buono stato dei sentieri - quindi
disponibilità per lavori di manutenzione e sorveglianza secondo
precise regole dei servizi pubblici e dei consorzi competenti -
alla collaborazione per la mappatura e per un'eventuale nuova
"palinatura" degli stessi; ad un codice di comportamento - velocità
e precedenza - sui sentieri sia per la sicurezza degli
escursionisti che per il rispetto della fauna; al mantenere sempre
il sentiero per non arrecare danno alla vegetazione; all'evitare
nel modo più assoluto di lasciare rifiuti. Credo che si possa
affermare che questo codice sia veramente un modo responsabile ed
intelligente per affrontare l'utilizzo della mountain bike come
attrezzo legato ad una professione turistica che propone escursioni
guidate nella natura. Un modo consapevole ed accorto per trovare
quella giusta compatibilità con l'ambiente e quella doverosa
convivenza con gli altri fruitori dei sentieri e delle strade
poderali. Questo codice non è una prescrizione normata da nessun
articolo della presente proposta di legge o della legge n. 1 del
2003: è semplicemente un auspicio. Un auspicio, credo, che possa
avverarsi con nemmeno tanta difficoltà, visto che in pratica chi
oggi fa questo genere di sport già applica gran parte di quelle
regole.
Concludendo, l'integrazione di questa figura professionale,
maestro di mountain bike, con le altre figure riconosciute dalla
legge n. 1 del 21 gennaio 2003 arricchisce l'offerta nel settore
turistico, aprendo anche una buona prospettiva lavorativa.
Président
Nous sommes toujours en discussion
générale, est-ce qu'il y a des conseillers qui souhaitent
intervenir? S'il n'y a pas de conseillers qui souhaitent
intervenir, je ferme la discussion générale.
La parole à l'Assesseur au tourisme, aux sports, au commerce et
aux transports, Cerise.
Cerise (UV)
Voglio esprimere la mia soddisfazione per
questa proposta di legge, che assolve l'impegno assunto quando
abbiamo discusso in questa sede la legge n. 1/2003 sul nuovo
ordinamento delle professioni di guida turistica, di accompagnatore
turistico, di guida escursionistica naturalistica e di
accompagnatore di turismo equestre. In questa sede si era rilevata
la necessità di fare ancora un approfondimento per quanto riguarda
la figura dei maestri di mountain bike e ci si era trovati di
fronte ad un bivio: seguire la strada dell'emendamento,
dell'integrazione oppure rivedere l'impianto generale di tutta la
materia che disciplina le cosiddette "professioni turistiche". Si
era deciso con il Consigliere Borre di assumere la scelta di
andare, eventualmente, ad integrare successivamente, fatte le
opportune verifiche e approfondimenti. Oggi, quindi, abbiamo
presentato questa proposta di legge; gli do anche un'altra chiave
di lettura: come una buona collaborazione fra consiglieri
regionali, le loro competenze, e l'Assessorato, gli organi del
Governo regionale. Ribadisco quindi la mia soddisfazione e spero
che quanto prima questa legge possa essere messa in atto per dare
soddisfazione a questa categoria, che credo possa contribuire in
maniera professionale - e anche molto interessante - ad arricchire
l'offerta turistica della nostra Regione.
Président
Nous passons à examiner le texte, je
rappelle que nous votons sur le nouveau texte de la
IV
ème
Commission, que cette commission a donné son avis
favorable à la majorité, ainsi que le Conseil permanent des
collectivités locales a exprimé son avis favorable sur cette
proposition.
Je soumets au vote l'article 1
er
:
Conseillers présents: 30
Votants: 28
Pour: 28
Abstentions: 2 (Frassy, Tibaldi)
Le Conseil approuve.
Je soumets au vote l'article 2:
Conseillers présents: 30
Votants: 28
Pour: 28
Abstentions: 2 (Frassy, Tibaldi)
Le Conseil approuve.
Je soumets au vote l'article 3:
Conseillers présents: 30
Votants: 28
Pour: 28
Abstentions: 2 (Frassy, Tibaldi)
Le Conseil approuve.
Je soumets au vote l'article 4:
Conseillers présents: 30
Votants: 28
Pour: 28
Abstentions: 2 (Frassy, Tibaldi)
Le Conseil approuve.
Je soumets au vote l'article 5:
Conseillers présents: 30
Votants: 28
Pour: 28
Abstentions: 2 (Frassy, Tibaldi)
Le Conseil approuve.
Je soumets au vote l'article 6:
Conseillers présents: 30
Votants: 28
Pour: 28
Abstentions: 2 (Frassy, Tibaldi)
Le Conseil approuve.
Je soumets au vote l'article 7:
Conseillers présents: 30
Votants: 28
Pour: 28
Abstentions: 2 (Frassy, Tibaldi)
Le Conseil approuve.
Je soumets au vote l'article 8:
Conseillers présents: 30
Votants: 28
Pour: 28
Abstentions: 2 (Frassy, Tibaldi)
Le Conseil approuve.
Je soumets au vote l'article 9:
Conseillers présents: 30
Votants: 28
Pour: 28
Abstentions: 2 (Frassy, Tibaldi)
Le Conseil approuve.
Je soumets au vote l'article 10:
Conseillers présents: 30
Votants: 28
Pour: 28
Abstentions: 2 (Frassy, Tibaldi)
Le Conseil approuve.
Je soumets au vote l'article 11:
Conseillers présents: 30
Votants: 28
Pour: 28
Abstentions: 2 (Frassy, Tibaldi)
Le Conseil approuve.
Je soumets au vote la loi dans son ensemble:
Conseillers présents: 26
Votants: 24
Pour: 24
Abstentions: 2 (Frassy, Tibaldi)
Le Conseil approuve.
