Classificazione
TRASPORTI E VIABILITÀ
Autostrade e trafori alpini



Oggetto del Consiglio n. 345 del 24 gennaio 2019 - Resoconto
OGGETTO N. 345/XV - Inizio della discussione generale sulla
mozione: "Contrarietà al raddoppio del Tunnel del Monte
Bianco".
Rollandin (Presidente)
- Passiamo al punto n. 43
all'ordine del giorno. Ha chiesto la parola il collega Bertin, ne
ha facoltà.
Bertin (RC-AV)
- Questa mozione è la riproposizione di
una risoluzione presentata nello scorso Consiglio, che poi non ha
potuto essere affrontata per ragioni di tempo. Sarò particolarmente
breve nell'illustrarla, anche perché sono fatti conosciuti, che
riguardano argomenti affrontati da questo Consiglio in molte
occasioni: mi riferisco alle problematiche relative al raddoppio
del Tunnel del Monte Bianco. In questi giorni, come succede un po'
ciclicamente, si è riproposta, collegata alla ipotesi di chiusura
del tunnel, l'ipotesi di un eventuale raddoppio del Tunnel del
Monte Bianco. In passato questo Consiglio aveva affrontato questa
tematica più volte e in quelle occasioni aveva espresso una
contrarietà di principio al raddoppio di tale tunnel per ragioni
evidenti legate al traffico che ciò comporta e alle problematiche a
esso connesse. Peraltro anche la parte francese del Monte Bianco,
nella valle di Chamonix, ha più volte espresso questa contrarietà,
il Sindaco di Chamonix lo fa spesso. In generale da parte delle
autorità francesi non vi è alcun interesse e volontà di spingere in
questa direzione, che è sempre stata un'ipotesi avanzata dalle
autorità italiane, ricordiamo gli ex Ministri del Governo
Berlusconi in particolare. Come detto, dalla parte francese non vi
è alcun interesse e volontà di spingere in questa direzione. La
Valle di Chamonix, peraltro, da un punto di vista ambientale e
dell'inquinamento dell'aria, ha oggettivamente dei seri problemi e
questo comporta anche da parte delle popolazioni una contrarietà
estremamente decisa a questa ipotesi.
Le problematiche legate all'inquinamento riguardano anche la
parte valdostana, seppure in misura minore rispetto alla gravità di
quella della Valle dell'Arve, contrarietà che è espressa dalle
autorità francesi, in generale anche da quelle valdostane, che si
deve anche a una visione generale. La Convenzione delle Alpi, da
questo punto di vista, è chiara sul non andare ad aggravare il
traffico sulle zone montuose alpine, come peraltro si troverebbe in
chiara contraddizione con il processo che è stato avviato di
inserimento del massiccio del Monte Bianco tra i beni dell'Unesco,
del patrimonio mondiale dell'umanità. È evidente la contraddizione
poiché questo inserimento si giustifica nel patrimonio dell'Unesco
per l'alta qualità ambientale che questo deve rappresentare.
Come dicevo, più volte il Consiglio regionale ha espresso la
propria contrarietà a questo eventuale raddoppio. È importante in
questa fase ancora una volta ribadire questa posizione per evitare
che si aprano discussioni inutili su, tra l'altro, possibilità di
riuscita estremamente ridotte e che avrebbero sul nostro territorio
degli aspetti negativi sia da un punto di vista ambientale, con
delle ricadute sulla qualità dell'aria, ma non soltanto, sia di
eventuali lavori che questo comporterebbe, con una serie di
problematiche evidenti per lavori di tali dimensioni che
condizionerebbero la Valdigne, e non solo, per molto tempo.
Rimaniamo in ambito della cronaca, come sappiamo, questi grandi
lavori di movimento terra hanno anche grande interesse da parte
delle organizzazioni criminali di stampo mafioso, che sono sempre
interessate a queste grandi opere, collegate in particolare al
movimento terra. Un'altra ragione per evitare di realizzare
un'opera non utile alla nostra comunità.
La mozione impegna a ribadire questa contrarietà, già espressa
in passato da questo Consiglio in tutte le sedi possibili - tra
l'altro, a breve ci sarà anche un consiglio di amministrazione
della società in questione, quindi è importante far sapere la
posizione del Consiglio regionale in modo chiaro e preventivo
rispetto a questa riunione - e poi a impegnare il Presidente della
Regione ad acquisire tutte le informazioni relative ai lavori di
manutenzione che si sono fatti in passato e alle necessità di
interventi per il mantenimento della sicurezza per il futuro.
Dalle ore 11:55 riassume la presidenza la Presidente
Rini.
Rini (Presidente)
- Possiamo aprire la discussione
generale. Ci sono richieste di intervento? La parola al collega
Restano.
Restano (GM)
- L'argomento è
à la une
proprio
perché la notizia è stata riportata di una possibile chiusura per
un lungo tempo del tunnel, ma è proprio da qui che vorrei partire,
anche da quelle che sono state le esperienze e il vissuto in
precedenza, quando da quel tragico incidente la Valle d'Aosta ha
dovuto subire la chiusura di questa importante via di comunicazione
per parecchio tempo. Questo tunnel collega l'Italia all'Alta
Savoia, che sono due Regioni che condividono molte cose,
condividono un territorio alpino, condividono un aspetto culturale,
la lingua e condividono anche un'economia basata essenzialmente sul
turismo, che viene valorizzato da un territorio di pregio, molto
importante. Questo turismo sulla Valle d'Aosta incide notevolmente,
gli studi dicono più del 20 percento del prodotto interno lordo
regionale e soprattutto questo turismo incide su parti particolari
del nostro territorio, che sono quelle del Monte Rosa e proprio la
zona attorno al Monte Bianco. Questa importante via di
comunicazione va a vantaggio non solo del traffico pesante, ma
soprattutto della parte turistica che poc'anzi ho richiamato, parte
turistica che, come detto, va a favore del Monte Bianco. Con la
conseguente chiusura del tunnel vedrebbe il traffico proveniente
dall'estero non in netto calo, ma in certi periodi della stagione
totalmente assente, quindi ne risentirebbe l'economia totale di una
zona particolare della nostra Regione per l'aspetto turistico e
conseguentemente anche l'aspetto artigianale e industriale, perché
non dimentichiamoci che parecchie attività valdostane sfruttano
proprio questa via di comunicazione per l'approvvigionamento verso
la Valle d'Aosta e anche per andare a lavorare all'estero.
Ritengo che, così com'è stata posta la mozione, sia posta
soprattutto da un punto di vista ideologico e non vada a toccare un
aspetto molto pratico. Per quanto riguarda il Gruppo Misto, Area
Civica, Rini, Pour Notre Vallée, noi siamo sicuramente contro la
chiusura di questa via di comunicazione, siamo invece a favore
della messa in sicurezza del tunnel e soprattutto siamo a favore
del rispetto dell'ambiente. Tutto questo in coerenza con la
valorizzazione del territorio circostante, quindi in coerenza con
le istanze della popolazione del territorio del Comune di
Courmayeur, con la valorizzazione di un'intera zona che potrebbe
avvenire, previ studi, con la costruzione della seconda canna,
potrebbe importante questa importante opera di sistemare certe zone
del territorio di Courmayeur. Sono sicuro, e gli studi lo
affermano, che il raddoppio della canna non porta necessariamente a
un maggiore inquinamento, anzi permetterebbe un traffico più in
sicurezza, più fluido, maggiori incassi per questa società e
conseguentemente un maggiore ritorno per la nostra Regione, diretto
e indiretto, come ho detto prima, e permetterebbe di sistemare un
territorio. Questo è "al lordo" del discorso, già sapendo che
notoriamente la Francia non è solo contro il raddoppio del tunnel
perché la società di gestione dei tunnel francese non ne
risentirebbe perché aumenterebbe il traffico verso altri trafori,
ma notoriamente la Francia è contro ogni iniziativa di
valorizzazione del territorio valdostano, basti pensare e ragionare
sugli impianti a fune, i danni incalcolabili che portano certe
posizioni da parte francese. I nostri cugini a volte sono un
pochino egoisti per le tasche proprie e poco ascoltano le nostre
istanze. Io vedo in questa iniziativa da parte francese, in questo
opporsi
à tout prix
alle istanze della Valle d'Aosta un
forte danno verso la nostra economia, verso i nostri interessi,
verso gli interessi turistici della popolazione valdostana.
Noi quindi politicamente, fatti i dovuti accertamenti tecnici,
siamo assolutamente a favore della costruzione della seconda canna,
poi ci rimetteremo agli studi, agli approfondimenti dei tecnici e,
in base alle indicazioni, faremo la nostra scelta politica. Oggi
non possiamo votare questa mozione, noi siamo dalla parte dei
valdostani, non siamo dalla parte degli interessi delle altre
Nazioni, quindi va fatto un degno approfondimento di questo. Vengo
da una vallata che nulla ha a che vedere con il Monte Bianco, però,
in quanto famiglia che lavora nel settore del turismo e del
commercio, sono consapevole che porterebbe un danno incalcolabile
anche ai piccoli comuni delle altre vallate. A nome del nostro
gruppo, quindi voteremo convintamente contro questa mozione.
Presidente
- La parola al collega Aggravi.
Aggravi (LEGA VDA)
- Quando nello scorso Consiglio,
insieme ai colleghi di MOUV', abbiamo presentato un'interrogazione
al Presidente della Regione per comprendere quale fosse lo stato
effettivamente del rischio di chiusura del Traforo del Monte
Bianco, l'obiettivo era prioritario per chi crede nei collegamenti
strategici delle vie, di scongiurare
à tout prix
una
chiusura della canna del Traforo del Monte Bianco. Nel 1999, quando
ci furono i terribili fatti che toccarono numerose persone,
numerose famiglie, ma soprattutto un settore economico, non fu un
bene per la Valle d'Aosta. Alcuni settori economici si sono
riconvertiti, hanno lavorato in maniera differente, questo è certo,
ma questo sta all'abilità delle persone e di chi fa imprenditoria.
Credo che la priorità principale sia quella di non chiudere e di
scongiurare in qualsiasi modo la chiusura del Traforo del Monte
Bianco.
La questione turistica sicuramente ha un impatto molto forte,
vengo da quel Comune e credo fermamente nello sviluppo del turismo,
uno sviluppo che deve sicuramente tenere in considerazione il
collegamento: penso all'aeroporto di Ginevra, o comunque a tutto
l'ambito francese, ma deve anche tenere conto dell'ambiente in cui
si vive. È stata anche citata all'interno della mozione la
candidatura all'Unesco. Credo che situazioni di questo genere
debbano non limitarsi a posizioni puramente ideologiche, ma debbano
essere considerate nel complesso. A tal proposito anche la
citazione della posizione del Sindaco di Chamonix, che rispetto,
come rispetto tutti i cugini savoiardi, ma troppo spesso, come
l'abbiamo visto sullo sviluppo di Skyway o comunque anche delle vie
per la ferrovia, la posizione dei nostri cugini è sempre legata
all'ambito della Savoia e mai a un collegamento verso la Valle
d'Aosta. Troppo spesso da parte loro - glielo ho anche detto più di
una volta - c'è un egoismo o forse un tentativo di evitare quella
che per loro è una concorrenza, che, invece, secondo me, è
un'integrazione di un'offerta che dovrebbe essere vista a livello
comune, ma i rapporti soprattutto tra Courmayeur e Chamonix, molto
spesso, già nel nome abbiamo avuto un po' di discussioni, non sono
dei migliori, si può fare di più e si deve fare di più. Una
posizione ideologica di questo tipo, del tipo: "no al raddoppio",
credo non debba essere limitata a sé stessa ma debba considerare
l'intera area. Mi spiego: più volte, anche quando nella Giunta
precedente ho preso posizione contro l'operazione del rotondone
della cosiddetta "collina dei ciliegi" - che poi non è la collina
proprio dei ciliegi, ma sono le
litse
[traduzione dal
patois: i terreni acquitrinosi] di Entrèves, e di questo va dato
atto e lo dico essendo della zona, perché spesso la zona Pontal...
è un'altra cosa - perché area pesantemente colpita dal traffico
negli anni e potenzialmente potrebbe essere colpita da una
cementificazione con l'aumento delle corsie, con tutta una serie di
interventi, che sono forse più funzionali a gestire le
problematiche che oggi ci sono sul traffico piuttosto che a gestire
l'intera area. Spesso si parla di copertura o di prosecuzione della
galleria che impedisca sia dall'alto che dall'esterno di vedere il
traffico e che alleggerisca l'impatto dell'inquinamento,
soprattutto dell'inquinamento visivo, visto che parliamo di
candidatura all'Unesco, del traffico pesante e leggero che si
accumula nel momento in cui l'ingresso al tunnel viene
contingentato.
Al di là di una posizione favorevole o contraria, penso sia
necessario per forza considerare l'intera valorizzazione dell'area
perché se da una parte una chiusura alcuni operatori non l'hanno
subita, come spesso dicono, perché c'è stato un miglioramento della
qualità dell'ambiente, sicuramente altri settori l'hanno subita e
quindi, contemperando le due situazioni, bisogna cercare di avere
un progetto concreto di valorizzazione di tutta l'area che
scongiuri la chiusura del tunnel. Pertanto, messa così, io capisco
anche la strategia politica dei colleghi che hanno presentato
questa mozione, a cui ho alzato sicuramente la palla nello scorso
Consiglio, credo che una mozione con questa indicazione non possa
essere sostenuta da parte del sottoscritto, né da parte dell'intero
gruppo della Lega.
Altro discorso è identificare come prioritario scongiurare la
chiusura del traforo anche per qualche anno, perché poi sappiamo
che sono passati quasi 20 anni da quello che è accaduto, sappiamo i
ragionamenti che vengono fatti oggi a livello comunitario delle vie
strategiche. Pensare un domani che qualcuno dall'alto - e sappiamo
come ragionano a Bruxelles, la via non è più strategica e, se
quindi il tunnel chiude, nessuno ha delle conseguenze - lo possa
chiudere, per me sarebbe un cataclisma non soltanto per la
cittadina da cui vengo, ma penso per l'intera economia valdostana,
ma sicuramente c'è la necessità di dare un'attenzione concreta e
forte all'area della Valdigne e soprattutto cito i Paesi in
frazione di La Palud e di Entrèves, che in questi anni hanno subito
degli impatti devastanti per quanto riguarda la gestione del
traffico e dell'inquinamento, non ultimo poi anche il fatto che
abbiamo costruito un vallo che è a protezione, ma è l'ennesimo
appesantimento di una zona bellissima, che è anche l'accesso alla
Val Ferret e che deve essere valorizzata nel concreto.
Présidente
- Le collègue Bianchi a demandé la parole.
Bianchi (UV)
- Come ha già evidenziato qualcuno, questo è
un problema importante per tutta la comunità valdostana, ma
importante anche per tutta la comunità nazionale italiana. Il
Tunnel del Monte Bianco è un collegamento strategico, come dicevo,
per tutta la Nazione. Qui dobbiamo partire dalla mozione che i
colleghi hanno presentato, con un approccio - lo dico da subito -
sbagliato, cioè chiudendo la possibilità della costruzione di una
seconda canna, perché dico: "sbagliato"? Dalla relazione dei
tecnici non è che la seconda canna aumenterebbe il traffico o
problemi ambientali, poi tornerò sui problemi ambientali. È una
possibilità delle tante per non chiudere il Tunnel del Monte
Bianco, che per il gruppo dell'Union Valdôtaine è impossibile
chiudere, perché sicuramente tutta l'economia valdostana e quella
nazionale ne porterebbero degli svantaggi molto importanti. Oltre a
questo, ho avuto modo anche in commissione di chiedere al Deputato,
al Senatore di farsi promotori verso il Governo, verso il Ministro
delle infrastrutture proprio per sapere qual è la decisione da
parte del Governo italiano, perché, se ci fosse questa chiusura,
sarebbe un problema grande. Questa chiusura paventata, scritta da
dei tecnici proprio per una questione di sicurezza, di manutenzione
alle volte del tunnel, lavori che non possono essere fatti con il
tunnel aperto, lo scrivono i tecnici, e quindi, se non c'è un'altra
soluzione, che potrebbe essere la seconda canna, questo
comporterebbe una chiusura di almeno 24 mesi. È un qualcosa che il
collega Aggravi ha già evidenziato, vale a dire che la chiusura del
Monte Bianco l'abbiamo già vissuta per avvenimenti diversi, il che
ci deve avere insegnato cosa vuol dire chiudere un collegamento
così strategico.
Sotto l'aspetto più ambientale, mi permetterà il collega Bertin,
ciò che lui sottolineava che ci sono problemi ambientali sul
territorio francese, soprattutto nell'Arve, è vero, però ad oggi
non siamo noi che dobbiamo pensare alle problematiche ambientali di
un territorio che non è neanche nazionale ma di un altro Stato,
perché i problemi ambientali del vallone
dell'Arve
, sono
dovuti soprattutto, se vede anche le relazioni fatte dall'ARPA
francese, all'inquinamento causato dal riscaldamento, non dal
traffico. Anzi le potrei dire che la seconda canna avrebbe un
traffico più fluido e non dimentichiamo che ad oggi i motori dei
TIR sono motori che inquinano meno e che stiamo andando verso
l'elettrico o comunque l'ibrido. Dobbiamo quindi ragionare a lungo
termine.
La Francia è contraria, a quanto ho letto il Sindaco di Chamonix
è contrario, la Francia non si è ancora espressa e mi permetta
anche di fare un ragionamento: come mai la Francia su ragioni di
sicurezza è d'accordo sul raddoppio del Fréjus ed è contraria sul
raddoppio del Tunnel del Bianco? Se andiamo a vedere, è la stessa
società che gestisce i due tunnel. Ci sarà quindi un discorso
economico dietro. Già in passato abbiamo avuto molti problemi dalla
costruzione della Skyway, ai confini, sto pensando, perché il Monte
Bianco è dei francesi. Partiamo dal presupposto: facciamo gli
interessi del nostro territorio e per noi non può che essere quello
di non chiudere il Tunnel del Monte Bianco. Voteremo quindi contro
questa mozione, voglio spiegare anche perché votiamo contro perché
avremmo potuto anche astenerci: votiamo contro perché l'approccio è
a senso unico, vale a dire: noi escludiamo qualsiasi altra
possibilità, questo non lo dobbiamo decidere noi, dobbiamo essere
avvallati da dei supporti tecnici e i supporti tecnici ci dicono:
alt
.
Permettetemi ancora un ragionamento - e concludo - e torno al
discorso della gestione dei tunnel. Se è estremamente importante il
raddoppio, cosa che è in via di definizione, di una seconda canna
per sicurezza - sto pensando al nostro Tunnel del Gran San Bernardo
-, non vedo perché oggi ci debba essere una contrarietà diretta,
secca sul raddoppio della seconda canna. Voteremo contro questa
mozione partendo dal presupposto che siamo contrari a qualsiasi
tipo di chiusura del tunnel, perché sarebbero danni economici per
tutta l'economia, per tutta la popolazione valdostana e noi siamo
per fare gli interessi dei valdostani.
Présidente
- Le collègue Marquis a demandé la parole.
Marquis (SA)
- Ringrazio innanzitutto chi ha presentato
la mozione perché consente di intervenire e di portare all'interno
dell'aula il dibattito, il confronto su un tema che ritengo sia
strategico per la Valle d'Aosta e non solo. È una storia che parte
da lontano questa, il Tunnel del Monte Bianco nasce grazie
all'impegno italiano, alla discussione che si è sviluppata negli
anni Cinquanta quando il Paese usciva da una guerra, con profonda
convinzione l'Italia ha approcciato a questa iniziativa,
un'iniziativa che aveva un po' lo scopo di consentire la creazione
di un ambiente europeo, di mettere in circolazione le persone, le
merci, di poter consentire di creare una cultura che andasse al di
là della cultura nazionale, quindi di mettere in relazione le
persone. Nel 1953 venne siglata la convenzione e da allora al 1959,
quando iniziarono i lavori, forte fu il dibattito su questo tema,
soprattutto in Francia. Voglio mettere a disposizione dell'aula il
pensiero dei francesi già all'epoca, questa iniziativa veniva
definita come una
liaison dangereuse
, quindi come un'opera
inopportuna che andava a turbare gli interessi della Francia,
perché l'apertura del Traforo del Monte Bianco avrebbe
avvantaggiato Ginevra e Genova ai danni di Marsiglia e della Valle
del Rodano. I francesi ragionavano nell'esclusivo interesse
politico ed economico per la salvaguardia del loro Stato, non
guardavano e sottolineavano l'importanza di quella che era l'opera,
non solo a livello transfrontaliero, ma anche per tutta l'Europa e
per il traffico che si andava sviluppando. Quelli erano momenti di
discussione forte, ricordo che nel 1957, quando si discuteva di
queste cose, a Roma venne costituita la Comunità economica europea.
Credo che, grazie alla lungimiranza dell'epoca e a chi ha creduto
in questa opera, ne sia conseguito non solo uno sviluppo a livello
economico della nostra Regione, ma anche a vantaggio di tutta
l'Europa, credo che noi dobbiamo chiederci: cosa sarebbe oggi la
Valle d'Aosta se non fosse stata realizzata quella infrastruttura.
Credo che la nostra situazione sicuramente sarebbe molto diversa,
il benessere che abbiamo raggiunto a livello di comunità
probabilmente sarebbe a livelli ben inferiori, perché abbiamo
potuto sviluppare turisticamente la nostra Regione e far apprezzare
le nostre potenzialità e le nostre bellezze a tutti quelli che la
frequentano.
Nel 1999 abbiamo potuto sperimentare tutta la drammaticità
dell'effetto della chiusura del Monte Bianco per tre lunghi anni.
Non solo abbiamo avuto dei danni a livello economico, ma credo che
questa chiusura, questa montagna impenetrabile in quel momento
abbia costituito per noi quasi una barriera anche di ordine
psicologico, quindi è intervenuta anche nel condizionare le
relazioni sociali all'interno della nostra regione e anche con le
comunità transfrontaliere dell'Alta Savoia. Oggi sicuramente la
discussione è di nuovo forte e divisiva sull'argomento, io non
vorrei però poggiarmi su quello che dicono i francesi, che sono
sempre stati ostativi allo sviluppo e a queste iniziative. Io credo
che noi dobbiamo ragionare nell'interesse della lungimiranza di
visione per la nostra Regione, condividiamo tutti che le Alpi sono
un luogo unico in Europa, sono un luogo di straordinarie
potenzialità sotto il profilo paesaggistico e ambientale, ma sono
anche la cerniera tra il sud Europa e il nord Europa. Credo che,
sotto questo profilo, si potrebbe giocare un ruolo fondamentale in
questa fase di discussione sull'Europa, ma salvaguardando la
fragilità del nostro ambiente, dell'
habitat
, senza
sacrificarlo. Non trovo quindi corretto avere delle posizioni
ideologiche a prescindere, senza tenere conto delle condizioni di
contorno e soprattutto l'evidenziare una correlazione tra "seconda
canna di sicurezza" che dire si voglia o "seconda canna ordinaria"
con diminuzione della qualità ambientale, perché io sono convinto
che può succedere il contrario e questo credo si possa anche
dimostrare approfondendo l'argomento attraverso degli studi, perché
una seconda canna vorrebbe dire dare sicurezza a chi la percorre,
ridurre le attese che si verificano nei giorni di punta, quindi
diminuire l'inquinamento della zona circostante, quindi l'effetto
contrario di quello che viene paventato.
Altro tema di cui spesso si sente abusare è: se si fa una
seconda canna aumenta il traffico, cresce il traffico. Ebbene, la
letteratura dimostra che non c'è nessuna correlazione tra il
traffico e il numero delle canne, il numero dei passi che ci sono
nelle Alpi: dipende da dinamiche diverse, tant'è che ci sono già
degli studi che prefigurano lo scenario che ci sarà negli anni
2050. Il dimensionamento delle reti dei grandi corridoi europei
deriva da delle valutazioni del traffico. Si fanno delle
valutazioni nel dimensionare, anche e non solo a livello
qualitativo ma anche a livello quantitativo, pertanto le dinamiche
sono completamente diverse. Cosa cambierebbe avere due canne
rispetto alla situazione attuale sotto il profilo del numero dei
mezzi? Nulla. Cambierebbe solo che diminuirebbero le ore di attesa,
perché se all'interno di una canna il percorso fosse
monodirezionale, ci sarebbe una corsia per il traffico e una per la
sicurezza, per i mezzi di soccorso: questo andrebbe a migliorare
nettamente la situazione in caso di esigenza di intervento,
sarebbero molto più veloci rispetto ad adesso. Se ci sono due
canne: una che va in una direzione e l'altra che va in un'altra, il
numero delle auto che passa nell'unità di tempo è sempre lo stesso,
non cambia assolutamente nulla perché c'è da rispettare il limite
di velocità e l'inter-distanza che è prevista dei 150 metri.
L'unica cosa che andrebbe a influire a livello di miglioramento
è che nei punti di ingresso e di uscita non ci sarebbero quelle
interferenze e la conflittualità che c'è oggi e quindi in quelle
situazioni migliorerebbe la tempistica. Non esiste pertanto una
correlazione tra avere due canne e l'aumento del traffico. Le
previsioni e gli studi dicono che nel 2050 ci potrà essere un
incremento del traffico di circa il 30% e il 30% lo può assorbire
tranquillamente la canna in funzione oggi, non c'è un problema di
incapacità di poter sopportare il carico del traffico, l'obiettivo
di chi gestisce la società deve essere quello di assicurare la
manutenzione di un'infrastruttura e garantirne la durata nel tempo
e l'esercizio in condizioni di sicurezza. Questi non sono
interventi che possono essere pianificati dall'oggi al domani dal
momento che si pensa passino 7-8 anni prima che vengano realizzati.
Ritengo pertanto sia corretto e doveroso da parte nostra
approfondire questi argomenti ma su base scientifica e non su base
ideologica dicendo: "già una volta si era espresso il Consiglio e
aveva detto che si era contrari a questo intervento,
rimanifestiamolo a prescindere", senza fare delle valutazioni che
vanno nell'interesse della nostra comunità e della comunità
internazionale. Oggi, perlomeno per quanto ci riguarda, occorre
esprimersi non a favore di questo approccio, un approccio che
riteniamo essere miope per quanto concerne l'economia intera della
nostra regione, della realtà interessata dall'adiacenza della
Valdigne, perché è anche questa un'occasione in cui potrebbero
essere considerate tutta una serie di iniziative a valenza
ambientale di cui si discute da tempo per migliorare
l'accessibilità all'infrastruttura.
Allo stesso modo non posso condividere un intervento di questo
genere come contraddittorio rispetto al rapporto con l'iniziativa
Unesco e di valorizzazione del massiccio del Monte Bianco, perché
personalmente sono convinto che sia proprio opposta la direzione da
tenere, perché il tasso di inquinamento, come ha ben detto prima il
collega Bianchi, è molto cambiato nel tempo e soprattutto e da
ascrivere ad altri soggetti emittenti. L'inquinamento soprattutto
dalla parte di Chamonix è un inquinamento che deriva dal
riscaldamento più che dal passaggio dei mezzi, oltretutto, quando
si ragiona su queste iniziative, bisogna ragionare con la
lungimiranza dei 30-40 anni, perché non è che un'opera così la si
può fare tutti i giorni, o la si fa in breve periodo, non possiamo
ragionare con gli interessi di domani, dobbiamo ragionare che tra
10 anni migliorerà la situazione sotto il profilo dei mezzi che
circoleranno, esperienza che abbiamo già visto in questo decennio,
oggi siamo già all'euro 6, probabilmente si arriverà a dei mezzi
che addirittura saranno ad inquinamento zero tra 20 anni. Ci sono
quindi tutta una serie di considerazioni che vanno fatte, non
possiamo dire: "noi siamo per il "no" a prescindere", perché, se
così fosse, saremmo ancora all'età della pietra se qualcuno non
avesse portato avanti delle iniziative per far crescere e
sviluppare il proprio territorio.
Credo pertanto che, pur ciascuno nelle proprie convinzioni, sia
corretto quanto meno fare degli approfondimenti sulla materia.
Riteniamo sia doveroso procedere in questo senso e, come Gruppo
Stella Alpina in particolare, siamo per dare sicurezza a questa
infrastruttura, pertanto se essa è ottenuta attraverso una seconda
canna di servizio o una seconda canna di utilizzo, noi sicuramente
appoggeremo l'iniziativa pur sapendo che anche se questa è
espressione del Consiglio regionale, occorrerà attivare delle
interlocuzioni su piani e livelli diversi. Prima di tutto bisogna
avere unità di visione all'interno del proprio Stato, quindi con
tutti gli azionisti che partecipano all'azionariato della società,
ma poi ci sarà un forte dibattito a livello internazionale con i
francesi, dove ciascuno manifesterà le proprie opinioni. La società
ha già dimostrato quest'anno che, laddove ha potuto, è intervenuta
senza interferire con il traffico, ma un conto è intervenire su 500
metri di pavimentazione e di impalcato, un conto dopo 60 anni
pensare di intervenire sulla struttura sulla volta, di questo tubo
in modo significativo e massiccio in condizioni di esercizio, penso
che questo per chiunque abbia una visione un po' tecnica sia
difficile da pensare. Allora credo sia un po' da censurare il
comportamento dei francesi, che utilizzano in questo momento il
nascondersi dietro delle questioni tecniche per sostenere delle
posizioni di carattere politico, pregiudiziale, perché loro, come
ha detto prima il collega Bianchi, potrebbero anche avere interesse
a valorizzare l'asse del Fréjus a discapito di quello del Monte
Bianco. Penso che la Valle d'Aosta non possa permettersi nel
prossimo futuro di essere sotto schiaffo delle normative di
carattere europeo, che sono sempre più stringenti e vincolanti ai
fini della sicurezza. Ritengo che dobbiamo guardare anche quello
che fanno gli altri. Alla fine, quando gli altri si comportano in
una determinata maniera, bisogna chiedersi se c'è forse qualche
ragione. Se tutti i tunnel transalpini stanno realizzando delle
seconde canne, ci sarà pure una ragione, non penso che tutti
portino avanti queste iniziative per sperperare del denaro
pubblico, penso che alla base ci sia la salvaguardia degli
interessi delle proprie comunità e proprio con questo spirito noi
di Stella Alpina ci approcciamo a questo problema.
Présidente
- La parole au collègue Bertin.
Bertin (RC-AC)
- Intervengo per fare alcune precisazioni
perché la discussione è andata fuori tema, mi pare che ci siano
state affermazioni molto discutibili. È ovvio, questo nessuno l'ha
messo in discussione, la presenza del tunnel è un nostro grande
vantaggio. Se si guarda la storia di questa Regione, la Valle
d'Aosta ha avuto benessere e aumento della qualità della vita
quando si è aperta sia con il tunnel, sia con altri... verso
l'esterno e ha vissuto momenti di povertà quando si è chiuso, ma
questo è un discorso ovvio. Non ho ribadito l'importanza del Tunnel
del Monte Bianco rispetto ai rapporti con la Savoia e, in generale,
alla crescita del turismo perché mi parevano ovvi e scontati e
tutti i Valdostani li conoscono. Cosa diversa è la questione del
raddoppio del tunnel, che non è una questione ideologica, non ha
niente di ideologico, anzi l'atteggiamento che state prendendo, a
mio avviso, avrà delle conseguenze negative, questo mi pare
ideologico.
Oggi dobbiamo scongiurare la chiusura proprio in ragione di
quello che si diceva in precedenza e, per scongiurarla, bisogna
avere un atteggiamento di realismo politico, non ideologico, legato
all'inesistenza di possibilità proprio per l'opposizione degli
interessi francesi a un raddoppio del tunnel rispetto a tale
questione. Se andate avanti scegliendo la via del raddoppio, finirà
che il tunnel si chiuderà sul serio per due anni, con tutte le
conseguenze che ci saranno. Oggi va trovata un'altra soluzione
rispetto a questa questione, una soluzione alternativa al raddoppio
della canna, a una nuova canna perché altrimenti questa regione
diventerà il corridoio per le merci, seguendo gli interessi della
famiglia Benetton; al contrario questo collegamento deve essere un
collegamento turistico per collegare due realtà e non diventare il
corridoio di merci per seguire gli interessi di Benetton e delle
Autostrade. Ribadisco che ci va anche un po' di realismo politico,
questo deve essere l'obiettivo: portare questo tunnel a essere un
collegamento e a valorizzare turisticamente le due zone anche dal
punto di vista ambientale, perché questa è la strategia di lungo
termine, caro Marquis, non è costruire strade e tunnel a gò-gò, tra
l'altro, con un aumento di una canna è ovvio che aumenterà anche il
traffico e con questo conseguentemente anche l'inquinamento. È una
questione di realismo politico, altro che ideologica, e di
obiettivi di lungo periodo rispetto a quello che vogliamo per
questa Regione e quello che deve rappresentare questo tunnel e
questo collegamento.
Ho trovato simpatico l'intervento del Consigliere Bianchi, la
versione Union Valdôtaine nazionalista mi mancava: la guerra dei
confini con il Monte Bianco, la Francia cugino cattivo, ci mancava
soltanto il franco-coloniale e poi il repertorio di questi giorni
del nazionalismo italiano in versione adesso anche Unionista
saltava fuori tutto in questo Consiglio. Mi pare un po' eccessivo
questo atteggiamento. Quello che richiamo è un realismo politico di
guardare ai prossimi 30 anni su come vogliamo valorizzare quella
zona tenendo presente che il collegamento è strategico, ma bisogna
imporre alla società di gestione delle soluzioni alternative che
non chiudano per due anni il tunnel e che non si faccia
semplicemente un raddoppio: questo è l'obiettivo di questa mozione.
Se non ribadiamo questa posizione, vi prendete la responsabilità di
chiuderlo quel tunnel per due anni, altro che raddoppio. Questa è
la situazione e anche, in una visione di lungo periodo, è ovvio che
è assolutamente sbagliato questo atteggiamento.
Presidente
- La parola alla collega Pulz.
Pulz (ADU VDA)
- Ringrazio i colleghi Bertin e Minelli
per questa mozione che ci vede assolutamente favorevoli e non vi
leggiamo proprio nulla di ideologico. A noi pare invece evidente
che le minacce di chiusura del tunnel servano soltanto a convincere
la popolazione della ineluttabilità della costruzione di una
seconda canna, ma solo le persone che non hanno spirito critico
oppure quelle che hanno interessi da difendere, scusate la
franchezza, possono cadere in questo equivoco. In realtà ci pare
piuttosto chiaro che siamo di fronte a una guerra commerciale con
il Traforo del Fréjus per non perdere fette di mercato. Altri
lavori, con conseguenti limitazioni al traffico, indirizzerebbero i
mezzi pesanti verso un valico più comodo, che sta già raddoppiando
il suo traforo: questo lo ha capito perfettamente l'Amministratore
delegato del Fréjus Tosoni che in assemblea ha dichiarato che la
chiusura parziale programmata del Traforo del Bianco per importanti
lavori di lunga durata, in concomitanza con l'apertura della
seconda galleria del Fréjus, avrà probabilmente effetti positivi
sul traffico. Capiamo il timore della Società del Monte Bianco di
perdere ingenti guadagni, ma, come in tutte le cose, c'è sempre il
risvolto della medaglia. Mi sembra che gli abitanti della Valdigne,
forse non tutti, non siano troppo affranti dalla prospettiva di una
riduzione del transito sotto le loro finestre di merci prodotte
lontano e destinate a mete spesso ancora più lontane. Riprendo la
bella metafora del collega Bertin di questo corridoio commerciale
inquinato, come facciamo a parlare della Valle d'Aosta come meta
turistica d'eccellenza quando, di fatto, siamo qui a difendere gli
azionisti della Società del Monte Bianco con i loro bei dividendi?
In sintesi ci sembra di trovarci di fronte a un grossolano ricatto:
"se non ci fate raddoppiare il Monte Bianco per competere con il
Fréjus, noi vi chiudiamo il traforo".
Ricordiamo che al Fréjus quella che doveva essere una galleria
di servizio, strada facendo, velocemente, si è trasformata in una
seconda canna di circolazione. Ci sono delle soluzioni tecniche per
fare i lavori necessari senza dovere chiudere completamente il
tunnel al traffico, lo dimostrano i lavori terminati, ma, di fronte
a questa emergenza, un dubbio ci sembra che possa sorgere
spontaneo: dopo il terribile incidente, ci avevano detto che il
traforo era un traforo all'avanguardia, un gioiello di sicurezza e
di tecnologia, ma perché dopo 16 anni è tutto completamente da
rifare? Dopo l'altra tragedia molto più recente del ponte Morandi a
Genova, forse possiamo permetterci di chiedere come siano stati
fatti questi lavori di manutenzione da parte di una società che fa
comunque riferimento al gruppo Benetton, o non si può dire? Se
avessimo studi seri e indipendenti, se potessimo parlare con
ingegneri che non hanno alcun interesse, non studi commissionati
ad hoc
, forse capiremmo come poi ogni nuova infrastruttura
in qualche modo porti anche un aumento del traffico e noi
valdostani sappiamo meglio di altri come le società autostradali
non siano enti di beneficenza, ma pensino ai propri guadagni, forse
soltanto a quello, a scapito di tutta la popolazione. E allora come
possiamo credere che Benetton e soci investano in un nuovo tunnel
senza volere aumentare di fatto poi i transiti?
Sono già stati citati inoltre gli amici della
Vallée de
l'Arve
, che da sempre sono contrari al raddoppio, come lo è il
Sindaco di Chamonix, che ha ribadito a più riprese la sua
contrarietà dicendo qualcosa di molto significativo che vorrei
riportarvi qui:
"
ce projet vient contredire
tous les efforts déployés depuis des nombreuses années par le
territoire pour limiter l'impact des activités humaines sur la
santé et l'environnement et construire un développement durable
local
"
. La minaccia del raddoppio dovrebbe essere,
secondo noi - e qui non c'è alcuna ideologia a parlare -,
l'occasione per lavorare tutti insieme davvero per la difesa del
nostro territorio perché stiamo parlando del delicatissimo
ecosistema del Monte Bianco, che è unico in Europa. Inoltre, di
fronte a un'opera del genere, nel Paese dei gilets jaunes, dove la
gente è molto più abituata a reagire alle questioni, la reazione
popolare sarebbe stata senz'altro superiore alle proposte già
peraltro significative avvenute dopo l'incendio. Inoltre, i
francesi sono lì a ricordarci, magari per i loro interessi come
dite voi, ma io non lo credo, che le redoublement est incompatible
avec la candidature du Mont-Blanc à l'Unesco. Non ci teniamo? Io
personalmente sì. Inoltre il "no" francese, insieme alla giusta
contrarietà delle associazioni ambientaliste, ci pare chiudere la
questione del raddoppio. Allora forse adesso dobbiamo spostare la
domanda e chiederci: qual è il ruolo delle istituzioni, della
nostra e di altre? Forse è quello di pretendere dalla società del
traforo un puntuale progetto degli interventi di manutenzione e un
realistico cronoprogramma per sapere esattamente cosa ci
aspetta.
Presidente -
La parola al collega Lucianaz.
Lucianaz (LEGA VDA) -
J'interviens très brièvement. Avant
tout il y a totale confiance du mouvement de la Lega à la position
d'Aggravi, qui est concerné directement en tant que
Cremeyeren
[traduzione dal patois: abitanti di Courmayeur]
et en plus est très sensible à l'économie, donc on ne change pas de
position. Au collègue Marquis qui dit des choses étonnantes il faut
quand même dire quelque chose.
"
I francesi sono sempre
ostativi alla realizzazione
", alors moi je ne discute pas les
données économiques mais au moins un peu d'histoire: en 1814 déjà
la population valdôtaine a demandé à la Maison de Savoie d'être
liée aux frères savoisiens, donc c'est très vieux le projet de
demander une possibilité de connexion. En 1946 Lora Totino commence
les travaux, en 1949 est signé l'accord avec la France, les choses
se réalisent à deux quand même, ce n'est pas que la France est
contraire... Après s'il y a des positions personnelles, on se
souvient très bien de la position de Pierre Fosson à propos du
Tunnel du Mont-Blanc.
Je veux seulement ajouter un élément: celui du lien culturel,
d'accord les intérêts, d'accord le pourcentage des revenus qui
retombent sur le budget valdôtain, mais quand même la raison de
cette œuvre c'est celle de lier les deux peuples
et il y a un témoignage de De Gaulle le jour de la cérémonie qui,
sur volonté du Quirinale, n'a pas été transmise par la RAI, qui dit
en italien:
"
i nostri due popoli, dimenticando le
malevolenze dei 20 anni precedenti durante la guerra, finalmente
hanno pensato di legarsi, in particolare questa bella Valle, che
sangue, lingua e sentimenti la legano alla Francia
". Voilà
celle-ci était la volonté des français, donc je ne peux pas
accepter vos affirmations. Moi je propose concrètement que si on
discute du tunnel, il faut quand même trouver une solution pour que
les valdôtains, les savoisiens, les résidents aient des avantages
pour utiliser cet important lien, après je n'entre pas dans la
discussion du doublement de la canne.
Presidente -
La parola al collega Gerandin.
Gerandin (MOUV') -
Del raddoppio del Tunnel del Monte
Bianco quest'aula ha già avuto modo di parlarne parecchie volte.
Stavo rileggendo una mozione approvata il 16 aprile 2009, in
quell'anno ricorreva il decennale del rogo del Tunnel del Monte
Bianco e nei presupposti di questa mozione si diceva:
"
tenuto conto dell'importanza di tale tunnel per il
mantenimento e lo sviluppo delle fondamentali comunicazioni e
relazioni istituzionali, culturali ed economiche... impegna il
Presidente della Regione
- questa è la mozione votata da
questo Consiglio -
a riaffermare l'assoluta contrarietà nei
confronti del raddoppio del Traforo del Monte Bianco nelle sedi
istituzionali opportune per le motivazioni esplicitate in premessa
e a presentare in Consiglio la discussione su un eventuale tunnel
di sicurezza
...". È chiaro che, rispetto al 2009, il mondo è
cambiato e penso che questo impegno, che era un impegno molto
preciso, vada rivisto anche alla luce delle problematiche che nel
frattempo sono sorte, la necessità di intervenire su questo tunnel,
che è fondamentale, perché non è pensabile aggravare o arrivare di
nuovo a un isolamento che possa durare, come si ipotizza, due o
anche più anni. Invito perciò il collega Bertin a ritirare
l'impegno riferito al punto 1, vale a dire essere tassativi sulla
contrarietà di quello che può essere un ipotetico raddoppio del
tunnel e mantenere il punto 2, che dice:
"
ad
informarsi presso la società di gestione della struttura e a
riferire alla commissione consiliare competente in merito ai lavori
di manutenzione e messa in sicurezza effettuati in questi anni e ad
eventuali interventi futuri
". Penso che ci sia necessità da
parte di tutti di avere un quadro chiaro e preciso di che
interventi vanno fatti, come vanno fatti, la durata e le soluzioni
tecniche previste. Prima di arrivare a qualunque tipo di decisione,
pertanto mi parrebbe una richiesta di buon senso quella che sto
avanzando al collega Bertin, cioè di mantenere il punto 2, che mi
sembra un punto condivisibile; se così non fosse, per quello che
riguarda MOUV', noi ci asterremo.
Presidente -
La parola al collega Bianchi per il secondo
intervento, prego.
Bianchi (UV) -
Sarò brevissimo, solo per rispondere al
collega Bertin. Non c'è la volontà da parte dell'Union Valdôtaine
di un'inversione di marcia verso il nazionalismo o lo statalismo
italiano, è solamente che, se un popolo amico - e ribadisco "amico"
- fa una scelta che preclude e soprattutto crea dei danni a una
popolazione, a mio avviso, io, come eletto all'interno del
Consiglio regionale - e gli interventi che ho sentito vanno quasi
tutti in quella direzione -, sono qui per fare gli interessi del
territorio al di qua del Monte Bianco.
Presidente
- La parola al collega Aggravi per il secondo
intervento.
Aggravi (LEGA VDA) -
Soltanto per fare due considerazioni
rispetto alle dichiarazioni che ha fatto la collega Pulz, che mi
trova pienamente d'accordo e in linea con quanto era già stato a
suo tempo da noi chiesto, cioè avere un puntuale stato dell'arte
riguardo alla sicurezza sul tunnel, sulle prospettive e soprattutto
chiarezza sugli interventi necessari da fare perché, se non si sa,
non si può decidere. Dall'altro lato, però, mi sento di ricordare
una cosa e su questo punto sono tassativo, non è vero che gli
abitanti o una parte della Valdigne non si preoccupano di quello
che può avvenire sulla chiusura del traforo. Le tute bianche le
ricordiamo tutti, ma erano una parte perché, se le tute bianche
fossero state la maggioranza o quasi tutta la Valdigne,
probabilmente nel 1999 il traforo non lo avremmo più riaperto e
invece c'erano tante persone senza tuta che lavoravano e che il
traforo lo volevano aprire perché volevano riprendere il
lavoro.
Dall'altro lato sinceramente - e qui è forse più una questione
di ideologia economica, è vero -, la Società Autostrade non è un
ente di beneficienza, ma neanche la Regione autonoma Valle d'Aosta,
che è socia della società Autostrade, quindi chi ha i cordoni della
borsa sa che purtroppo - io dico per fortuna - gli utili di questa
società fanno anche comodo all'ente di cui siamo rappresentanti e
forse quei soldi possono anche consentire tutta una serie di
politiche che vanno a difesa dell'ambiente e sicuramente della
salubrità dell'aria. Mi trovo anche d'accordo con chi ha fatto dei
ragionamenti che guardano al lungo periodo. Noi dobbiamo
considerare
in toto
anche una serie di questioni, non
possiamo dirci favorevoli alla mobilità sostenibile, ai mezzi
elettrici, all'evoluzione dei trasporti se poi, quando parliamo di
queste questioni, non consideriamo che le tanto terribili
multinazionali - che, è vero, spesso sono terribili, io ho lavorato
per una multinazionale e lo confermo - stanno lavorando sicuramente
con una visione più di mercato che sociale a un'evoluzione dei
mezzi di trasporto che va verso l'utilizzo dell'elettricità o di
altre forme che non sono legate alla combustione e quindi che non
favoriscono l'inquinamento. Se devo guardare nel lungo periodo,
guardo verso questo tipo di trasporto e non certamente a un
trasporto che guarda al passato e guarda a combustibili fossili che
hanno portato inquinamento.
Presidente -
Colleghi, vista l'ora, sospendiamo i lavori,
che riprenderanno alle ore 15:30. La seduta è tolta.
---
La seduta termina alle ore
12:57.
