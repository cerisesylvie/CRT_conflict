Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 160 del 30 novembre 1988 - Resoconto
OGGETTO N. 160/IX - DIVIETO DI UTILIZZO DA PARTE DEL PUBBLICO
DEGLI ASCENSORI DELLA SEDE OSPEDALIERA DI BEAUREGARD.
(Interrogazione).
PRESIDENTE:
Do lettura dell’interrogazione
presentata dai Consiglieri Mafrica e Bajocco:
INTERROGAZIONE
AVUTA NOTIZIA che presso La sede ospedaliera di Beauregard, che
tra i suoi servizi comprende l'Unità Operativa, non è più possibile
per i famigliari dei degenti utilizzare gli ascensori, al di fuori
di un breve periodo destinato alle visite, perché gli stessi
funzionano soltanto mediante l'inserimento di uno spinotto in
dotazione al personale sanitario;
SOTTOLINEATA L'assoluta insensatezza di una tale situazione,
soprattutto in sede a cui debbono accedere, spesso più volte nella
giornata, persone anziane e con difficoltà di movimento;
i sottoscritti Consiglieri regionali del gruppo comunista
INTERROGANO
l'Assessore competente per sapere:
1) quale organismo e per quali ragioni ha deciso di creare
difficoltà ai visitatori dei pazienti del Beauregard;
2)se La Giunta regionale interverrà per ripristinare l'uso di un
meccanismo che La tecnica ha da tempo messo a disposizione degli
uomini per evitare loro inutili fatiche.
PRESIDENTE:
Ha chiesto di parlare 1'Assessore alla Sanità
ed Assistenza Sociale Laniéce, ne ha facoltà.
LANIECE (D.C.):
L’interrogazione chiede al
primo punto quale organismo e quali ragioni hanno portato alla
creazione di difficoltà per i visitatori dei pazienti del
Beauregard. L’organismo che ha preso il
provvedimento è l’U.S.L., e i motivi li leggo perché
sono stati comunicati anche a noi.
"II blocco degli ascensori
del presidio ospedaliero di Beauregard si è reso necessario per
evitare che per mezzo degli stessi i visitatori potessero accedere
direttamente nei diversi reparti al di fuori dall'orario
programmato per le visite, eludendo in tal modo precise
disposizioni impartite dalla Direzione sanitaria ed arrecando
disturbo ai degenti e disservizio per gli operatori sanitari".
Queste sono le motivazioni addotte dall'U.S.L..
Al secondo punto chiede se la Regione interverrà. Noi abbiamo
già chiesto un incontro con l’U.S.L. per esaminare
il problema, perché ci erano pervenute alcune lamentele, in quanto
attualmente l’ascensore rimane aperto solo dalle 12
alle 13, cioè per l’ora delle visite, e per il
rimanente tempo viene chiuso. E’ stato sì messo in
atto una specie di spinotto che la gente che è autorizzata a
entrare in diverse ore chiede al bancone degli uscieri, i quali
danno lo spinotto e i visitatori possono accedere. Comunque
nonostante questo si sono create delle difficoltà e noi, prendendo
spunto dall'interrogazione, abbiamo sollecitato appunto di
riesaminare tutto l'insieme, perché effettivamente ci sono delle
esigenze diverse. Cioè, per accedere al primo piano ci sono degli
orari ben prescritti, mentre per quanto concerne le visite al
reparto di geriatria, proprio per disposizione del primario, sembra
che l'orario di visita sia molto più ampio, e se si va per trovare
qualcuno senza il permesso per accedere a tutte le ore ci si trova
in difficoltà per dover fare la rampa di scale a piedi. Comunque
questo è servito di nuovo per sollecitare l'incontro per vedere di
risolvere il problema ed evitare appunto questo inconveniente alle
persone anziane che vanno a trovare magari amici che sono degenti.
Si è suggerito anche la soluzione di disattivare fuori di
quell'orario il primo piano, così che chi vuol andare al primo
piano non possa comunque scendere e salire con l'ascensore, cosi
che questo partirebbe dal pianterreno e andrebbe direttamente al
secondo piano. Queste sono cose che vedranno i tecnici.
PRESIDENTE:
ha chiesto di parlare il Consigliere Mafrica,
ne ha facoltà.
MAFRICA (P.C.I.):
Io prendo atto dello impegno
dell'Assessore a ridefinire con l'U.S.L. questo provvedimento,
perché mi pare che ogni tanto l’U.S.L. dimostri
particolare insensibilità. Mi pare cioè che in questo caso si sia
proceduto con una visione astratta e burocratica delle cose.
Per quello che risulta al nostro Gruppo, la geriatria, che si
trova al secondo piano, non ha mai posto problemi di visite, anzi
l'assistenza dei parenti alle persone anziane è indispensabile e
già questi parenti devono percorrere un tratto non breve a piedi,
poi devono farsi delle lunghe scalinate, e si tratta a volte di
vecchietti o di vecchiette già con difficoltà di movimento, perché
astrattamente la Direzione sanitaria o il Comitato di gestione -
non ho capito chi - ha deciso che fuori dall'orario di visita non
si può entrare, quando invece il reparto interessato non ha mai
posto queste limitazioni.
Dice l'Assessore: ma alcuni avevano il permesso, potevano
entrare. Anche su questo io avrei da eccepire, perché mi pare che i
criteri con cui questi permessi sono stati dati sono molto
discrezionali; non sono dati solo agli operatori, per cui ci sono
dei giovani validi che hanno il permesso per salire con l'ascensore
e dei vecchietti semiparalitici che sono costretti a farsi le
scalinate. Quindi io chiedo che l'Assessore, come ha manifestato,
intervenga per non interpretare le cose in modo burocratico, ma per
trovare la soluzione. Nella geriatria ci sono problemi di
assistenza agli anziani: prima di tutto vediamo cosa possiamo fare
come ente pubblico per migliorare questa assistenza, poi non
creiamo difficoltà a quelli che per loro sfortuna sono costretti a
recarsi ad assistere parenti anziani.
