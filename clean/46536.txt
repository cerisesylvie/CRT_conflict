Classificazione
CONSIGLIO REGIONALE
Costituzione e funzionamento degli organi consiliari
SANITÀ VETERINARIA E ZOOTECNIA



Oggetto del Consiglio n. 2944 del 22 novembre 2023 - Resoconto
OGGETTO N. 2944/XVI - Approvazione di mozione: "Audizioni in
V Commissione consiliare permanente in merito alla situazione di
criticità del coordinamento regionale dell'Anpas".
Bertin (Presidente) -
A illustrare la mozione è il
consigliere Marquis.
Marquis (FI) -
Abbiamo riportato quest'argomento
all'attenzione dell'Aula a seguito delle iniziative ispettive che
avevamo portato e discusso nello scorso mese di ottobre, che
nascevano dalle dimissioni che erano state date dai vertici del
Comitato Anpas (Associazione Nazionale Pubbliche Assistenze) della
Valle d'Aosta.
Proprio da queste iniziative qui e dalle discussioni in Aula era
emerso e avevamo posto in luce il fatto che il Governo regionale
non aveva avuto modo di interloquire su questa vicenda che, per
noi, è una vicenda importante, con il Presidente dimissionario e
coloro che con lui hanno rassegnato le dimissioni.
Noi ritenevamo e riteniamo che questo sia un segnale di
criticità nel sistema del volontariato in tutte le associazioni che
aderiscono all'Anpas e per questa ragione avevamo sollecitato di
incontrarli per capire quali fossero le problematiche che avevano
generato questa situazione, questo per salvaguardare l'importante
forma di volontariato che opera da tanti anni in Valle d'Aosta a
disposizione della comunità.
Pertanto, abbiamo presentato poi una mozione che sostanzialmente
chiede di andare a sentire in audizione l'Assessore competente ed
il Presidente - allora avevamo scritto "Presidente dimissionario"
perché non era ancora stato dato luogo alla sostituzione e alla
risistemazione del Comitato -; quindi riteniamo che la
problematicità meriti di essere affrontata.
Pertanto proporremmo di modificare l'impegnativa di sentire
nella Commissione competente il nuovo Presidente per affrontare le
questioni di criticità che coinvolgono il sistema del volontariato
e per fare il punto della situazione.
Presidente -
La discussione generale sulla mozione è
aperta. Chi vuole intervenire si prenoti. Ci sono interventi? Non
vedo richieste d'intervento, chiudo la discussione generale. Per il
Governo, l'assessore Marzi ne ha facoltà.
Marzi (SA) -
Abbiamo formalmente saputo, con
soddisfazione per tutta la comunità valdostana del volontariato,
che, in occasione dell'assemblea dell'Anpas dello scorso 11
novembre, sono stati ricostituiti la Presidenza e gli organi
sociali dell'organizzazione a rappresentanza delle varie realtà
territoriali.
Vogliamo in tal senso porgere alla neo presidentessa, Paola
Casagrande, e a tutti i suoi collaboratori dell'Anpas, i nostri
migliori auguri di buon lavoro.
Anche per questo motivo, le propongo di emendare l'iniziativa,
togliendo nelle premesse il punto dell'"Appurato" e mettendo nella
parte dell'impegnativa, lasciandola praticamente uguale, ma
togliendo il termine "Dimissionaria" dopo "Presidenza".
Presidente -
Come detto in precedenza, in termini di
Regolamento, le mozioni non possono essere più modificate dopo la
chiusura della discussione generale. Anche in questo caso, se c'è
l'unanimità dell'Assemblea, possiamo modificare la mozione,
altrimenti no. Consigliere Marquis, a lei la parola.
Marquis (FI) -
Come gruppo ringraziamo l'Assessore per la
disponibilità e il Presidente per la proposta che ha fatto; se
siete tutti d'accordo, proporremmo, in deroga, di prendere questa
decisione comune per poter audire il nuovo Presidente.
Presidente -
Mettiamo in votazione la mozione. La parola
al consigliere Ganis per dichiarazione di voto: ne ha facoltà.
Ganis (LEGA VDA) -
Per dichiarazione di voto. Ringrazio
il collega per aver portato in aula questo tema.
In questi ultimi mesi abbiamo assistito ad un cambio di vertici
all'interno del Comitato regionale Anpas: la vecchia Presidenza,
presieduta dal dottor Massimo Pesenti, si è dimessa per lasciar
spazio al nuovo direttivo che si è insediato nei primi giorni di
novembre.
Colgo anch'io l'occasione per fare gli auguri di buon lavoro a
Paola Casagrande, Presidente del nuovo direttivo.
Ricordo a tutti che il Comitato Anpas raccoglie nella nostra
regione circa 500 volontari e 14 Associazioni e svolge un servizio
importante per conto dell'ente pubblico all'interno di un sistema
organizzato quale quello del soccorso sanitario della Valle
d'Aosta; volontari del soccorso che, a rotazione, dedicano tempo,
sacrificio e competenza al servizio della comunità. Cittadini che,
molto spesso, intervengono per primi in caso di necessità,
cittadini formati e che rappresentano un
trait d'union
tra
territorio e cittadini.
Lo abbiamo più volte evidenziato in Consiglio regionale: le
Associazioni di volontariato svolgono un ruolo importante e
fondamentale nel tessuto sociale valdostano, andando così a colmare
alcune carenze strutturali nella nostra società. Ma come ben
ricorda il Piano per la salute ed il benessere sociale, il mondo
del volontariato dovrebbe ricoprire un ruolo di assoluta importanza
per la nostra comunità, in stretta sinergia con l'intero sistema
emergenziale.
Va evidenziato e ricordato che il mondo del volontariato sta
affrontando, come ha ben ricordato il collega, un momento di
difficoltà, in particolar modo quello del volontariato del
soccorso. Esistono dei problemi che andrebbero analizzati
attraverso la collaborazione e la partecipazione
dell'Amministrazione regionale con l'attuale direttivo.
Visto che la mozione va in questa direzione, come gruppo la
voteremo.
Presidente -
Se non vi sono altre dichiarazioni di voto,
mettiamo in votazione la mozione. Non vedo richieste di
dichiarazione di voto, la votazione è aperta. La votazione è
chiusa.
Presenti, votanti e favorevoli: 35
La mozione è approvata all'unanimità.
