Classificazione
ENERGIA



Oggetto del Consiglio n. 338 del 24 gennaio 2019 - Resoconto
OGGETTO N. 338/XV - Interrogazione: "Situazione dei consumi
energetici in Valle d'Aosta".
Rollandin (Presidente) -
Punto n. 10 dell'ordine del
giorno. La parola all'Assessore Testolin.
Testolin (UV)
- Mi scuso per il ritardo ma non sapevo del
ritiro di alcuni punti. Prima di entrare nel merito
dell'interrogazione presentata dai colleghi Minelli e Bertin,
occorre premettere che i consumi energetici che verranno illustrati
sono stati estrapolati dai bilanci energetici regionali 2007 e
2015, approvati con deliberazione della Giunta regionale 535 del 2
maggio 2018. I dati per gli anni 2016 e 2017 sono stati raccolti ma
sono in fase di elaborazione e validazione, alcuni dati generali
potranno essere disponibili a partire da aprile 2019 mentre
l'aggiornamento del bilancio energetico 2007/2017 e del documento
di monitoraggio del piano energetico ambientale regionale PEAR
2011/2017 verrà effettuato entro l'autunno del 2019. I dati per il
2018 al momento non sono ancora disponibili e verranno raccolti nel
corso del presente anno: questo perché all'interno
dell'interrogazione erano chiesti dati più aggiornati, ma quelli
che sono a disposizione sono quelli che andrò a elencare ora con
queste caratteristiche.
Al quesito n. 1 si chiede: "
qual è il totale dei consumi
energetici in Valle d'Aosta negli ultimi due anni
", il totale
dei consumi nel 2014 è stato pari a 4.531 gigawatt/ora dei quali
0,35 relativi a solidi, 2.229 relativi a prodotti petroliferi,
876,92 relativi a gassosi, 482,69 a rinnovabili, 52,41 a calorie,
889,9 a energia elettrica. Nel 2015 il consumo complessivo è stato
pari a 4.451 gigawatt/ora, dei quali 0,35 relativi a solidi,
2.175,43 relativi a prodotti petroliferi, 838,46 relativi a
gassosi, 487,51 a rinnovabili, 73,38 a calorie, 876,20 a energia
elettrica. I consumi finali netti sono caratterizzati da una
riduzione dal 2007 al 2015 di circa il 9% con una media annua pari
all'1,1% annuo. I consumi finali netti al 2015 presentano la
seguente distribuzione percentuale: 49% prodotti petroliferi, 20%
energia elettrica, 19% gassosi, 11% rinnovabili e 1% calore.
Nel secondo quesito si chiede: "
quali combustibili fossili si
utilizzano attualmente in Valle d'Aosta e in quali settori
".
Allora i combustibili fossili utilizzati nella nostra regione sono:
gas naturale, gasolio, GPL, olio combustibile, cherosene, benzina e
carburante avio, carbone e bioliquidi non sostenibili. I settori
nei quali vengono utilizzati i combustibili fossili sono:
agricoltura, industria e il civile, che comprende i consumi del
settore domestico, residenziale e non residenziale; terziario,
comprensivo della pubblica amministrazione e, infine, quello dei
trasporti, che comprende i consumi stradali, ferroviari e aerei.
Percentualmente, con riferimento all'anno 2015, il 38% è relativo
ai consumi nel settore dei trasporti, il 30% riguarda il consumo
domestico, il 19% il consumo industriale, il 12% il settore
terziario e il residuo 1% riguarda il consumo nel settore
agricolo.
Terzo quesito: "
qual è la percentuale dei consumi attualmente
coperta con l'utilizzo rispettivamente di prodotti petroliferi,
metano e altri gas, energie rinnovabili, riferita agli anni 2017 e
2018
", i consumi finali termici, ovvero costituiti da prodotti
petroliferi, gas naturale ed energie rinnovabili e termiche, sono
al 2014 in totale pari a 3.641 gigawatt/ora e sono costituiti dal
61% da prodotti petroliferi: gas, GPL, cherosene, olio
combustibile, eccetera, a seguire il 24% di gas naturale con il 13%
di consumo da fonti energetiche rinnovabili: termiche, biomassa,
solare, quota rinnovabile delle pompe di calore, eccetera, e circa
l'1,4% di consumo calore. I consumi finali termici sono al 2015 in
totale pari a 3.575 gigawatt/ora e sono costituiti al 61% da
prodotti petroliferi, a seguire il 23% di gas naturale, 14% consumo
da fonti energetiche rinnovabili e poco più del 2% di consumo
calore. Se si fa un
focus
sui soli prodotti petroliferi, in
tutti i settori di utilizzo questi sono costituiti al 2005 per il
75% da gasolio, dal 14% da benzine, per l'11% da GPL e per
percentuali residuali da olio combustibile, carburante avio e
cherosene. I consumi dei prodotti petroliferi presentano una
decrescita media annua dal 2007 al 2015 di circa il 2,5% annuo, con
una decrescita particolarmente marcata dell'olio combustibile:
-11%, del cherosene: -9%, del GPL: -7% annuo, del gasolio: -2%
annuo. Fornirò questa mera elencazione per avere anche dati che
siano lavorabili assieme ai grafici che sono a disposizione.
Presidente -
Per la replica, la parola alla collega
Minelli.
Minelli (RC-AC)
- L'interrogazione che avevamo presentato
era volta ad avere delle informazioni su dati più recenti, perché
parte delle cose che l'Assessore ci ha adesso illustrato le
conoscevamo. L'intenzione era sapere, attraverso la richiesta
all'Assessore, se fosse possibile avere almeno per il 2017 qualche
dato in più, anche se immaginavamo che per l'anno appena trascorso
fosse stato più difficile. Tuttavia, il quadro che emerge per il
periodo perso in considerazione (2007-2015) è un quadro che denota
una situazione ahimè preoccupante. È vero che la riduzione nel
periodo è stata stimata del 9% e, in particolare, con una
decrescita media del consumo di alcuni combustibili del 2,5%, però
mi sembra di capire che se la tendenza è questa... spero che negli
ultimi due anni ci sia stato un miglioramento della situazione, che
sia diminuito l'uso di questi combustibili per privilegiare altre
forme di energia, sarebbe una cosa positiva. L'osservazione che mi
viene da fare è che noi ci siamo dati in quest'aula un compito
molto ambizioso: quello di arrivare ad avere nel 2040 una regione
che sia non solo
carbon-free
ma anche
fossil-fuel
free
. Mi pare di capire, spero ad aprile i dati siano più
confortanti, che c'è davvero molto lavoro da fare e questa scadenza
che abbiamo scelto mi sembra molto ravvicinata per riuscire ad
avere una situazione ottimale come quella che speriamo
ottenere.
