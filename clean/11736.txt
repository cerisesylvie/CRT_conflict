Classificazione
SPORT E TEMPO LIBERO
Manifestazioni sportive


Resoconto integrale del dibattito dell'aula
Oggetto del Consiglio n. 1431 del 28 giugno 1995 - Resoconto
SEDUTA ANTIMERIDIANA DEL 28 GIUGNO 1995
OGGETTO N. 1431/X Concessione, ai sensi della legge regionale
31/1992, di un contributo di lire 64.800.000 al Comitato regionale
della FISE nelle spese previste per la realizzazione del programma
di manifestazioni sportive da svolgersi in Valle d'Aosta nel corso
della stagione estiva 1995. Approvazione e impegno di spesa.
Deliberazione Il Consiglio
Premesso che:
Il Comitato regionale della Federazione Italiana Sport Equestri
(FISE), con sede in Nus, ha presentato all'Assessorato regionale
del turismo, sport e beni culturali una richiesta tendente ad
ottenere, ai sensi della legge regionale 24 giugno 1992, n. 31, un
contributo nelle spese previste per l'organizzazione e lo
svolgimento di una serie di manifestazioni sportive, in programma
in Valle d'Aosta nel corso dell'estate 1995. In particolare le
manifestazioni per le quali si richiede il finanziamento sono le
seguenti:
- due concorsi ippici nazionali di Formula 3 e 4, in programma
ad Aosta il 9 e 16 luglio;
- 2° concorso internazionale ad invito di attacchi, in programma
ad Aosta il 6 agosto;
- concorso ippico nazionale, in programma a Rhêmes-Notre-Dame il
3 settembre;
- campionato interregionale di dressage, valido per la prima
prova del campionato regionale, in programma a Quart il 24
settembre;
- campionato interregionale di dressage, valido per la seconda
prova del campionato valdostano della specialità, in programma a
Fénis il 24 settembre.
Alla richiesta di contributo sopra specificata è stato allegato
il preventivo generale di spesa che ammonta a complessive Lire
129.600.000, così dettagliate:
- allestimento campo gara, trasporto materiali Lire
23.000.000
- rimborsi spese giurie nazionali ed
internazionali Lire 8.000.000
- Chef de Piste Lire 4.400.000
- ospitalità alberghiera per giudici tecnici
e addetti Lire 8.000.000
- personale di servizio in campo e di pulizie Lire 3.000.000
- servizio medico e ambulanza Lire 4.000.000
- servizio veterinario Lire 2.600.000
- servizio mascalcia Lire 2.600.000
- rimborso spese Rangers e Vigili del fuoco Lire 1.800.000
- cronometristi Lire 1.800.000
- servizio speaker e impianti fonici Lire 4.600.000
- momenti di intrattenimento (spettacoli) Lire 2.000.000
- intervento carrozze e museo d'epoca Lire 10.000.000
- sistemazione per scuderizzazione cavalli Lire 2.300.000
- servizio segreteria e spese postali Lire 3.400.000
- comunicazione promopubblicitaria su media Lire 7.000.000
- assicurazione globale manifestazione Lire 1.500.000
- coccarde e targhe Lire 8.500.000
- premiazione Lire 18.000.000
- premi in denaro Lire 8.200.000
- tasse federali Lire 400.000
- stampa manifesti e programmi Lire 4.500.000
----------------------------
TOTALE Lire 129.600.000
Il Comitato regionale della FISE precisa che per la
realizzazione delle manifestazioni sopra dettagliate si avvarrà
della collaborazione dei Circoli ippici o di appositi Comitati
affiliati alla Federazione stessa, operanti nelle varie località
sedi delle competizioni ai quali potranno essere intestati i
relativi giustificativi di spesa.
Si dà atto che l'Ufficio regionale per il turismo, ritiene che
le spese sopra esposte siano ammissibili a contributo e che
l'iniziativa di cui trattasi sia da considerarsi di interesse
turistico promozionale.
Si ritiene pertanto di aderire alla richiesta del Comitato
regionale della FISE mediante la concessione di un contributo
massimo di Lire 64.800.000, pari al 50 percento delle spese
preventivate per l'organizzazione e lo svolgimento delle iniziative
in questione.
Vista la legge regionale n. 24 giugno 1992, n. 31;
Visto il parere favorevole rilasciato dal Dirigente dell'Ufficio
regionale per il turismo dell'Assessorato del Turismo, Sport e Beni
Culturali, ai sensi del combinato disposto dall'articolo 72 della
legge regionale 3/1956, e successive modificazioni e dell'articolo
21 della legge regionale 18/1980, e successive modificazioni in
ordine alla legittimità della presente deliberazione;
Delibera
1) di approvare, ai sensi della legge regionale 24 giugno 1992,
n. 31, la concessione di un contributo fino ad un massimo di Lire
64.800.000 (sessantaquattromilioniottocentomila) a favore del
Comitato regionale della Federazione italiana sport equestri
(FISE), con sede in Nus, P.I. 00576160071, e comunque in
percentuale non superiore al 50 percento delle spese effettivamente
sostenute e regolarmente giustificate per l'organizzazione e lo
svolgimento di una serie di manifestazioni sportive, in programma
in Valle d'Aosta nel corso dell'estate 1995, in premessa
specificate;
2) di approvare e di impegnare la spesa di Lire 64.800.000
(sessantaquattromilioniottocentomila), con imputazione sul cap.
64320 del bilancio preventivo della Regione per l'anno 1995
("Contributi e sussidi ad istituzioni - e organismi vari per
attività nel settore del turismo e del tempo libero"), che presenta
la necessaria disponibilità;
3) di stabilire che alla liquidazione si provveda, ai sensi
dell'articolo 58 della legge regionale 27 dicembre 1989, n. 90, su
richiesta dell'Assessorato regionale del turismo, sport e beni
culturali anche ratealmente, a manifestazioni avvenute e previa
presentazione di idonei giustificativi di spesa;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
Presidente Passiamo alla votazione.
Presenti, votanti e favorevoli: 29
Il Consiglio approva all'unanimità
