Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 60 del 27 gennaio 1982 - Resoconto
OGGETTO N. 60/VII - INTERVENTI ECONOMICI A FAVORE DELLE
PERSONE CHE NECESSITANO DI CURE PRIVE DI ASSISTENZA MUTUALISTICA -
(Approvazione di mozione).
PRESIDENTE
:
Do lettura della mozione presentata
dal Consigliere Minuzzo:
"MOZIONE
CONSTATATO che l'Amministrazione regionale, con rimborsi
finanziari ad hoc, favorisce le cure che sono escluse dagli
interventi mutualistici;
CONSIDERATO che vi sono diversi residenti in Valle affetti da
diabete-mellito-insulino-dipendente o da malattie affini costretti
ad onerosi impegni finanziari per potersi curare;
PRESO ATTO che per l'acquisto di occhiali da vista
l'Amministrazione regionale, attraverso la SAUB, integra in modo
inadeguato il costo attuale delle protesi oculistiche;
RILEVATO che tutti i residenti in Valle devono essere trattati
egualmente per le cure non coperte da assistenza mutualistica;
TENUTO CONTO che in modo particolare per i bambini è necessario
intervenire preventivamente per evitare eventuali disfunzioni che
possono aggravarsi con il passare degli anni;
DELIBERA
di dare mandato alla Giunta regionale di portare alla ratifica
del Consiglio, entro 60 giorni, un progetto di interventi economici
atti ad alleviare gli oneri finanziari che devono affrontare coloro
i quali sono bisognosi di cure prive di assistenza
mutualistica".
PRESIDENTE
:
Ha chiesto di illustrare la mozione il
Consigliere Minuzzo,
ne ha facoltà.
MINUZZO
(P.S.D.I.):
Mi sembra
sufficientemente chiaro qual è lo
spirito di questa
mozione, praticamen
t
e si vuole impegnare la Giunta
a
predisporre dei progetti, degli
interventi atti a venire
incontro
in qualche modo a tutti coloro
che hanno
bisogno di cure escluse
dall'intervento mutualistico. Nella
mozione si parla specificatamente
di due malattie:
del diabete-mellito-insulino, che è elemento di dibattito in questi
giorni in diversi organi
di informazione, e delle affezioni
che richiedono le protesi oculistiche,
dove
attualmente l'intervento della
Regione è quanto mai
limitato,
pur sapendo quali sono i costi
attuali per
l'acquisto degli occhiali
e quanto sia importante
intervenire
in modo particolare presso i bambini
che
molto sovente devono sostituire
queste protesi per una
questione
di cura.
Sono disponibile a dei
chiarimenti, però il discorso di fondo è
quello di impegnare
la Giunta
a portare alla ratifica o all'approvazione del
Consiglio regionale, interventi atti a venire incontro a coloro
che sono bisognosi di cure prive
di assistenza
mutualistica.
PRESIDENTE
:
E' aperta la discussione sull'oggetto
n. 24.
Ha chiesto di parlare l'Assessore alla Sanità ed
Assistenza Sociale Rollandin, ne ha facoltà.
ROLLANDIN
(U.V.):
La mozione in oggetto prende in
considerazione due argomenti in modo particolare, richiamati anche
dal Consigliere Minuzzo, vale a dire lo stato di convenzione che
prevede un'integrazione per l'acquisto di occhiali a seguito di
minorazioni o menomazioni della vista, e l'aspetto medico di quanti
sono affetti da diabete e che quindi devono sostenere per conto
proprio il costo per procurarsi dei prodotti adeguati alle loro
necessità, in quanto a livello di servizio assistenziale nazionale,
non sono ancora a disposizione (o almeno non lo erano per tutti
fino adesso).
Si tratta di un problema che era già stato affrontato a livello
amministrativo con due delibere specifiche, che penso il
Consigliere Minuzzo conoscerà. Per quanto riguarda il diabete,
erano state predisposte delle provvidenze economiche in
collaborazione in modo particolare con la pediatria, che
prevedevano l'intervento economico con il pagamento di tutte le
spese sostenute per i medicinali esclusi dal prontuario
terapeutico, quindi non rimborsabili, con un limite però rispetto
al reddito che non doveva superare i 10 milioni. Questa è una prima
delibera che penso sia conosciuta, in caso contrario ne farò avere
una copia.
Per quanto riguarda invece gli occhiali, si era fatta una
delibera che permetteva di rimborsare quanto è previsto dalla
convenzione, tenuto conto che non c'è mai stata la disponibilità
degli ottici a partecipare ad una convenzione e a dare la
assistenza in forma diretta. Si è sempre dovuto far ricorso
all'indiretta e come si dice nella mozione, la possibilità di
integrazione è praticamente minima. Nella delibera che era stata
presa, si era cercato di dare sempre l'integrazione massima nella
forma indiretta, che è ancora in dimensioni ridotte rispetto al
costo effettivo di un paio di occhiali, che è di L. 30.000 al
massimo, rispetto a quella che è la normativa attuale.
Sui provvedimenti già in vigore, c'è da dire ancora che la
presentazione della legge finanziaria dello Stato del 1982 tiene
conto in particolare di determinati tagli alla spesa pubblica, si
tratta di questione arcinota, che è stata anche discussa a livello
di Consiglio regionale. Si è già fatto presente da parte degli
interessati come sia penalizzante, senza fare riferimento ancora al
discorso dell'anno dell'handicappato, il taglio delle protesi;
tant'è vero che a questo proposito sono usciti dei decreti che
precisano quali sono le categorie escluse da questi tagli ed ancora
all'ultimo Consiglio nazionale sanitario che si è tenuto ieri, è
stato presentato all'approvazione un decreto, dove si fa
un'elencazione di protesi che sono escluse dai tagli e che quindi
dovrebbero essere corrisposte anche nell'anno 1982 (che invece è
l'anno di tutti questi tagli specifici). Ho qui la copia di questo
decreto. Proprio a quel livello, si è sollevato il problema del
diabete mellito, che non è mai stato conteggiato, con
l'assicurazione da parte del Ministro e degli organi competenti di
prenderlo in considerazione nella stesura definitiva del decreto
che ho qui in bozza, dove si prendono in considerazione anche le
protesi per tutte le altri parti del corpo, quali arti, tronco,
ecc..
Al momento attuale la situazione si pone in questi termini, con
in più un dispositivo preciso dello Stato che di fatto rende nulle
le integrazioni fatte successivamente alla presentazione della
legge finanziaria per le integrazioni ai provvedimenti statali. In
conseguenza di ciò ed in attesa che ci sia una presa di posizione
definitiva, perché la legge finanziaria non è stata ancora
approvata per cui di fatto non si sa quale sarà la possibilità vera
di intervento, riterrei, se fosse possibile, di rimandare la
decisione su questo problema, per sapere in che modo la Regione può
intervenire in questo campo ad integrare le provvidenze a livello
statale. Ripeto che a questo momento, al di là di quello che è già
previsto e delle decisioni tassative che erano state date a livello
governativo, l'impegno potrebbe essere di fatto reso nullo da
provvedimenti presi a livello nazionale. Non sono contrario allo
spirito di questa mozione, ma per i motivi prima esposti mi sembra
che non sia proponibile impegnarci a presentare entro 60 giorni una
iniziativa del genere. Pertanto chiederei di ritirare la mozione,
altrimenti proporrei di astenerci in quanto siamo dell'avviso che
le proposte siano effettivamente necessarie, perché il piano che
dovrebbe essere previsto è molto più complesso. Nella mozione ci si
richiama in particolare a due delle menomazioni che hanno bisogno
di intervento finanziario, però bisognerebbe prendere in
considerazione anche le altre voci e potremmo sbizzarrirci ad
elencarle per tutte quelle altre categorie che hanno difficoltà e
bisogno di interventi in specifico, e che hanno in questo momento
dei provvedimenti legislativi nazionali in contrasto con questa
iniziativa. Ancora ieri si è discusso in Consiglio Sanitario a
proposito dei limiti di età posti per gli apparecchi acustici agli
assistiti di età inferiore ai 12 anni, ma questa era la proposta
iniziale che è stata poi estesa ai 18 anni; per cui in Consiglio
Sanitario si diceva che se c' è una menomazione acustica, non è che
fino a 18 anni si ha diritto ad avere l'assistenza e poi
quest'anno, che è stato proclamato l'anno dell'anziano, di fatto
salterà. Ha senso mettere questi limiti? Il fatto è che bisognava
tagliare la spesa pubblica nella parte sanitaria; questo decreto,
se sarà poi convertito in legge, fissa comunque dei limiti di età.
La bozza predisposta per il parere dell'ultimo Consiglio Sanitario
prevede lenti correttive limitatamente agli assistiti di età
inferiore ai 18 anni; con questo, non so quali considerazioni vorrà
fare il Consigliere Minuzzo insieme agli altri proponenti, ma
ritengo che in questo spirito vada rivista, almeno momentaneamente,
la soluzione che si può proporre.
PRESIDENTE
:
Ha chiesto di parlare il Consigliere
Minuzzo, ne ha facoltà.
MINUZZO
(P.S.D.I.)
: Visto che in qualche modo
l'Assessore Rollandin ha recepito lo spirito di questa mozione, mi
permetto di sottoporre alla sua attenzione un emendamento che
intendo presentare per evitare sia il ritiro della mozione, che
l'astensione della maggioranza, come proposto dall'Assessore. Con
l'emendamento propongo di sostituire "entro 60 giorni" con "non
appena approvata la legge finanziaria dello Stato", perché mi
sembra di aver capito dalla illustrazione dell'Assessore Rollandin
che in quella legge sono previsti tutti i limiti entro i quali
possono intervenire le Regioni in materia.
All'Assessore, quando dice che non vi era la disponibilità degli
ottici a convenzionarsi con la Regione per le protesi oculistiche,
posso assicurare che questa disponibilità adesso c'è; vi è stata
una riunione di tutti gli ottici organizzata dall'Associazione
Artigiani, i quali hanno dichiarato di essere disponibili ad una
convenzione con la Regione in tal senso. Infatti, non a caso, è
stata introdotta nelle premesse anche la questione degli
ottici.
Ma al di là dei due interventi specifici menzionati, quello che
conta è la delibera con la quale si chiede un intervento globale
della Giunta per venire incontro a chi deve essere sottoposto a
cure prive di assistenza mutualistica. Per cui propongo
l'emendamento che ho adesso illustrato e vorrei sapere se
l'Assessore è disposto ad accoglierlo.
ROLLANDIN
(U.V.):
Sulla disponibilità degli ottici
a fare convenzioni bisogna solo intenderci, perché anche i dentisti
erano disposti a farle, a condizione però che si rivedessero le
tariffe. Le lettere che erano state inviate alla Federazione, con
le quali si chiedeva se erano disposti in tal senso, non hanno mai
avuto risposta; ma se hanno cambiato idea, ben vengano. Prendo atto
con soddisfazione che c'è questa disponibilità e sono pronto a
vagliarla; chiederò ufficialmente per scritto dichiarazioni di
disponibilità alle tariffe vigenti e la fornitura naturalmente
delle parti protesiche.
A parte questo problema, mi sembra che il discorso della legge
finanziaria che, ripeto, è vincolante per una serie di aspetti,
vada preso in considerazione; si può metterlo nel deliberato
dicendo che: "Dà mandato alla Giunta regionale di esaminare un
progetto di interventi economici atti ad alleviare ecc., tenendo
conto dei limiti e di quelli che saranno i provvedimenti previsti
nella legge finanziaria 1982"; A questo punto non ho nessun
problema ad unificare tutti gli interventi che ci sono.
PRESIDENTE
:
La proposta che mi permetto di fare
per cercare di arrivare alla conclusione della discussione, è che
il deliberato resti invariato, tranne che anzitutto sostituire
"portare alla ratifica" con "all'esame del Consiglio", e mi
permetto di difendere con questa sostituzione le prerogative del
Consiglio, che viene chiamato ad "esaminare" e non solo a
"ratificare" delle proposte; togliere "entro 60 giorni" ed
aggiungere in fondo "tenendo conto delle norme che saranno
contenute nella legge finanziaria dello Stato".
Ha chiesto di parlare il Consigliere Péaquin su questo testo
concordato, ne ha facoltà.
PEAQUIN
(P.C.I.):
Intervengo per dichiarazione di
voto su questa mozione presentata dal Consigliere Minuzzo, di cui
condividiamo appieno lo spirito. La Valle d'Aosta deve
qualificarsi, per quanto è possibile, in interventi che tendono ad
alleviare i disagi di coloro che soffrono di mali che non vengono
ricoperti con altri provvedimenti. Il Presidente del Consiglio mi
ha preceduto perché anch'io volevo proporre un emendamento per dire
di portare all'approvazione del Consiglio i provvedimenti che
verranno presi e di portarli quando saranno resi chiari gli
interventi sulla legge finanziaria, augurandoci che questa legge
sia più precisa e che non badi a fare discriminazioni come, a
titolo di esempio, sugli apparecchi acustici per ragazzi fino ai 12
anni prima e dopo fino ai 18 anni, perché ci pare un diritto di
tutti poter usufruire di interventi che permettono di udire.
Pertanto il parere del nostro Gruppo sarà favorevole alla
mozione così riformulata.
PRESIDENTE
:
Metto in approvazione la mozione nel
seguente testo emendato:
"CONSTATATO che l'Amministrazione regionale, con rimborsi
finanziari ad hoc, favorisce le cure che sono escluse dagli
interventi mutualistici;
CONSIDERATO che vi sono diversi residenti in Valle affetti da
diabete-mellito insulino-dipendente o da malattie affini costretti
ad onerosi impegni finanziari per potersi curare;
PRESO ATTO che per l'acquisto di occhiali da vista
l'Amministrazione regionale, attraverso la SAUB, integra in modo
inadeguato il costo attuale delle protesi oculistiche;
RILEVATO che tutti i residenti in Valle devono essere trattati
egualmente per le cure non coperte da assistenza mutualistica;
TENUTO CONTO che in modo particolare per i bambini è necessario
intervenire preventivamente per evitare eventuali disfunzioni che
possono aggravarsi con il passare degli anni;
Delibera
di dare mandato alla Giunta regionale di portare all'esame del
Consiglio, un progetto di interventi economici atti ad alleviare
gli oneri finanziari che devono affrontare coloro i quali sono
bisognosi di cure prive di assistenza mutualistica, tenendo conto
delle norme che saranno contenute nella legge finanziaria dello
Stato".
ESITO DELLA VOTAZIONE
Presenti, votanti e favorevoli: 25
Approvato all'unanimità
