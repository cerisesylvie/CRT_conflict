Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 194 del 6 ottobre 1993 - Resoconto
OGGETTO N. 194/X - Concessione, ai sensi della legge
regionale n. 31/1992, di un contributo di lire 32.000.000 allo Sci
Club Cour­mayeur Monte Bianco nelle spese sostenute per
l'orga­nizzazione di due gare di slalom gigante valide per la Coppa
Europa svoltesi il 18 e 19 febbraio 1993. Appro­vazione e
liquidazione di spesa.
Deliberazione - Il Consiglio
Premesso che lo Sci Club Courmayeur Monte Bianco ha pre­sentato
all'Assessorato regionale al turismo, sport e beni cultu­rali una
richiesta tendente ad ottenere un contributo nelle spe­se sostenute
per l'organizzazione di due gare di slalom gigante maschile valide
per la Coppa Europa, svoltesi il 18 e 19 feb­braio 1993;
Considerato che le competizioni sciistiche si sono svolte a
Courmayeur a titolo di recupero, a causa dell'indisponibilità
comunicata all'ultimo momento alla Federazione da parte delle
località originariamente previste dal calendario sportivo
inter­nazionale, e che pertanto non è stato possibile predisporre
in tempo utile l'atto da sottoporre al preventivo esame del
Con­siglio regionale, sia ai fini del riconoscimento delle
caratteristi­che di manifestazione sportiva di particolare
importanza turi­stico-promozionale (art. 3, comma 3, della legge
regionale 31/92), sia ai fini dell'erogazione preventiva del
contributo (art. 5 della legge regionale 31/92);
Su proposta dell'Assessore regionale al turismo, sport e beni
culturali, sentito il parere dell'Ufficio regionale per il
turismo;
Visto il parere favorevole rilasciato dal Dirigente dell'Ufficio
regionale per il turismo, ai sensi del combinato disposto dell'art.
72 della legge regionale n. 3/1956 e successive modifi­cazioni, e
dell'art. 21 della legge regionale 18/1980 e successive
modificazioni, in ordine alla legittimità della presente proposta
di deliberazione;
Richiamata la legge regionale 24 giugno 1992, n. 31;
Delibera
1) di riconoscere ai sensi e per gli effetti del comma 3
dell'art.3 della legge regionale 24 giugno 1992, n.31, un
particolare inte­resse turistico-promozionale alle due competizioni
sciistiche, valide per la Coppa Europa, svoltesi a Courmayeur il 18
e 19 febbraio 1993;
2) di apporvare la concessione, ai sensi della legge regionale
24 giugno 1992, n.31, di un contributo di lire 32.000.000 a favore
dello sci Club Courmayeur Monte Bianco, con sede a Cour­mayeur in
Viale Monte Bianco, 8, partita IVA n.00195890074, pari all'80%
circa delle spese sostenute e correttamente giusti­ficate per
l'organizzazione di due gare di slalom gigante ma­schile valide per
la Coppa Europa, svoltesi il 18 e 19 febbraio 1993;
3) di approvare la spesa di lire 32.000.000 con imputazione sul
cap.64320 del bilancio preventivo della regione per l'anno 1993
("Contributi e sussidi ad istituzioni ed enti vari per l'attività
nel settore del turismo e del tempo libero"), che presenta la
ne­cessaria disponibilità;
4) di ordinare l'emissione del relativo mandato di pagamento, ai
sensi dell'art.59 della legge regionale 27 dicembre 1989, n. 90,
per l'importo del sig. Andrea Arnaldi, Presidente;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'art.1 del
decreto legislativo 13 febbraio 1993, n.40 e di dar­ne
esecuzione.
Presidente -
Anche in questo caso sono stati
presentati degli emendamenti al testo, emendamenti che sono stati
distribuiti.Qualcuno in­tende chiedere la parola?
Se nessuno intende parlare i consiglieri possono esprimere il
loro voto.
Esito della votazione
Presenti: 28
Favorevoli: 23
Astenuti: 5 (Bavastro, Rini, Linty, Tibaldi, Viérin Marco)
Il Consiglio approva l'oggetto con il testo emendato.
