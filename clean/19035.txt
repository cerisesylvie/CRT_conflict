Classificazione
AMBIENTE
Inquinamento
ENERGIA


Resoconto integrale del dibattito dell'aula
Oggetto del Consiglio n. 2174 del 27 luglio 2001 - Resoconto
OGGETTO N. 2174/XI Impegno per l’estensione
alle abitazioni di zone ad alto inquinamento elettromagnetico dei
benefici previsti per la delocalizzazione post alluvionale.
(Reiezione di mozione)
Mozione Viste le ripetute segnalazioni da parte dei coniugi
Praduroux circa la pericolosità della loro abitazione sita in
località Priod, nel comune di Hône;
Visti i tempi lunghi consentiti attualmente dalla legge agli
enti gestori di linee elettriche per mettere a norma i loro
impianti;
Ritenuto che le abitazioni che sorgono in tali zone a rischio di
inquinamento elettromagnetico si trovano in una situazione analoga
a quella di chi attualmente abita in una casa ubicata in zone
considerate inedificabili in seguito agli eventi alluvionali;
Il Consiglio regionale
Impegna
la Giunta regionale ad attribuire alle abitazioni che si trovano
in zone ad alto inquinamento elettromagnetico gli stessi benefici
che saranno previsti per la delocalizzazione di abitazioni che
sorgono in zone considerate non edificabili in seguito ai recenti
eventi alluvionali.
F.to: Squarzino Secondina - Beneforti - Curtaz
Président
La parole à la Conseillère Squarzino
Secondina.
Squarzino (PVA-cU)
Non farò la storia dei coniugi
Praduroux?
(esclamazioni di sollievo in Assemblea)
? ma la vicenda dei coniugi Praduroux comunque pone in evidenza
uno stato di grande disagio che durerà per parecchio tempo, nel
senso che, finché non sarà attuata la legge che prevede che gli
elettrodotti siano adeguati alle nuove norme, quella zona rimarrà
provvisoriamente inquinata.
Visto che l’Assessore Vallet ha più volte
affermato che è in preparazione per ottobre una legge che prevede
dei benefici per facilitare la delocalizzazione in seguito agli
eventi alluvionali, ci chiediamo se non è possibile assimilare
questa tipologia di disagio ambientale all’altra
tipologia di disagio ambientale.
Capisco che non sono sullo stesso piano; capisco che nel caso
dell'alluvione ci sono esigenze di carattere generale;
c’è l’esigenza di mettere in salvo
delle persone, di tutelare le zone in modo da evitare che si torni
periodicamente a ripristinare i guai in zone che sono a rischio
alluvioni c'è la volontà ben precisa da parte
dell’Amministrazione e saremmo ben contenti in
ottobre o novembre di vedere le proposte che saranno fatte.
La nostra mozione chiede di considerare anche l'altra tipologia
di disagio ambientale: non è possibile considerare che queste poche
zone che sono in attesa di un risanamento da inquinamento
elettromagnetico, che non dipende né dalle persone che abitano in
questa zona né dall’Assessorato né
dall’ente pubblico, per cui bisogna aspettare anni?,
siano assimilabili alle altre di carattere alluvionale? Questa è la
domanda che facciamo e questa è la proposta di un impegno in questo
senso che noi suggeriamo.
Président
La discussion générale est ouverte.
N’ayant point d’inscriptions au
tableau du débat, je serais dans la nécessité de clore le débat, ce
que je fais. Le débat est clos.
La parole à l’Assesseur au territoire, à
l’environnement et aux ouvrages publics, Vallet.
Vallet (UV)
Per dire con argomentazioni sintetiche che la
mozione non è accoglibile perché così come è articolata stabilisce
un'analogia fra le abitazioni che si trovano in zone considerate
non edificabili in quanto a rischio idrogeologico e abitazioni
situate in aree ad inquinamento elettromagnetico.
Non ha senso invocare la stessa strategia per difendersi da due
fenomeni che sono tecnicamente del tutto diversi e che determinano
livelli di rischio neppure paragonabili in linea generale, neanche
se si considerano le situazioni più gravi rispetto alle quali si
invoca la delocalizzazione. Le aree ad alta pericolosità dal punto
di vista idrogeologico sono determinate da cause del tutto
naturali; se tali aree sono dichiarate inedificabili, significa che
non esiste la possibilità di realizzare adeguate opere di
protezione; la delocalizzazione quindi è l’unica
alternativa possibile per le persone che sono insediate nei luoghi
minacciati.
L’inquinamento elettromagnetico è invece
provocato da specifiche attività umane che basta allontanare per
ridurre o eliminare gli effetti nocivi. Nei due fenomeni, pur
assumendo le previsioni più pessimistiche per
l’inquinamento elettromagnetico, a parità di valore
coinvolto, evidentemente la vita umana, pericolosità e danno
possibile sono notevolmente differenti.
Nel caso del rischio idrogeologico deve essere condotto un
attento studio geologico per definire l’entità e la
gravità del dissesto che può verificarsi in occasione di
determinate condizioni. Sulla base di tali informazioni è possibile
quindi individuare le azioni per minimizzare il rischio o gli
effetti possibili alla luce delle attuali possibilità tecnologiche
e compatibilmente con i relativi costi da sostenere.
Nell'ipotesi in cui ogni azione possibile non risulti idonea a
conseguire i livelli di sicurezza accettabili a costi sostenibili,
è possibile adottare azioni cosiddette "non strutturali", quali il
monitoraggio, a cui conseguono evidentemente azioni di protezione
civile. Nel caso dell’inquinamento elettromagnetico
è da evidenziare che giuridicamente il concetto di inquinamento
presuppone l’esistenza di limiti massimi di
concentrazione di una certa sostanza o di un valore fisico che
quando vengono superati causano una modifica dello stato ambientale
originario con possibili conseguenze per gli esseri umani o per
l’ecosistema.
In tale ottica, solo il superamento del limite viene perseguito
in quanto ritenuto lesivo di un interesse importante per
l’uomo, quale ad esempio la salute, mentre valori
anche di poco inferiori a quello massimo vengono considerati
condizioni normali. La definizione di elevato inquinamento
elettromagnetico è al momento un concetto giuridico inesistente. La
normativa attuale prevede livelli di soglie differenziate rispetto
alle quali fa scattare correlate misure di tutela. Tutta la
normativa prevede cioè di intervenire per risanare la situazione
attuando le misure tecniche del caso sull’impianto
che produce l’inquinamento e non sul sito che lo
subisce.
Detto questo, il concetto fondamentale che è da evidenziare e
che ci porta a concludere che le due questioni sono completamente
diverse è proprio una questione di principio, nel senso che in
relazione all’inquinamento elettromagnetico la
normativa statale peraltro, ma la normativa in genere prevede che
chi inquina paga, quindi l’onere della
delocalizzazione, ammesso che i limiti di rischio vengano
identificati e poi superati, è a carico del soggetto titolare
dell'infrastruttura.
Questa è una discussione che potremo riprendere in termini più
approfonditi quando affronteremo il discorso della
delocalizzazione, ma non è possibile oggi accogliere gli intenti
proposti da questa mozione, quindi ci asterremo.
Président
La parole à la Conseillère Squarzino
Secondina.
Squarzino (PVA-cU)
Prendo atto della risposta
dell’Assessore, che è una risposta tecnica, mentre
io speravo di avere una risposta politica. Capisco che la legge
prevede che chi inquina paga ed è chi gestisce
quell’impianto che deve intervenire per diminuire il
tasso di inquinamento. Ma, dato che è concesso un termine alle
società per adeguarsi, un termine che non è domani o dopo domani,
ma abbastanza lontano nel tempo, chiedevo se era possibile
verificare non dico la stessa tipologia, gli stessi contributi, ma
se era possibile verificare un meccanismo per cui anche in questo
caso si favorisse, in attesa che l’impianto sia
messo a norma quando è il momento giusto, la delocalizzazione di
chi si trova in quella zona.
Président
Je soumets au vote la motion:
Conseillers présents: 25
Votants: 3
Pour: 3
Abstentions: 22 (Agnesod, Bionaz, Charles Teresa, Comé, Cottino,
Cuc, Ferraris, Fiou, Frassy, La Torre, Louvin, Marguerettaz,
Martin, Nicco, Pastoret, Perrin, Perron, Praduroux, Tibaldi,
Vallet, Vicquéry, Viérin D.)
Le Conseil n’approuve pas.
