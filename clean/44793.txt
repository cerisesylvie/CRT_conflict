Classificazione
AGRICOLTURA



Oggetto del Consiglio n. 1720 del 13 luglio 2022 - Resoconto
OGGETTO N. 1720/XVI - Interpellanza: "Previsione di
interventi a supporto delle attività imprenditoriali colpite
dall'emergenza siccità".
Bertin (Presidente) -
Punto n. 30. Illustra il
consigliere Planaz.
Planaz (LEGA VDA) -
Quest'iniziativa è stata presentata
ormai quindici giorni fa, mi auguravo proprio che giunti al momento
dell'illustrazione il tempo ci avrebbe dato ragione e sarebbe un
po' cessata quest'emergenza idrica in atto. Io capisco che ci
troviamo sempre ad affrontare delle emergenze, Covid, inflazione e
quant'altro, aumenti di costi di produzione e bollette, ma oggi ci
troviamo di fronte a un'altra emergenza non meno grave: quella dei
fabbisogni idrici sia dal punto di vista
in primis
per uso
sia civile che domestico ma anche per uso agricolo in determinate
zone, specialmente negli alpeggi non c'è l'allacciamento diretto a
degli acquedotti ma gli alpeggi si servono di sorgenti, che fino a
poco tempo fa non hanno mai dato questa preoccupazione, invece in
questi anni, dopo lunghi periodi di siccità, vediamo che in molte
parti, piuttosto in alto, vi è la difficoltà di far arrivare a
volte l'acqua per le prime necessità per la conduzione degli
alpeggi... ma speriamo che non accada anche per certi villaggi o
Comuni... vi è la carenza di un bene di prima necessità.
La preoccupazione è alta in tutta Italia, vediamo anche
incontri, conferenze stampe tra tutti i Presidenti delle Regioni,
preoccupazione non dal punto di vista civico ma anche dal punto di
vista agricolo che questo protrarsi di siccità può creare dei danni
di altissima entità a fronte delle culture che adesso necessitano
proprio di... a volte sento usare il termine "molta acqua", ma
neanche molta acqua, del fabbisogno normale che necessitiamo tutti
noi per il minimo di sopravvivenza sia per le persone, per gli
animali ma anche per le culture; senza acqua, purtroppo, vedremo
dei cali di produzione e in un periodo come questo, dove molte
materie prime scarseggiano già in tutti i mercati, ci troveremo di
fronte, come annunciato da molti esperti - esperti più di noi - a
una carenza addirittura alimentare, cosa che non si immaginava più
ai giorni nostri. È per questo che, presentando quest'iniziativa
che vuole oggi cercare di prevenire in caso... perché
fortunatamente nella nostra situazione regionale non ci troviamo
ancora in questa situazione, ma se questa siccità si protrarrà
ancora per un breve o lungo termine, ci troveremo nelle situazioni
che verrà chiesto aiuto da qualche parte della nostra Regione per
la carenza o l'impossibilità di avere dell'acqua a disposizione e
noi abbiamo il dovere di dare delle risposte immediate, perché non
possiamo mica aspettare al 2023 per magari effettuare certi
interventi soprattutto su ruscelli tutti aperti che potrebbero
essere sostituiti con delle tubazioni, dove la perdita dell'acqua
sarebbe diminuita e diminuirebbe così lo spreco e aiuterebbe a
convogliare l'acqua nei punti di necessità.
Primo quesito: "se e con quali tipologie di intervento intenda
supportare le attività imprenditoriali colpite dall'emergenza
siccità". Secondo quesito: "se nell'ambito della definizione del
prossimo assestamento di bilancio - io mi sono permesso di citare
quest'assestamento di bilancio proprio per la necessità di poter
intervenire urgentemente nel caso che ci fosse bisogno; come ho già
detto prima, al momento non ci troviamo ancora fortunatamente in
questa fase ma in eventuale emergenza dovremo tenerci pronti per
dare delle risposte non solo ai consorzi di miglioramento
fondiario, o conduttori di alpeggi, o a volte anche a dei Comuni -
vi siano interventi funzionali al rafforzamento del nostro sistema
idrico integrato ovvero a favore di altre entità pubbliche
collegate operanti nell'ambito della gestione dell'acqua". Terzo
quesito: "se nell'ambito della definizione del prossimo
assestamento di bilancio ovvero di altro prossimo intervento
legislativo - che non sia per forza questo -vi sia la possibilità
di prevedere misure a sostegno delle attività imprenditoriali
private colpite dalla carenza di acqua".
Presidente -
Risponde l'assessore Sapinet.
Sapinet (UV) -
Grazie collega Planaz. Il momento è
sicuramente difficile, lo vedremo anche con la successiva
iniziativa relativa ai danni della grandine, stiamo vivendo un
momento molto particolare dal punto di vista climatico, la
prolungata carenza di pioggia, lo scarso innevamento di
quest'inverno 2021/2022, temperature molto elevate che abbiamo
avuto a febbraio-marzo hanno causato la fusione della neve a bassa
quota e quelle di aprile e maggio hanno anticipato anche lo
scioglimento di quantità importanti di neve, che era già, come
detto, molto ridotta rispetto agli anni passati. Tutto ciò ha
portato una situazione comunque di emergenza idrica importante.
Quello che spaventa è che questo scenario, che oggi è eccezionale,
frutto di una serie di concause, potrebbe diventare una normalità
tra dieci-quindici anni, almeno così ci dicono gli esperti, forse
anche prima. Gli indici di siccità, calcolati tenendo conto delle
condizioni di precipitazione delle temperature degli ultimi mesi,
stanno peggiorando e suggeriscono un livello di severità estrema,
si iniziano a vedere anche alcuni primi indici di stress sulla
vegetazione, sui prati, sui pascoli, sulle foreste e gli ecosistemi
regionali stanno iniziando a soffrire della carenza idrica.
Come Assessorato, stiamo lavorando in varie direzioni per far
fronte all'emergenze, abbiamo innanzitutto attivato una
mail
specifica per la segnalazione da parte dei consorzi di
miglioramento fondiario delle segnalazioni di criticità irrigue che
si stanno manifestando e che si manifesteranno durante la stagione.
Tramite questa
mail
i consorzi sono invitati a segnalare in
maniera puntuale le derivazioni irrigue che presentano criticità
rispetto alle concessioni originarie, possibilmente quantificando
indicativamente la percentuale di riduzione.
Per quanto riguarda la possibile perdita di foraggio o di altre
produzioni agricole a causa della siccità, ricordo - e questo vale
anche per i danni conseguenti le varie criticità meteorologiche -
che l'articolo 10bis della legge n. 17/2016 prevede un contributo
per compensare i danni subiti a seguito di avversità atmosferiche
assimilate anche alle calamità naturali. Rammento anche che per le
condizioni messe in campo della misura sono una perdita della
produzione aziendale pari al 30 percento, il riconoscimento del
verificarsi di eventi o fatti eccezionali formalmente riconosciuto
come avversità atmosferica assimilabili a calamità naturali con
adeguato decreto.
Va detto che, stante la situazione diffusa su diverse regioni
del territorio italiano, alcune delle quali hanno fatto richiesta
di stato di calamità, sarà importante monitorare l'eventuale
adozione da parte dello Stato di aiuti e sovvenzioni in tal senso,
tecnici di zona stanno monitorando settimanalmente la situazione
anche sulle altre culture raccogliendo i dati, perché è importante
un approccio tecnico e scientifico. La stagione è ancora lunga, una
ripresa delle precipitazioni certo cambierebbe lo scenario ma così
come, ahimè, il perdurare dell'oltranza di questa situazione di
siccità potrebbe indubbiamente peggiorarla. Un'altra strada che
abbiamo intrapreso per intervenire a breve termine è quella di
proporre un potenziamento della dotazione finanziaria del capitolo
riservato ai contributi per la manutenzione straordinaria delle
infrastrutture in prevalenza irrigue gestite dai consorzi di
miglioramento fondiario. Si tratta di una misura che sta
riscuotendo un ottimo successo e che la presentazione di domanda
avviene a sportello aperto, questo dà dinamismo e rapidità alla
misura nel corso dell'intero anno, con un tasso di aiuto pari al 90
percento della spesa ammessa a contributo.
In sede di assestamento sarà proposto un potenziamento di questa
misura. Parallelamente gli uffici stanno lavorando per andare a
modificare e a migliorare alcuni criteri prevedendo un aumento del
massimale, anche dovuto all'aumento dei costi delle materie, quindi
un aumento del massimale di spesa ammessa per ogni singolo
consorzio e per introdurre ulteriori elementi di semplificazione
per una misura che possa dare veramente una risposta rapida in
tempi brevi alle esigenze di intervento dei consorzi, al fine
appunto di ottimizzare le reti irrigue e di limitare anche lo
spreco.
Occorrerà essere rapidi, ci stiamo mettendo a servizio dei
consorzi con i nostri uffici in modo da essere rapidi e veloci
nella presentazione delle domande nell'impegno di spesa, così sia
come consorzi che come ufficio regionale.
Certamente gli interventi citati sino ad ora non sono
risolutivi, sarà necessario definire anche strategie di intervento
a medio e a lungo termine, partendo dallo studio approfondito degli
scenari che ci attendono. Se è vero che da una parte la media annua
delle precipitazioni avrà una tendenza alla diminuzione all'interno
di una forbice stimabile tra il 5 e il 10 percento della media
annua, quindi con una riduzione inferiore a quella che ha
caratterizzato l'ultimo inverno e i mesi successivi, cambierà
invece in modo sensibile la distribuzione delle precipitazioni
dell'arco alpino dell'anno con periodi di assenza, specie nel
periodo estivo, e un sensibile innalzamento della quota neve con
relativo impoverimento dell'accumulo dei ghiacciai. È necessario
quindi predisporre una pianificazione che possa consentire un
corretto e mirato dimensionamento di bacini di accumulo al fine di
aumentare la resilienza del territorio; questi interventi - che
dovranno sommarsi a quelli di ottimizzazione di una rete irrigua
secolare, solo in parte ammodernata, e di efficientamento dei
sistemi irrigui in buona parte ancora a scorrimento, lo citava
anche lei prima, oltre allo scorrimento, i
ru
- non potranno
essere sostenuti se non in minima parte dal bilancio regionale. I
principali finanziamenti quindi dovranno essere ricercati a livello
nazionale nell'ambito di progetti a regia ministeriale, di piani
irrigui nazionali e degli strumenti che lo Stato metterà a
disposizione nei prossimi mesi e nei prossimi anni per il
potenziamento e l'adeguamento delle strutture idriche. Tra le
ipotesi che stiamo valutando vi è la costituzione di un fondo di
rotazione per consentire ai consorzi di predisporre le
progettazioni esecutive previste ormai in ogni bando di portata
nazionale, quindi mettere in condizioni i consorzi di avere delle
risorse per poter progettare per poi successivamente fare le
adeguate domande.
Come hanno sottolineato i miei colleghi nelle precedenti
iniziative delle scorse adunanze di quest'Assemblea, la soluzione e
la progettazione degli interventi deve essere fatta tenendo conto
di tutti gli aspetti relativi alla risorsa acqua, potabile,
ambientale, oltre che ovviamente, come dicevamo, agricola e
irrigua.
Per quanto specificatamente attiene al quesito posto in merito
al sistema idrico integrato, la Giunta ha recentemente approvato le
proposte di finanziamento che saranno sottoposte all'attenzione del
Consiglio regionale in occasione dell'assestamento; tra le varie
proposte è stata autorizzata per l'anno 2022 la concessione di un
contributo a favore del Consorzio dei Comuni della Valle d'Aosta
ricadenti nel Bacino Imbrifero Montano della Dora Baltea, più noto
come BIM, in qualità di enti di governo dell'ambito EGA per
l'intera regione per la programmazione e la realizzazione da parte
dei Comuni di interventi di captazione anche provvisoria di
manutenzione straordinaria, potenziamento e ristrutturazione delle
opere di captazione e di accumulo di risorse idriche da destinare
al consumo umano e di riduzione delle perdite di rete.
Presidente -
Per replica, ha chiesto la parola il
consigliere Planaz.
Planaz (LEGA VDA) -
La ringrazio per la risposta,
Assessore, anche se non ha proprio centrato i miei quesiti. Per
quanto riguarda il quesito n. 2, avevamo avuto modo di discutere
nelle commissioni della parte finanziata al BIM per andare a
intervenire in quello che riguarda il servizio idrico integrato, ma
i miei quesiti, come ho illustrato prima, questa discussione... e
questo documento potremmo stracciarlo a seguito di due giorni di
pioggia perché se avremo la fortuna a breve termine di vedere delle
ingenti piogge sul nostro territorio, non avremo più la
preoccupazione di presentare queste iniziative... Il mio terzo
quesito era proprio per avere una risposta precisa se domani o fra
una settimana in certe località della nostra regione ci sarà
l'impossibilità di avere a disposizione dell'acqua potabile,
lasciamo stare quella per irrigare, perché ormai nella stagione in
cui siamo e in quei comprensori dove già per la carenza di acqua
per uso agricolo e per irrigazione non sono stati effettuati i
raccolti, soprattutto per quello che riguarda la foraggicoltura
ormai sono persi perché ormai andiamo nel periodo del secondo
taglio... non vedendo ancora delle precipitazioni a breve termine,
si può dire che, dove non c'è la possibilità di irrigare, i
raccolti sono ormai persi, ma questo lo affronteremo poi in altre
iniziative. Il mio quesito era proprio per capire cosa facciamo se
dobbiamo intervenire urgentemente perché sia Comuni o consorzi di
miglioramento fondiario che hanno delle strutture, dei
ru
o degli impianti idrici che servono sia per il lavoro ma
anche per l'alimentazione degli animali... se non arriva l'acqua
perché gli impianti esistenti non sono in grado di trasportare
l'acqua necessaria, proprio una misura per intervenire
tempestivamente.
Poi va tutto bene, lo vediamo in tutta Italia, si fanno dei
grossi discorsi su raccolte di acque piovane, uso di acque reflue
per uso irriguo, però qui si stava parlando di una misura di
emergenza nel caso non piovesse a breve termine e avessimo la
necessità di intervenire tempestivamente per cercare di dare delle
risposte a chi non ha a disposizione l'acqua, anche tenendo conto,
visto che ha citato lo stato di calamità naturale richiesto da
altre Regioni e ha citato molti danni creati da questa siccità...
ci sono anche tutte le misure a superficie, se per caso, per
carenza di acqua o quant'altro, certi alpeggi non riescono ad
andare a fine stagione e non riescono a rispettare gli obblighi
presi dalle misure... ci sarebbe l'annullamento completo dal premio
in un momento così critico per tutti i settori ma senza valutare
che il settore agricolo oggi sta passando due crisi: una è la crisi
che ha citato nell'iniziativa prima la collega Foudraz sugli
aumenti e sull'inflazione che corre all'8 percento di media in
tutte le attività, ma, a mio avviso, per il settore agricolo è
forse anche più del 10; l'altro aspetto, l'altra problematica che
non è meno grave è quella della siccità, che andrà a incidere
pesantemente sulla carenza di raccolte e di approvvigionamenti per
il mantenimento degli animali. È lì che dobbiamo fare attenzione di
riuscire a dare il più risposte possibili in caso di emergenza.
Vanno bene tutte le misure a lungo termine e tanto ci ha insegnato
questa crisi idrica che dovremo lavorare in quella direzione, ma
oggi è necessaria una misura urgente in caso di emergenza.
