Classificazione
SPORT E TEMPO LIBERO
Infrastrutture ricreativo-sportive



Oggetto del Consiglio n. 2471 del 7 febbraio 2007 - Resoconto
OGGETTO N. 2471/XII - Realizzazione di un percorso di golf a
sei buche in Comune di Quart. (Interpellanza)
Interpellanza
Constatato che il Comune di Quart è proprietario dell'area,
di circa 140.000 mq, situata a Sud della Statale 26 dal bivio per
la frazione di Villefranche a quello per la frazione
Combes;
Appreso che è in corso di progettazione la realizzazione di
un percorso di golf a 6 buche proprio nell'area indicata,
attraverso la cessione da parte del Comune di Quart delle superfici
di proprietà pubblica ad una società privata;
Ricordato che nell'area in oggetto è situata una zona umida
di eccezionale importanza naturalistica, segnalata da diversi
membri della Società Erpetologica Italiana, in quanto è:
a)
una delle ultime stazioni valdostane in cui è
confermata la presenza della Raganella (Hyla intermedia) creduta
estinta in Valle d'Aosta;
b)
una delle più importanti colonie della Regione,
tuttora vitali, di Rana verde (Rana esculenta);
c)
l'unica stazione valdostana di Lisca mucronata
(Schoenoplectus mucranotus), una pianta igrofila mai segnalata in
valle fino alla sua recente scoperta nel 2000 per merito del
botanico svizzero Michel Desfayes;
d)
presente uno dei più grandi popolamenti della Valle
d'Aosta di Tifa maggiore (Typha latifolia);
Considerato che questa stessa area è stata oggetto di
esercizi architettonici e progettuali da parte di un gruppo di
studenti del Corso di Bioarchitettura del Paesaggio del Politecnico
di Torino nei quali ampio risvolto è stato dato alla necessità di
riqualificare lo spazio ad uso non esclusivo di una ristretta
minoranza ma, anzi, di ampliarne l'offerta così come si è
realizzato nei Comuni di Pollein e di Gressan;
Preso atto inoltre che nella progettazione compare l'ipotesi
di un ponte-passerella che dovrebbe collegare l'area Golf di
Brissogne con quella futura di Quart;
i sottoscritti Consiglieri regionali
Interpellano
Il Presidente della Regione e l'Assessore competente per
sapere:
1) se viene condivisa dal Governo regionale l'inopportunità
di realizzare il percorso di golf a 6 buche a Quart;
2) se è intendimento del Governo regionale promuovere, per
quanto di competenza, lo studio e la progettazione di un'area verde
a servizio di tutta la comunità, incentrata sulla protezione della
zona umida e la valorizzazione delle superfici intorno ad
essa.
F.to: Venturella - Squarzino Secondina - Bortot
Presidente
- La parola al Consigliere Venturella.
Venturella (Arc-VA)
- Il golf... quest'interpellanza è
stata scritta sulla notizia di un mese fa circa che il Comune di
Quart, in Consiglio comunale, ha approvato una deliberazione dove
si dà mandato per progettare un campo da golf.
Premetto che rispettiamo "in toto" l'autonomia del Consiglio
comunale di Quart, che autonomamente ha deciso di sfruttare un'area
per il campo da golf, ma il campo da golf è per definizione un
luogo dove un gruppo di cittadini pratica appunto questo sport, che
è il golf... ma quali sono le caratteristiche? Credo che chi mi
vorrà rispondere possa assegnare valore di verità a ciò che dico. È
un campo recintato, mi dicono alcuni giocatori che la federazione
obbliga a recintare il "green", il "green" è riservato ai soci, per
la costituzione del tappeto erboso è un'area non naturale, un'isola
di non biodiversità e poi per la sua manutenzione abbisogna di una
notevole quantità di acqua, molto più che una pratica agricola per
prato-pascolo, e da ricerche, da tesi di laurea, ma sugli stessi
siti delle ditte che fanno manutenzione dei "green", emerge che
vengono utilizzati pesticidi e diserbanti, anche perché le specie
che costituiscono il campo, una delle specie più utilizzate è la
"Agrostis stolonifera", esiste anche una "Agrostis Monsanto", la
Monsanto che è una terribile multinazionale che produce mais, riso,
insomma ha la sua specializzazione negli organismi geneticamente
modificati, quindi è indispensabile per la sua manutenzione
l'utilizzo di una grande quantità di pesticidi.
Inquadriamo ora questo progetto nell'area che abbiamo
individuato nell'interpellanza, l'area del Comune di Quart.
Ci domandiamo alcune cose... la prima, sempre nel rispetto
dell'autonomia funzionale del Comune: sappiamo che i cittadini di
Villefranche, la frazione che è di fronte al progettando campo di
golf, non hanno un'area verde, infatti alcune richieste erano state
fatte alcuni anni fa in questo senso. Sappiamo che l'area è di
proprietà comunale, è stata acquisita o è in via di acquisizione,
per cui esiste, sempre nel rispetto dell'autonomia del Consiglio
comunale di Quart, una proprietà pubblica che viene ceduta ad una
ristretta cerchia di persone, appunto il circolo da golf, che mi
dicono abbia come soci attivi 3 soci e iscritti come soci
praticanti una novantina. In definitiva una proprietà pubblica
viene affidata a dei privati e la si destina all'utilizzo esclusivo
di una novantina di persone... Questa è una delle prime nostre
osservazioni: perché non destinare quest'area, come è stato fatto
in quel di Pollein e di Gressan, alla fruizione di tutta la
cittadinanza? Questo è il primo problema.
Secondo problema: in quest'area esiste una zona umida di
eccezionale importanza; qualcuno di voi potrà sorridere perché ogni
tanto in questo Consiglio noi, del gruppo "Arcobaleno", parliamo di
esserini insignificanti se osservati nella grande arena di
interessi economici: ma cos'è una raganella, cos'è la lisca
mucronata confrontata a milioni di euro che entrano in ballo in
queste cose? Noi abbiamo un compito che è quello di essere più
attenti possibile a ciò che ci viene presentato, sia per quel che
riguarda l'attività umana, sia per quel che riguarda l'ambiente
naturale. Questa è una zona umida, non è un laghetto, poco dopo la
glaciazione esistevano, fino intorno al 1950, esistevano degli
ettari di zone umide, cosiddette "zone golenali" che
rappresentavano per il bilancio idrico, come casse di espansione
dei fiumi in piena, un'immensa opportunità di salvare ciò che era
invece ai loro bordi. Esiste una zona umida di eccezionale
importanza che verrebbe irrimediabilmente compromessa dalla
presenza contemporanea di un'isola non naturale, dove vengono
utilizzati pesticidi - poi citerò nella replica dati scientifici -
anche in quantità notevolmente più alte che nelle pratiche
agricole.
Terza problematicità: il costo. Sappiamo che esiste una legge
regionale del 1999, la n. 43, "Interventi regionali per lo sviluppo
della pratica del golf". Quello che diciamo, Assessore, è quello
che afferma anche in un'intervista di poco tempo fa Guido Marcoz,
delegato regionale della "Federazione italiana golf", al quale è
stato richiesto di specificare qual è la situazione, egli invita a
restare con i piedi per terra, anche perché l'apertura di nuovi
campi da golf... intanto è una richiesta un po' inusuale... vorrei
sapere se lei è a conoscenza di quel progetto a 18 buche di
Pollein, insomma questa proliferazione di campi da golf crediamo
che neanche i praticanti vorrebbero che fosse così forte, perché
sappiamo benissimo che ci sono quasi 800 praticanti, di cui il 30%
proviene da fuori Valle, quindi 500-550 praticanti.
Questi sono i 3 problemi: l'utilizzo esclusivo, l'economicità
dell'investimento, la contemporanea presenza di un'area umida di
eccezionale importanza.
Presidente
- La parola all'Assessore al turismo, sport,
commercio e trasporti, Pastoret.
Pastoret (UV)
- J'ai pris acte, M. Venturella, de toutes
les prémisses présentes dans cette interpellation et aussi de
celles que vous avez présentées tout à l'heure. J'ai pris aussi
acte d'une série d'informations que vous me fournissez quant à la
réalisation et à la gestion de cette hypothétique terrain de golf,
parce qu'on parle de "hypothèse", et je prends acte aussi que cet
argument dont vous nous faites part, est encore pour le moment dans
le pays des intentions quant à la possibilité de réaliser ce
terrain de golf.
Je dis cela, car je pense que chaque jugement ne sera possible
qu'à partir du moment où la Commune de Quart portera ce projet à
l'approbation du Comité scientifique de l'environnement, ce qui est
obligatoire, c'est-à-dire le "VIA". C'est cet organisme qui devra
dire à la Commune et, par conséquent, aussi à nous, si l'éventuelle
réalisation d'un terrain de golf est et sera compatible avec les
caractéristiques de cet endroit. Cela d'ailleurs sera fait dans le
respect des règles que nous-mêmes nous nous sommes données, lorsque
cette Assemblée a créé le "VIA". Je dis ça parce que le fait
d'introduire aujourd'hui d'autres procédures telles que celles que
vous nous demandez, en quelque sorte, au point 2 de
l'interpellation, serait une manière de ne pas respecter les
organismes que nous avons institutionnalisés, la Commune et les
organes de contrôle (la Commission scientifique pour
l'environnement). Voilà pourquoi je dois dire, au nom du
Gouvernement, que ce Gouvernement ne veut pas s'exprimer
actuellement sur l'opportunité de réaliser ce parcours de golf, le
choix revenant à la Commune.
Pour ce qui est en ce moment de la question environnementale, si
- comme on le dit - la Commune décidera de réaliser ce terrain de
golf, le Comité scientifique de l'environnement devra prendre acte
des différents avis des structures compétentes, qui n'hésiteront
pas à signaler les éléments que vous introduisez, si ces éléments
seront jugés présents à l'intérieur de cette zone. Si par contre
les intentions de la Commune seront autres, nous le saurons d'après
quelques mois, car il me semble que la Commune a déclaré de vouloir
réaliser ce terrain de golf.
Je considère cependant non recevable d'après tout ce que je
viens de dire, votre hypothèse du point 2, parce que vous nous
demandez d'intervenir sur un site de propriété de la Commune, en
introduisant des éléments portant à enlever à la Commune son
pouvoir de décision et de programmation, car vous dites d'une part
qu'il faut respecter l'autonomie des Communes, d'autre part vous
demandez pourquoi ne pas destiner cet espace à tout le monde. Je
pourrais même être d'accord personnellement, mais vous devez poser
cette question à la Commune de Quart qui a le pouvoir décisionnel
d'établir dans quelle manière cet endroit devra être utilisé. Vous
avez dit que vous entendez respecter l'autonomie de la Commune, et
moi, là, je suis parfaitement d'accord au point que je dis qu'il
existe des principes auxquels on ne devrait pas se soustraire
jamais.
En ce qui me concerne je n'ai aucune intention, moi, de me
soustraire à certains de ces principes, et tout en particulier en
ce qui concerne le principe de la subsidiarité et de
l'auto-gouvernement des Communes. Dans cette Assemblée dans le
passé ceux qui nous ont précédés, et parfois nous-mêmes, nous nous
sommes donné des règles, nous les avons données aux Communes, afin
qu'elles puissent exercer en pleine autonomie leurs fonctions. Nous
avons prévu l'existence des organismes de contrôle tels que le
"VIA", pour balancer ces pouvoirs et moi je ne me mettrai pas
contre ces principes.
Tout cela ayant été dit, quand le moment sera venu, si la
Commune décidera de procéder dans ce sens, nous aurons alors là la
possibilité de parler dans le mérite de la question, car
aujourd'hui il me semble que nous sommes en train de faire un
exercice de style. Moi, d'un côté, je suppose que mon style soit
meilleur que le vôtre, vous pensez de votre côté que le vôtre soit
meilleur que le mien, mais en ce moment vous ne pouvez pas ni
demander à moi, ni au Président du Gouvernement, ni aux collègues,
de nous exprimer sur un thème qui actuellement appartient
entièrement à la Commune de Quart.
Presidente
- La parola al Consigliere Venturella.
Venturella (Arc-VA)
- Una delle accuse che ci vengono
fatte è quella: "ma voi alzate sempre il ditino quando ormai le
cose sono già decise"... Adesso che invece vogliamo... non dico che
il Consiglio si esprima, assolutamente, ma che vi sia una piccola
indicazione ad esempio per quello che riguarda la protezione di una
zona umida che compete alla Regione, o per quello che riguarda ad
esempio il fatto che tutte le progettazioni che siano nelle fasce
fluviali devono sottostare alle prescrizioni oltre che del piano
regolatore generale comunale anche quelle del PTP... Lei,
Assessore, dice giustamente: "non ho ricevuto niente"; se vuole, ne
facciamo una fotocopia a colori. Vi è stato, fra l'altro, in un
articolo di giornale, un mese fa, un'attenta e dettagliata
relazione sulla decisione del Consiglio comunale...
Pastoret (UV)
- (fuori microfono)... non ho detto questo,
ma anche se lo avessi ricevuto, in questo momento le decisioni si
fanno in un altro...
Venturella (Arc-VA)
- ... certo, ma non dico una
dichiarazione di intenti... almeno un pensiero, perché credo che in
questo Consiglio si possano esprimere le nostre opinioni! Ad
esempio, abbiamo portato delle opinioni e in tal caso devono essere
verificate. Apprendiamo con rammarico che, di fronte a un progetto
di sviluppo di una zona che secondo noi dovrebbe essere protetta a
livello regionale, il Governo regionale dice: "non voglio
esprimermi perché dipende dall'autonomia funzionale del Comune
stesso"!
Allora facciamo finta che questo Consiglio regionale debba solo
intervenire come quando si dice: "i buoi sono scappati dalla
stalla", quando tutto è ormai deciso in altre sedi, e noi dobbiamo
solo... non dico intervenire, ma alcune volte anche ratificare o
solo ratificare... È chiaro che dipende anche dalla Regione, perché
esiste una legge regionale che assegna un contributo per la
costruzione di questi campi da golf, addirittura un contributo a
metro quadro, a quel tempo era 500 lire, ora 0,27 centesimi di
euro... quindi abbiamo anche una responsabilità di tipo finanziario
e dispiace che non esista neppure un disegno di quali strutture
finanziare, un disegno globale. Ad esempio, sappiamo che in Comune
di Brissogne esiste un campo pratica a 3 buche, esiste un progetto
nel Comune di Pollein di un campo a 18 buche, so che hanno fatto un
concorso di idee per uno studio di fattibilità, questo lo sappiamo,
ora viene fuori una decisione del Consiglio comunale di Quart presa
un mese fa, per un campo a 6 buche, che può fare diventare quello
di Brissogne il famoso "9 buche", con una passerella sulla Dora.
Allora, di fronte a questo non dico che il Governo regionale doveva
esprimersi: "no questo non lo vogliamo"..., ma almeno un indirizzo
poteva darlo: "quanti campi volete in generale? Volete diciotto
campi a 18 buche, 2 per ogni comunità montana"...
Pastoret (UV)
- (fuori microfono)... ma non chiedevi
questo con l'interpellanza...
Venturella (Arc-VA)
- ... va bene, Assessore,
chiaramente. Mi aspettavo però, non da lei, naturalmente, qualcosa
che si riferisse alla protezione sulla zona umida, perché quello è
di eccezionale importanza!
Mi dispiace che con una segnalazione che data 6 anni fa, perché
la "Società Erpetologica Italiana" ha segnalato questo sito 6 anni
fa, ed esistono - credo negli scantinati di qualche Assessorato -
un po' di testi sui quali viene fatta questa segnalazione... mi
dispiace che il Governo regionale di fronte a questo non si sia
espresso, ma dicevo prima: cos'è una specie dichiarata estinta in
Valle d'Aosta che si ritrova, oppure una specie come la lisca
mucronata che non è stata mai trovata in Valle d'Aosta e che ora
venga ritrovata in questo sito? Non è niente!
Riceviamo questa risposta con sincero dispiacere, anche perché
avremmo voluto almeno avere qualche riferimento sulla protezione
della zona umida di eccezionale importanza.
