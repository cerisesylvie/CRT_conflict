Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2795 del 22 aprile 1987 - Resoconto
OGGETTO N. 2795/VIII - DISEGNO DI LEGGE CONCERNENTE:
"CONCESSIONE DI UN CONTRIBUTO STRAORDINARIO AL CONSORZIO REGIONALE
PER LA TUTELA, L'INCREMENTO E L'ESERCIZIO DELLA PESCA NELLA VALLE
D'AOSTA".
PRESIDENTE
: Ha chiesto di parlare l'Assessore
all'Agricoltura, Foreste ed Ambiente Naturale Perrin, ne ha
facoltà.
PERRIN (U.V.):
Suite à la restructuration des bassins de
l'établissement de Morgex du Consortium de la pêche, travaux
commencés l'année dernière qui se poursuivent cette année, le
Consortium a eu des difficultés dans l'élevage des poissons, ce qui
l'oblige à un achat supplémentaire par rapport aux années passées
et aux années futures, quant à travers ces travaux de
restructuration le Consortium devra devenir indépendant.
Déjà l'année dernière, pour faire face à ces dépenses
supplémentaires, nous avions accordé une contribution
extraordinaire de 60 millions, dont la délibération est passée
aujourd'hui; avec ce projet de loi on prévoit l'intervention
toujours extraordinaire de 75 millions pour l'année 1987. Comme au
cours de l'année les travaux de restructuration seront terminés, à
partir de l'année prochaine le Consortium pourra reprendre
l'activité de manière pleine. Les travaux de restructuration
prévoient la possibilité d'arriver jusqu'à un million de poissons,
élevés directement par le Consortium, ce qui devrait le rendre
indépendant et, donc, d'éviter de contributions extraordinaires de
la part du Conseil régional.
PRESIDENT
: È aperta la discussione generale sul D.L. n.
375.
Ha chiesto di parlare il Consigliere Maquignaz, ne ha
facoltà.
MAQUIGNAZ (A.D.P.):
Vorrei esprimere anzitutto il nostro
giudizio favorevole sui lavori di ristrutturazione dello
stabilimento ittico di Morgex, che sicuramente porteranno ad un
aumento della produzione ittica nella nostra Regione.
Mi permettano però, l'Assessore all'Agricoltura ed anche il
Consiglio regionale di fare una piccola divagazione, se vogliamo
anche una nota di colore. In un momento in cui discutiamo di
problemi gravissimi, come quello legato alla vicenda del Casinò e
come quello legato all'occupazione, qualche volta rischiamo di
perdere di vista i problemi che forse hanno meno importanza, ma che
comunque hanno un loro significato. Per questo motivo intendo
cogliere l'occasione per evidenziare la necessità di insistere, e
mi riferisco in modo particolare all'Assessore all'Agricoltura,
sulla necessità della programmazione in corso, atta ad armonizzare
l'immissione delle trotelle nei torrenti e nei laghi della nostra
Regione.
Su questo argomento si è sviluppata una notevole discussione,
come l'Assessore sa meglio di me; vorrei sapere, pertanto, se
concorda su alcune impostazioni che mi permetto di evidenziare. Ad
esempio, il ripopolamento delle trotelle dovrebbe avvenire
soprattutto con trote Fario e con dei salmerini, perchè si tratta
di pesci robusti e quindi più adatti ai torrenti e ai laghi della
nostra Regione. Capita di solito che le trotelle immesse nei nostri
fiumi sono di lunghezza inferiore ai 20 cm; queste trote vengono
pescate e quindi buttate nuovamente in acqua, ma la maggior parte
di esse muore, perchè danneggiate dall'amo che le ha agganciate.
Sarebbe opportuno puntare su un'immissione di trote Fario, di
salmerini, di lunghezza superiore ai 20 cm.
Desidero anche sottolineare la necessità di continuare con la
programmazione in atto, per avere delle zone di ripopolamento, zone
che potrebbero essere programmate per ogni comunità montana.
Inoltre, l'immissione di queste trotelle dovrebbe avvenire in
autunno e soprattutto nei corsi d'acqua non inquinati. Purtroppo,
ci troviamo di fronte, come il Consigliere Torrione ci ricorda
sovente, a dei grossi problemi di inquinamento. So che la Giunta
regionale, nel passato, e ancora oggi, si è dimostrata molto
sensibile a questo problema, tanto è vero che abbiamo approvato il
piano di risanamento delle acque e si spera al più presto di poter
risolvere in modo positivo questo problema, che riguarda
l'inquinamento delle acque dei nostri torrenti; però, per quanto
riguarda la pesca, è possibile trovare soluzioni alternative,
perchè abbiamo nelle valli laterali tanti piccoli torrentelli e
tanti piccoli laghi di alta montagna che non sono inquinati.
Pertanto, sarebbe consigliabile attuare una politica di
ripopolamento della fauna ittica in zone non inquinate.
PRESIDENTE
: Ha chiesto di parlare il Consigliere Millet,
ne ha facoltà.
MILLET (P.C.I.):
Mi fa piacere che ogni tanto qualcuno
della maggioranza intervenga su di un disegno di legge, perchè, per
nostra sfortuna, su molte leggi molto più importanti di questa si è
sentito molto silenzio.
Siamo d'accordo su questo disegno di legge; vorrei solo porre
una questione. In questo periodo so che vengono delle lamentele da
parte dei pescatori per l'inquinamento dei torrenti, quindi sarebbe
bene che, da parte dell'Assessorato, si facessero dei controlli per
garantire la vita dei pesci in questi torrenti. Ho colto
l'occasione di questo contributo allo stabilimento di Morgex per
sottolineare l'importanza di immetterle in torrenti non inquinati,
per garantire la vita a questi pesci, almeno fino a quando non
vengono pescati. Vorrei sapere se da parte dell'Assessorato
competente sono previsti dei controlli in tal senso.
PRESIDENTE
: È chiusa a discussione generale. Ha chiesto
di parlare l'Assessore all'Agricoltura, Foreste ed Ambiente
Naturale Perrin, ne ha facoltà.
PERRIN (U.V.):
Pour ce qui a été dit par M. Maquignaz, en
collaboration avec le Consortium de la pêche on procède déjà,
depuis quelques années, à repeupler les torrents surtout de truites
Fario et de "salmonini", avec l'abandon progressif de la truite
irisée, pour favoriser une meilleure croissance de la truite
Fario.
En ce qui concerne les eaux, M. Maquignaz a rappelé aussi un
programme de dépuration des torrents et de la Doire, qui est en
train d'aller de l'avant, et donc c'est un problème qui devrait se
résoudre et qui est déjà en grande partie résolu à travers la
construction des dépurateurs. Evidemment l'action continue, il y a
d'ailleurs une action de surveillance de la part du corps
forestier.
PRESIDENTE
: Si passa all'esame dell'articolato. Do
lettura dell'art. 1:
Art. 1
1.
La Giunta regionale è autorizzata a concedere, per
l'anno 1987, un contributo straordinario di L. 75.000.000= a favore
del Consorzio regionale per la tutela, l'incremento e l'esercizio
della pesca in Valle d'Aosta.
2.
L'onere derivante dall'applicazione della presente
legge per l'anno finanziario 1987 graverà sul cap. 30210 della
Parte Spesa del Bilancio della Regione per l'anno 1987.
3.
Alla copertura dell'onere di L. 75.000.000 si
provvede mediante riduzione di pari importo dello stanziamento
iscritto al cap. 50100, "Fondo globale per il finanziamento di
spese per ulteriori programmi di sviluppo (Spese correnti)" a
valere sull'apposito accantonamento previsto all'allegato n. 8 del
bilancio di previsione per l'esercizio 1987".
PRESIDENTE
: Pongo in votazione l'art. 1 testè letto:
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
PRESIDENTE
: Do lettura dell'art. 2:
Art. 2
1. Alla parte spesa del bilancio di previsione per l'esercizio
finanziario 1987 sono apportate le seguenti variazioni:
In diminuzione:
Cap 50100 "Fondo globale per il finanziamento di spese per
ulteriori programmi di sviluppo - Spese correnti"
L. 75.000.000=
In aumento:
Cap 30210 "Contributo straordinario al Consorzio Regione Pesca
per la difesa del patrimonio ittico"
L. 75.000.000=
2. La presente legge sarà pubblicata nel Bollettino Ufficiale
della Regione.
3. È fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE
: Pongo in votazione l'art. 2 testè letto:
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
PRESIDENTE
: Pongo in votazione la legge nel suo
complesso, per scrutinio segreto:
VOTAZIONE A SCRUTINIO SEGRETO
ESITO DELLA VOTAZIONE
Presenti 28
Votanti 28
Favorevoli 26
Contrari 2
Il Consiglio approva
