Classificazione
BENI CULTURALI
Interventi vari
EDILIZIA
Centri storici



Oggetto del Consiglio n. 3011 del 23 novembre 2023 - Resoconto
OGGETTO N. 3011/XVI - Interpellanza: "Stato dell'arte e
intendimenti relativi alla ristrutturazione dell'Hôtel Stendhal nel
borgo di Bard".
Bertin (Presidente) -
Punto n. 80. Consigliera Erika
Guichardaz ha la parola.
Guichardaz E. (PCP) -
Parliamo sempre di Bard e del
Forte, questa volta parliamo di una delle strutture esistenti
all'interno del borgo che è l'Hôtel Stendhal; Hôtel che, come
abbiamo letto e come sappiamo, è in fase di riqualificazione, Hôtel
che è di proprietà privata ma dal 2009 concesso in uso e gestione
all'Associazione del Forte di Bard. Abbiamo letto che è stato
avviato l'affidamento della progettazione e abbiamo anche appreso
dalle varie delibere del Consiglio comunale e della Giunta comunale
un po' lo stato dell'arte rispetto all'evoluzione di questa
riqualificazione.
Quello che noi volevamo comprendere è se corrisponde al vero che
si utilizza ancora adesso l'Hôtel Stendhal e se si conoscono le
modalità di gestione dello stesso Hôtel, se si è a conoscenza di
segnalazioni rispetto alle condizioni della struttura e alla
relativa accoglienza e qual è lo stato dell'arte e gli intendimenti
rispetto alla ristrutturazione dello Stendhal con particolare
riferimento al cronoprogramma e ai relativi finanziamenti.
Presidente -
Risponde l'assessore Jean-Pierre
Guichardaz.
Guichardaz J. (FP-PD) -
Prima domanda: "se corrisponde al
vero l'utilizzo dell'Hôtel Stendhal e se si conoscono le modalità
di gestione dello stesso". L'Hôtel Stendhal attualmente è oggetto
di un intervento di riqualificazione mediante efficientamento
energetico a cura del Comune di Bard, proprietario dell'immobile
assegnato all'Associazione Forte di Bard mediante convenzione
relativa alla concessione in uso gratuito degli immobili di
proprietà comunale recuperati ai sensi della legge regionale
10/1996 nel Borgo di Bard e affidamento della gestione delle
attività di loro valorizzazione del 17 novembre 2009.
"Se si è a conoscenza di segnalazioni rispetto alle condizioni
della struttura e alla relativa accoglienza": le condizioni della
struttura dell'Hôtel Stendhal erano a conoscenza
dell'Amministrazione in quanto evidenziate in diverse occasioni
dall'Associazione e qua io riporto ovviamente ciò che mi riferisce
l'Associazione. A mero titolo di esempio, si riporta quanto segue:
"In data 10/12/2021, con nota protocollo 6675 del 10 dicembre 2021,
il Presidente dell'Associazione Forte di Bard inviava una relazione
illustrativa economica riguardante lo stato di fatto dell'edificio
Hôtel Stendhal al Sindaco del Comune di Bard, al Presidente della
Regione, all'Assessore ai beni e alle attività culturali e alla
Soprintendente per i beni e le attività culturali. Nella relazione
di missione, allegata al bilancio consuntivo 2021 "Albergo
Stendhal", l'Albergo Stendhal di proprietà del Comune di Bard e
assegnato in gestione all'Associazione evidenzia al momento una
necessità urgente di adeguamento degli impianti energetici e un
adeguamento strutturale relativamente alle infiltrazioni importanti
che si determinano a causa del mancato isolamento del muro
appoggiato sulla parete montagnosa posta a nord. Solo con un
intervento di manutenzione straordinaria si potrà rimettere in
funzione la struttura e assolvere al compito gestionale per
riprendere attività alberghiera per altro scopo.
Dalla relazione allegata al bilancio consuntivo 2022 "Albergo
Stendhal", l'Albergo Stendhal di proprietà del Comune di Bard e
assegnato in gestione all'Associazione evidenzia al momento una
necessità urgente di adeguamento degli impianti energetici e un
adeguamento strutturale relativamente alle infiltrazioni importanti
che si determinano a causa del mancato isolamento. Solo con un
intervento di manutenzione straordinaria si potrà rimettere in
funzione la struttura e assolvere al compito gestionale per
riprendere l'attività alberghiera per altro scopo. Attualmente da
parte del Comune di Bard si è dato avvio a un primo intervento di
sostituzione dell'impianto di riscaldamento e sono ipotizzati nuovi
interventi rispetto alla struttura dell'Hotel che sono oggetto di
progettazione a cura del Comune.
Domanda 3: "qual è lo stato dell'arte e gli intendimenti
rispetto alle ristrutturazioni dello Stendhal", con particolare
riferimento al cronoprogramma e relativi finanziamenti, come già
anticipato, attualmente sono in corso lavori di
rifunzionalizzazione dell'ex Hôtel Stendhal a diretta conduzione e
finanziamento del Comune di Bard. La consegna dei lavori da parte
del Comune dell'immobile da parte dell'Associazione Forte di Bard è
avvenuta il 15 maggio 2023 e i lavori hanno una durata prevista di
291 giorni, almeno questo è quello che ci è stato comunicato. Gli
intendimenti sono di effettuare un intervento di manutenzione
straordinaria che porti alla rifunzionalizzazione della struttura,
salvaguardandone la prevalente funzione ricettiva e
contemporaneamente attribuire all'immobile le funzioni di impresa
culturale, Maison des Artistes e di
reception
di Albergo
Diffuso. Il cronoprogramma dell'intervento è stato definito dal
Comune di Bard e gestito internamente. I lavori in oggetto sono
finanziati dal Comune di Bard a valere in parte nell'ambito del
PNRR, missione 2, che è quello sulla "Rivoluzione verde transizione
ecologica componente C4, tutela del territorio e della risorsa
idrica", e poi investimento 2.2, "Interventi per la resilienza, la
valorizzazione del territorio e l'efficienza energetica dei
consumi", come disposto dal decreto ministeriale del 6 agosto 2021.
Il Comune di Bard ha inoltre presentato come capofila un progetto
sulla programmazione 2021-2027 sezione A, "Nuove sfide" aperto
dalla Regione Auvergne Rhône-Alpes, Autorità di gestione del
programma Interreg 6A France-Italie Alcotra, per completare i
lavori di rifunzionalizzazione e avviare la Maison des Artistes. Al
progetto partecipa come partner anche l'Associazione Forte di Bard
e il progetto è stato ammesso al finanziamento e si svilupperà nel
2023-2026.
Presidente -
Consigliera Erika Guichardaz, a lei la
parola.
Guichardaz E. (PCP) -
Assessore, io la invito a cercare
di far luce rispetto a questo progetto, perché, dai dati che lei mi
ha citato e che erano in mio possesso, e soprattutto da quella
convenzione prima stipulata nel 2005 e poi nel novembre 2009 viene
proprio messo nero su bianco - e tra le varie strutture c'è anche
l'Hôtel Stendhal - che le spese di manutenzione straordinaria sono
a carico della Regione. Questo è messo nella convenzione, quindi
sinceramente questi 140 mila euro... ad esempio, quello che lei ha
sottolineato rispetto alla sostituzione della caldaia e altri
interventi che sta facendo il Comune, io non riesco a capire
sinceramente, proprio dalle convenzioni che lei ha citato, perché
le stanno facendo loro.
Poi le evidenzio, e su questo cercherò di avere notizie più
accurate che durante l'evento del Fantasy che si è tenuto nel mese
d'agosto in quell'hotel sono state ospitate delle persone, in un
hotel che è in fase di ristrutturazione. Da quello quindi che io
so, ci sono state anche delle segnalazioni da parte di chi è stato
ospitato, ma le chiederei di porre attenzione visto che è comunque
una struttura che da convenzione è destinata all'associazione di
cui la Regione naturalmente fa parte.
Grazie intanto per le altre notizie che mi ha dato, terrò
sott'occhio questa situazione, chiederò gli altri atti, ho già
chiesto qualcosa di nuovo proprio riferito alla ristrutturazione ma
chiedo anche a lei di fare un po' di luce rispetto a questo
dossier
.
