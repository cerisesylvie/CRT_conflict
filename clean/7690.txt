Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2070 del 10 giugno 1986 - Resoconto
OGGETTO N. 2070/VIII - RECENTI PROVVEDI MENTI ADOTTATI DAL
COMITATO REGIONALE CACCIA IN MATERIA DI ESERCIZIO VENATORIO. -
(Interpellanza)
PRESIDENTE
: Do lettura dell'interpellanza in oggetto
presentata dai Consiglieri Torrione e Breuvé:
INTERPELLANZA
Recenti decisioni del Comitato Regionale Caccia hanno destato
perplessità e dubbi nello stesso ambiente dei cacciatori vuoi
perché costituiscono un notevole passo indietro nei confronti di
norme più restrittive già in vigore vuoi per il carattere di
inopportunità che le stesse vengono ad assumere in un momento
delicato come l'attuale in cui il mondo venatorio è posto sotto
accusa per effetto della campagna referendaria contro la
caccia.
I provvedimenti adottati dal predetto Comitato riguardano
l'accesso delle strade poderali non solo ai possessori di fondi ma
anche ai cosiddetti "ospiti", la liberalizzazione dell'uso delle
armi con calibro 22, la facoltà di iscrivere sul "carnet"
appartenente ad altro cacciatore il numero di capi abbattuti
eccedente rispetto a quello consentito, ed infine la possibilità di
cacciare il forcello anche su terreno innevato.
Sarebbe facile ironizzare sullo spirito "birichino" che ha
informato l'assunzione di un pacchetto di deliberazioni del genere,
ma visto e considerato che l'ultima parola in materia spetta
all'Assessore all'Agricoltura, Foreste ed Ambiente Naturale, i
sottoscritti Consiglieri del Gruppo Socialista
INTERPELLANO
il predetto Assessore per conoscere:
a)
il giudizio della Giunta regionale sui recenti
provvedimenti adottati dal Comitato Regionale Caccia in materia di
esercizio venatorio in Valle d'Aosta;
b)
se
è
intenzione della Giunta avallare una
simile impostazione rendendo operanti le decisioni del Comitato
Caccia tramite un apposito decreto del competente
Assessore;
c)
i motivi che ancora ostano ad un esame da parte del
Consiglio regionale della nuova legge sulla caccia che ormai da
anni
è
al vaglio degli organismi preposti a tale
disciplina.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Io dovrei ringraziare un settimanale
locale che ha riportato alcune notizie sulle modifiche al
calendario venatorio. Altri organi di stampa e di informazione, che
in passato erano molto più attenti alle vicende inerenti la caccia,
in questi ultimi tempi invece hanno fatto scendere un velo di
silenzio su questo argomento. Forse sarà l'effetto della campagna
referendaria contro la caccia, ma resta il fatto che questo
argomento, a mio avviso, non è stato portato sufficientemente
all'attenzione dell'opinione pubblica, anche perchè, i
provvedimenti che il Comitato caccia è riuscito ad adottare "con
molta tempestività", testimoniano di una certa insensibilità.
Io non sono un cacciatore, ma a fronte di norme restrittive che
regolavano l'esercizio dell'arte venatoria in passato, si è ora
passati ad una liberalizzazione che non mi trova assolutamente
consenziente.
(...INTERRUZIONE...)
Sento che qualche cacciatore rumoreggia. Si vede che le cose che
sto dicendo non sono condivise, ma io non pretendevo certo di
trovare il consenso dei cacciatori su questo argomento. Devo dire
che chi mi ha in qualche modo sollecitato a presentare questa
interpellanza, è stato proprio un cacciatore che non condivideva
assolutamente il contenuto delle deliberazioni adottate dal
Comitato caccia.
Perché voler ripristinare l'uso e l'accesso delle strade
interpoderali non solo ai proprietari dei fondi ma anche ai
cosiddetti "ospiti", specie poi per l'esercizio della caccia? Noi
sappiamo che questo argomento è già di per sé discutibile per il
normale "uso" delle strade interpoderali e poderali, quando poi si
tratta di caccia la cosa mi lascia particolarmente perplesso, anche
perché non sono riuscito a trovare una giustificazione logica che
spero mi sia data dall'Assessore.
Mi preoccupa di più, però, il ritorno all'uso di certi calibri
per l'abbattimento della selvaggina. Il fatto che sia ripristinato
l'uso del calibro 22, che, a detta degli esperti (ed in questo
vorrei il conforto del Consigliere Maquignaz che, sicuramente,
conosce il problema meglio di me), consente l'uso del silenziatore
e che è un tipico fucile da bracconiere, mi fa pensare che sotto
sotto ci sia qualcosa, altrimenti non capisco perché finora sia
stata seguita una scelta che, a mio avviso e ad avviso anche di
qualche cacciatore, era più giusta perché caratterizzava in modo
meno cruento la caccia, specie quella degli ungulati.
Mi lascia poi particolarmente perplesso il fatto che il
cacciatore, sempre che ciò corrisponda al vero, possa portare con
sé "una nota schiappa" per scrivere, magari, sul suo carnet i capi
abbattuti in eccedenza al numero consentito. Quest'ultima "trovata"
mi sembra proprio una "birichinata" e, siccome i "birichini" devono
essere guardati con un occhio particolarmente vigile, io credo che
tutto il discorso somigli un pochino ad una furberia di Pierino che
dice: "Adesso faccio questa cosuccia"; e va quindi a scrivere sul
carnet degli altri il numero dei capi che eccedono il limite
consentito.
Ho cercato di immedesimarmi nella mentalità di un cacciatore, ma
mi è stato piuttosto difficile e non sono riuscito a spiegarmi il
perché si sia dovuto ricorrere a questo "escamotage". L'Assessore
che è molto attento e conosce i problemi della caccia, anche se non
è un cacciatore, probabilmente mi darà una spiegazione
sufficientemente plausibile.
Nella mia interpellanza, io chiedo un giudizio complessivo della
Giunta nel merito di questi provvedimenti, perché il responsabile,
o colui che dovrà attuare queste deliberazioni del Comitato caccia
che dovranno poi essere inserite nel calendario venatorio
attraverso un decreto, è l'Assessore. Ebbene io chiedo qual'è
l'atteggiamento della Giunta in proposito, anche perché non si può
non considerare il fatto che si è compiuto un notevole passo
indietro rispetto al passato: da norme più restrittive, infatti, si
è passati a norme più blande o "più venatorie" nel senso che
consentono una pratica dell'attività venatoria di ben altra natura
rispetto al passato.
Voglio ancora sollevare il problema della disciplina della
caccia, perché questo argomento è diventato quasi una favola.
L'Assessore, di cui io non metto in dubbio la buona fede,
periodicamente risponde alle mie interpellanze dicendomi di stare
tranquillo perché questo "benedetto" disegno di legge sulla caccia
arriverà all'esame del Consiglio. È esattamente da un anno e mezzo
che l'Assessore mi ripete la stessa cosa. Sembra quasi di parlare
dell'araba fenice...
VIBERTI (fuori microfono):
"Lo dica al Presidente della
Giunta che, magari, ne sa qualche cosa"
TORRIONE (P.S.I.):
La prossima volta seguirò il tuo
consiglio ed interpellerò direttamente il Presidente della Giunta.
Ma io ho piena fiducia nell'Assessore Perrin e so benissimo che
questa volta mi dirà che in uno dei prossimi Consigli ci sarà sul
nostro tavolo il nuovo disegno di legge sulla caccia. Se dicesse
una grossa bugia si comporterebbe in maniera un pò "birichina", ma,
conoscendo la serietà dell'Assessore Perrin, so che mi risponderà,
una volta per sempre, di stendere sulla caccia un velo di pietoso
silenzio, così si eviterà al sottoscritto di avanzare delle
interpellanze e all'Assessore di dover dire qualche "piccola
bugia". Grazie.
PRESIDENTE
: Ha chiesto la parola l'Assessore
all'Agricoltura, Foreste ed Ambiente Naturale Perrin; ne ha
facoltà.
PERRIN (U.V.):
Je crois que dans le secteur de la chasse,
on doit constater beaucoup de désaccords même entre chasseurs. L'an
dernier, il s'était produit une levée de boucliers à propos de
l'utilisation des routes rurales par une partie des chasseurs;
l'autre partie fait cette année la même chose. Il faudrait parvenir
à un référendum entre les chasseurs pour décider de la façon
d'agir.
Le Conseiller Torrione a mis l'accent sur certains aspects que
l'on considère comme négatifs; honnêtement, je pense qu'il aurait
fallu aussi mettre l'accent sur les aspects positifs. Pour ce qui
concerne l'utilisation des routes rurales, le Comité de la chasse a
décidé de revenir sur la position q'il tenait il y a deux ans, ce
qui est une libéralisation par rapport à la saison de chasse '85
mais, nous trouvons, les mêmes conditions qu'en '84. C'est une
position d'équilibre acceptable tant de la part des chasseurs que
de l'Administration régionale.
Il y a des considérations différentes: les gros calibres
présentaient un gros inconvénient: celui de "démolir" totalement la
marmotte. Il parait qu'en effet les chasseurs abondaient ce gibier
et ne l'inscrivaient pas sur le carnet. Le fait de permettre ce
calibre devrait éliminer cette possibilité, et donc faire baisser
le nombre de marmottes abattues.
Quant à la chasse au petit tétras sur le territoire enneigé, je
ne crois pas que du point de vue scientifique la chose ne soit pas
inquiétante, même si l'attention du corps forestier valdôtain
s'intensifiera. Il faudrait cependant citer les aspects négatifs de
cette proposition de calendrier de chasse. Par exemple, le fait que
le comité de la chasse ait accepté d'introduire un distinct
expérimental ainsi que le projet de loi le prévoyait; projet de loi
qui est repoussé par la totalité des chasseurs. Or le comité a
accepté cette expérimentation, ce qui va dans la bonne direction,
car cela nous permettra d'introduire, en collaboration entre
l'Assessorat et le comité de la chasse, une nouvelle méthode
d'approche du gibier et donc de voir si cette proposition de
distinct est valable; en fonction des résultats, l'Administration
établira ses futurs calendriers.
Le fait du carnet est positif; cette année il y a le carnet de
100 points et si on rapporte, la même méthode adoptée pour la
formulation de ce carnet, aux possibilités de chasse du calendrier
'85 (l'année dernière le carnet était de 380 points), on se rend
compte que cela devrait entraîner une diminution du gibier abattu,
un fait positif donc.
Par ailleurs, il est à signaler l'augmentation des sanctions
pour ceux par exemple qui chassent dans les propriété cultivées;
ces sanctions devront freiner certains abus. Tenons compte
également de la réduction des possibilités de chasse pour certains
gibiers (la perdrix blanche passe de 5 à 4).
Voilà donc un signe de bonne volonté. Je crois qu'il y a des
aspects positifs dans cette proposition de calendrier de
chasse.
Quant au décret qui s'ensuivra, il faut rappeler l'article 2 de
la loi de 73, qui délègue l'organisation de la chasse au comité de
la chasse. Ce dernier formulera donc le calendrier et l'Assesseur
aura la faculté de faire des observations.
Quant au dernier point, je pourrais ironiser en disant que
l'interpellant a déjà répondu; je peux simplement dire que les
projets de loi sur la chasse n'ont pas été soumis à l'attention de
la Junte et donc du Conseil car tout dépendait de l'introduction de
districts; toute la Région était divisée, je n'ai pas eu l'accord
du Comite de la chasse comme pour le district expérimental. Il
s'agit donc de revoir ce projet de loi. Cependant, il est à
souligner que les chasseurs, par les biais du comité de la chasse
où les chasseurs sont en majorité, ont accepté d'introduire le
district expérimental et c'est là la bonne direction.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Potrei dire che l'ottimismo non
appartiene solo ai Socialisti ma anche all'Assessore Perrin, perché
la sua ultima risposta sulla possibilità che il Consiglio regionale
possa finalmente esaminare, una volta per tutte, la nuova legge
sulla disciplina della caccia, è proprio all'insegna
dell'ottimismo.
(Voce fuori microfono: "Se il referendum abrogherà la
caccia")
TORRIONE (P.S.I.):
Ecco, se il referendum abrogherà la
caccia, come io auspico, la finiremo di parlare di questo
argomento, sia dai banchi dell'opposizione sia da quelli della
maggioranza e ci metteremo il cuore in pace.
Io capisco la difficile posizione dell'Assessore e sono sicuro
che, se potesse veramente dire quello che pensa (non certo perché
non credo alla sua buona fede, ma solo perchè credo di capire il
suo atteggiamento), non direbbe certamente quello che ha detto
oggi.
PERRIN (fuori microfono):
"Ho scelto di fare
l'Assessore".
TORRIONE (P.S.I.):
Egli dice di aver scelto di fare
l'Assessore e quindi, come cacciatore, si assuma le sue
responsabilità. È incontrovertibile, comunque, il dato di fatto che
con queste disposizioni si fa un passo indietro, perché, ponendo
sullo stesso piano la creazione di un distretto, fortemente
auspicato dai cacciatori della zona, e tacendo tutto il resto (la
reintroduzione del calibro 22, il passaggio nelle strade
interpoderali e la possibilità di scrivere sul carnet di un altro
cacciatore il numero dei capi abbattuti eccedente rispetto a quello
consentito), mi sembra quasi che non si vogliano considerare in
modo imparziale le proposte avanzate dal Comitato per la
caccia.
Ho capito, va bene. Comunque, Assessore, capisco che la legge
sulla caccia dà a Lei la possibilità di fare delle osservazioni ma
non la facoltà di mettersi contro il Comitato, però io mi permetto
di sottolineare che non conosco la risposta dell'Assessore al
Comitato per la caccia e neppure quali siano state le sue
osservazioni. Mi auguro che le osservazioni vadano nel senso
giusto. Anche in queste decisioni, a mio avviso, si riesce ad
intravedere una certa disponibilità a fare quello che si era
tentato di fare per 10 anni, però in senso opposto.
La filosofia che stava alla base dell'attività svolta dal
vecchio Comitato e dal vecchio Presidente è stata completamente
ribaltata da quest'ultima deliberazione del Comitato per la caccia.
Le battaglie compiute in passato, andavano appunto nella direzione
opposta alla liberalizzazione che si intravede in tutta la serie di
proposte avanzate dal nuovo Comitato per la caccia.
Non posso assolutamente dichiararmi soddisfatto e sono perplesso
perché, con mio grande rammarico, tra una settimana diventerà
operativo il decreto dell'Assessore e le nuove disposizioni
sull'esercizio dell'attività venatoria in Valle d'Aosta
diventeranno legge per tutti i cacciatori.
Poiché, capisco che gli interessi in gioco superano di gran
lunga i più piccoli interessi di un Consigliere regionale che cerca
di capire qualcosa nel merito di un argomento che non sente
proprio, termino questo mio "lamento" dicendo che se l'Assessore si
è poi dovuto "rimangiare" (cosa che io ho constatato con un certo
rammarico), il vecchio progetto che era incentrato
sull'introduzione di due distretti sperimentali, possiamo credere
ora che la sua impostazione di principio possa essere valutata
positivamente dai cacciatori, anche al di là della piccola
sperimentazione del nuovo modo di fare caccia con la suddivisione
del territorio venatorio in distretti e con la creazione di quello
di Saint-Rhémy?
Io credo, forse un poco di pessimismo, che, se non interverrà il
referendum, questa legislatura non riuscirà ad occuparsi della
nuova disciplina sulla caccia. Preannuncio all'Assessore che me ne
starò tranquillo per un pò di tempo, per vedere se il suo ottimismo
riuscirà a compensare il mio totale pessimismo su questo argomento.
Grazie.
