Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2445 del 27 novembre 1986 - Resoconto
OGGETTO N. 2445/VIII - "REVOCA DI DELIBERAZIONI CONCERNENTI
L'EROGAZIONE DI GETTONI DI PRESENZA AL PRESIDENTE DELLA COMMISSIONE
DI COORDINAMENTO". (Ritiro di mozione).
PRESIDENTE:
Do lettura del testo della mozione presentata
dal Consigliere Viberti:
Mozione
Visto l'art. 45, 3° comma dello Statuto della Regione Valle
d'Aosta;
Considerato l'art. 66 della legge 196 del 16 maggio
1978;
Ricordato del D.P.R. 30 giugno 1972, n. 748 "Disciplina delle
funzioni dirigenziali delle amministrazioni dello Stato, anche ad
ordinamento autonomo", l'art. 50 (divieto di corrispondere
indennità);
Richiamata la deliberazione di Giunta n. 2727 dell'11 aprile
c.a. avente per oggetto: "Corresponsione al Presidente della
Commissione di Coordinamento della Valle d'Aosta del gettone di
presenza per la partecipazione a sedute della Commissione
medesima";
Richiamata altresì la deliberazione di Giunta n. 6658 del 5
settembre 1986 relativa a "Liquidazione ai componenti della
Commissione di Coordinamento della Valle d'Aosta di gettoni di
presenza e rimborso spese per la partecipazione alle sedute della
medesima, durante il II° quadrimestre 1986. Approvazione e
finanziamento di spesa";
il Consiglio regionale, al fine di evitare l'instaurarsi di
un pericoloso ed illegale precedente
Delibera
di impegnare la Giunta regionale a revocare la deliberazione n.
2727/86 nonchè le parti illegittime della deliberazione n. 6658/86
ed a promuovere le opportune azioni per rientrare in possesso delle
somme indebitamente versate.
PRESIDENTE:
Come ho già avuto al ventura di dire quando
presiedevo un dibattito sullo stesso argomento, si tratta di un
dibattito di carattere politico che non implica, se i Consiglieri
non lo ritengono, giudizi su persone o valutazioni di carattere
personale. Se ciò dovesse avvenire, pregherei i Consiglieri che
intendono invece esprimere giudizi di carattere personale o
valutazioni, di chiedere la seduta segreta.
Ha chiesto di parlare il Consigliere Viberti per l'illustrazione
della mozione, ne ha facoltà.
VIBERTI (N.S.):
Ringrazio il Presidente per avermi
ricordato queste cose. Nell'ultimo Consiglio i colleghi del Partito
Comunista avevano presentato una interpellanza con la quale
chiedevano conto della esistenza di una deliberazione che è la n.
2727, avente per oggetto "Corresponsione del gettone di presenza
per la partecipazione alle sedute del la Commissione di
Coordinamento per il Presidente". In quella occasione sentimmo
leggere tutta una lunga corrispondenza dal Presidente della Giunta
che era intercorsa fra l'Amministrazione regionale, fra la
Presidenza della Giunta, la Commissione di Coordinamento e la
Presidenza del Consiglio dei Ministri.
Ci siamo permessi di raccogliere parte della documentazione
relativa alla legislazione esistente e ci siamo sentiti in dovere
di presentare questa mozione che chiede la revoca della
deliberazione che prevede la istituzione di questo gettone di
presenza, nonchè le parti che nella deliberazione 6658 sono
relative a questi emolumenti, perchè con la revoca del
provvedimento a monte, quello a valle dovrebbe essere corretto,
altrimenti sarebbe illegittimo.
Quali sono le norme che sono alla base della proposta che
facciamo? La prima é senz'altro il terzo comma dell'art. 45 dello
Statuto Speciale della Regio ne Valle d'Aosta, che al Titolo IX
'Rapporti fra Stato e Regione', all'articolo di cui dicevo, prevede
che le spese per il funzionamento della Commissione di
Coordinamento siano ripartite in parti eguali fra Stato e Regione.
Ammesso e non concesso che ci debba essere questo gettone di
presenza, trattandosi di una spesa per il funzionamento della
Commissione di Coordinamento, non si capisce per quale motivo non
debba essere ripartito in parti eguali fra lo Stato e la
Regione.
Il secondo punto è relativo alla legge 196: "Norme di attuazione
dello Statuto", legge 16.5.78, art. 66, nel quale al 3° comma si
dice che la spesa per gli assegni spettanti al rappresentante del
Ministero dell'Interno e, nella nostra Regione il rappresentante
del Ministero dell'Interno è il Presidente della Commissione di
Coordinamento, è a carico del bilancio dello Stato. Questo è un
secondo motivo per cui riteniamo che non sia stato opportunamente
deliberato da parte dell'esecutivo in merito a quanto stiamo
discutendo.
Il terzo punto è il D.P.R. del 30.6.72, n. 748, art. 50, questo
è piuttosto lungo e non sto a leggerlo, comunque parla di divieto
di corresponsione di indennità.
Qualcuno potrebbe obiettare che tutta questa legislazione è
stata presa in considerazione nel carteggio che ci ha letto il
Presidente della Giunta, carteggio che si concludeva con un parere
espresso dal Gabinetto della Presidenza del Consiglio dei Ministri
che sosteneva che in base ad una sentenza del Consiglio di Stato,
si potesse ritenere che il Presidente della Commissione di
Coordinamento nella Regione autonoma Valle d'Aosta è assimilabile
al Commissario di Governo nelle Regioni a Statuto ordinario, perchè
la sentenza in questione era relativa ai trattamenti e ai gettoni
dei Commissari di; Governo.
Secondo noi qui c'è una grave questione relativa alla autonomia
della nostra Regione, perchè nel momento in cui si accetta che il
Presidente della Commissione di Coordinamento, sia assimilato al
Commissario di
Governo delle Regioni a statuto ordinario, si
cede un altro pezzettino di autonomia. Fino a questo momento credo
di aver fatto solo un discorso relativo alla questione di
legittimità del provvedimento, senza essere entrato nel merito.
Siccome il sottoscritto ha a più riprese fatto una serie di
richieste che l'hanno portato ad individuare una serie di elementi
che riguardano il comportamento e delle spese effettuate per conto
del Presidente della Commissione di Coordinamento da questa
Amministrazione, delle spese che ritengo non giustificabili, chiedo
al Presidente del Consiglio di dichiarare la seduta segreta perchè
intendo mettere il Consiglio a conoscenza di questi fatti.
PRESIDENTE:
Colleghi Consiglieri, c'è una richiesta di
seduta segreta. Il Consiglio credo sia d'accordo, tenuto conto
dell'annuncio che ci viene fatto dal Consigliere Viberti circa la
sua intenzione di esprimere giudizi e valutazioni di carattere
personale. Pertanto il Consiglio si riunisce in seduta segreta.
Si dà atto che i lavori proseguono in seduta segreta dalle
ore 11,23 alle ore 12,40.
Il Vice Presidente Dolchi, in relazione a quanto emerso dal
dibattito, all'impegno assunto dal Presidente della Giunta ed alle
dichiarazioni del presentatore, Consigliere Viberti, accerta e
comunica l'avvenuta ritiro della mozione e dichiara pertanto non
doversi procedere alla votazione sulla mozione.
IL CONSIGLIO
prende atto, concordando.
