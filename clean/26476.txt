Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 318 del 28 novembre 1972 - Resoconto
OGGETTO N. 318/72 - Compravendita e permuta di particelle di
terreno, site in Comune di Arnaz, per riquadramento e
arrotondamento di acquistanda area destinata alla costruzione di
uno stabilimento industriale. Revoca della deliberazione consiliare
n. 206 in data 29 luglio 1972. Delega alla Giunta.
Chantel
(P.S.I.)
- Il Consiglio a suo tempo ha
autorizzato, diciamo, l'acquisto dalla Compagnia Generale Dolciaria
S.p.A. di Arnaz della Sirca Davit e naturalmente nella Sirca Davit
esistevano anche dei terreni; ora questi terreni si sono dimostrati
in parte insufficienti per il nuovo uso e in parte avevano delle
isole; voi avete ognuno una cartina particolareggiata con sopra
segnati i terreni da acquistare e naturalmente una parte di questi
terreni, come non erano stati venduti, non venivano ceduti alla
Valle e allora la Valle per poterli acquistare mettendosi
d'accordo, con pazienza, con i diversi proprietari, è arrivata ad
acquistare altri terreni ed ottenere delle permute, ed oggi è
proprio quello che noi portiamo in ratifica al Consiglio, cioè
abbiamo acquistato, acquistiamo dei terreni da cedere in permuta
per far quadrare, senza più isole in mezzo, i terreni di proprietà
della Regione.
Manganoni (P.C.I.)
- Non sono d'accordo, non solo per lo
scopo a cui sono destinati questi terreni, cioè per
l'industrializzazione di quella zona, ma vi è un altro fatto da far
rilevare, il prezzo equo... terreni in quella zona, a 1.000 lire il
metro, questo vi dimostra che qui la Regione fa dei buoni affari,
nel senso che non si lascia strozzare e io non voglio ripetere
quanto ho già accennato altre volte, che se noi facciamo un
confronto tra queste mille lire e i prezzi che perdiamo per certi
altri terreni, va beh, comunque lasciamo perdere, però vorrei
rivolgere una domanda: dalla planimetria risulta  che vi sono
ancora dei terreni che si trovano fra quelli già acquistati, no, i
punteggiati, no, Chantel, che bisognerà pur acquistare anche
quelli.
Cioè in altri termini, con quei terreni che acquistiamo noi
risolviamo in parte la questione di unificare tutte queste aree,
però ne rimangono altri, questi punteggiati che sono inseriti nei
terreni di nostra proprietà ancora da acquistare o no?
E lì continuano le trattative? Appunto, chiedevo come risolviamo
il problema dei terreni ancora da acquistare per unificare gli
appezzamenti.
Altri interventi?
Savioz (P.C.I.)
- Io volevo chiedere un'informazione
all'Assessore Chantel: questi terreni che sono colorati in rosa,
questi che io dico e che fanno fronte strada statale, qui nella
dicitura dice: "terreni regionali da cedere", mentre invece quei
verdi sono da acquisire, ma tra i due terreni, mi sembra così a
lume di naso, vorrei appunto avere un chiarimento, mi sembra che
quelli rosa abbiano un determinato valore, in quanto che fronte
strada nazionale, mentre gli altri siano interclusi
dall'autostrada, tra l'autostrada e la ferrovia, quindi
evidentemente mi sembra che abbiano un valore di gran lunga
inferiore.
Chantel
(P.S.I.)
- Io voglio far presente a Savioz
che lui sa benissimo come so che ci sono sia di fronte
all'autostrada sia di fronte alle strade delle zone di rispetto
dove non si costruisce proprio niente.
D'altra parte se noi lì sopra dovremo farci uno stabilimento,
abbiamo cercato il posto che risponda effettivamente a queste
condizioni.
È chiaro questo.
Deve rispondere perché voi vedete che c'è una zona segnata in
nero che è quella che dovrebbe essere occupata praticamente da
capannoni, stabilimento, ecc. se volete ulteriori spiegazioni
...
Dujany (D.P.)
- Vorrei dare alcuni chiarimenti di
carattere generale.
Allora una buona parte di questi terreni che voi vedete in
questa planimetria, in bianco, sono terreni acquistandi da parte
della Regione di provenienza Sirca-Davit. Tutta la parte in bianco
e la parte in rosso, la parte in verde è una parte che stiamo
trattando con i proprietari privati, e sono per l'esattezza, 70-80
proprietari privati per poter arrotondare la precedente proprietà
di provenienza Sirca-Davit che ci possa permettere di stabilire una
zona industriale.
In che modo si acquisiscono questi vari appezzamenti da questi
70-80 proprietari? O attraverso l'acquisizione o attraverso la
permuta da una parte di questi terreni situati a monte dell'alta
tensione e a valle della strada nazionale, ed esattamente quella
parte in rosso. Il problema della valutazione, naturalmente vale di
più o vale di meno, sono tutti piccolissimi appezzamenti che la
popolazione locale utilizza a scopo di giardino, a scopo di culture
personali a livello familiare.
Quindi abbiamo cercato di trovare delle soluzioni idonee per
avere una quantità di area sufficiente fra l'elettrodotto e
l'autostrada per installare un'industria, cercando soluzioni più
valide nei riguardi della popolazione, oppure soddisfacendo nei
limiti del possibile la richiesta della popolazione, cioè dove il
proprietario era soddisfatto di vendere a quel prezzo, al prezzo di
1000 lire al metro, dove il proprietario preferiva la permuta
abbiamo fatto la permuta in questa zona a monte, perché la zona a
monte? Perché tutta questa area situata fra la nazionale e
l'elettrodotto non è un'area utilizzabile ai fini nostri, perché ha
una grossissima servitù che è costituita dalla distanza della
strada nazionale e una servitù costituita dall'elettrodotto.
Quindi la zona invece destinata a scopo industriale sarà la zona
a valle fra l'elettrodotto e l'autostrada.
Ecco, questi sono i motivi, quindi non è che siamo stati lì a
cincischiare, vale di più o vale di meno, perché la finalità e che
è tutta una zona agricola.
Manganoni (P.C.I.)
- La domanda che io avevo posto era
questa: se con questo acquisto, permuta, ecc. abbiamo risolto
completamente il problema dei piccoli appezzamenti privati che sono
inseriti nel comprensorio che noi abbiamo fissato, cioè il problema
è risolto o ne rimangono altre ancora da trattare?
Questo chiedevo io.
Chantel
(P.S.I.)
- ... terreno, come ho detto
prima, dove ad esempio ci sono 1000 metri divisi tra dodici eredi,
mancano ancora quei cinque, sei appezzamenti che stiamo trattando,
ci sono ancora degli eredi che sono in Francia e naturalmente la
velocità di trattative è rimasta un po' frenata, ma in ogni modo
anche questo problema è in via di soluzione.
Bisogna far fronte a questi acquisti, non è che potevamo
aspettare ulteriormente altro tempo, incominciamo a prendere questo
e quel poco che c'è lo sistemeremo.
Montesano (P.S.D.I.)
- Nessuno chiede la parola?
Allora si passa alla votazione?
La votazione comporta la revoca della deliberazione di questo
Consiglio - presa in data 29.7.1972 con il n. 206 e poi di
approvare la destinazione di cui in premessa "l'acquisto, ecc. dei
terreni".
Chi è favorevole alla delibera alzi la mano. Contrari? Astenuti?
Il Consiglio approva.
Oggetto n. 9.
