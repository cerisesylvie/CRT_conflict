Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 278 del 2 dicembre 1971 - Resoconto
OGGETTO N. 278/71 - Posti di osservazione della neve.
(Interpellanza)
Montesano (P.S.D.I.)
- Chi risponde? Assessore Rollandoz,
vuole illustrarla? Prego, Consigliere Manganone.
Manganone
(D.C.)
- L'altro mese alcuni consiglieri
della Democrazia cristiana si trovavano al Provvedimento alle Opere
pubbliche e sono oggetto di richiesta, di delucidazione, da parte
di funzionari del Ministero dei Lavori Pubblici, richieste cui noi
non abbiamo potuto rispondere e che rivolgiamo in questa seduta
all'Assessore e sono queste: se alla data del 1° ottobre erano già
costituiti i posti di osservazione della neve e in quale zona sono
ubicati; se il personale impiegato è specializzato in materia; i
costi di gestione, anche approssimativi; qual è il numero
telefonico a cui ci si può risolvere per avere i dati sulle
valanghe.
Montesano (P.S.D.I.)
- Risponde l'Assessore
Rollandoz.
Rollandoz
(D.P.)
- Signor Presidente, Signori
Consiglieri, il problema delle valanghe va inserito correttamente
in una visione globale di sviluppo regionale.
Esso rappresenta un interrogativo a cui una politica di difesa e
di valorizzazione della montagna deve rispondere per essere
valida.
La sicurezza della vita umana, il superamento delle condizioni
di paura, di pericolo costante per la nostra piccola comunità
montana, rappresenta un primo fondamentale motivo a sostegno di un
intervento degli organi pubblici per affrontare il problema delle
valanghe.
Non credo di scendere nella vuota retorica che accenna appena ad
una situazione umanamente non tollerabile di rischio e di pericolo
a cui sono soggette centinaia di famiglie che già vivono e lavorano
ugualmente in condizione di assoluto disagio.
Una situazione, questa, che non interessare poco un'opinione
pubblica, senza prevalentemente alla eccezionalità dei casi
clamorosi, ma che riveste molte volte carattere di vera tragedia
per chi è nelle condizioni di perdere nel giro di attimi la propria
ricchezza o la propria vita.
L'evoluzione della Valle d'Aosta in questi ultimi due decenni ha
riproposto come uno dei problemi fondamentali da affrontare quello
del territorio, della sua difesa, della sua utilizzazione e
protezione. Il territorio rappresenta per il futuro della Regione
una delle sue maggiori risposte e come tale va guardato, non solo
per le sue qualità di sfruttamento, ma ciò che esso ha
rappresentato e rappresenta per la comunità valdostana.
Non v'è dubbio che una politica di protezione del territorio va
ben oltre la lotta contro le valanghe, ma è altrettanto evidente
che essa rappresenta uno dei temi principali.
Il recupero di non indifferenti superfici, attualmente
costantemente colpiti da cadute rovinose di neve, ghiaccio o
pietrame, costituisce un obbiettivo da raggiungere con la
valorizzazione delle risorse naturali della Valle, sia per
l'aspetto paesaggistico che per una più ampia e razionale
utilizzazione del suolo.
Guardando al futuro economico e sociale della Valle d'Aosta, va
tenuto presente il ruolo che in particolare l'agricoltura d'alta
montagna ha in una strategia di sviluppo ordinato.
La politica di sviluppo della Regione pone come imperativo
urgente il mantenimento di una sufficiente presenza umana in
montagna, non solo per garantire una certa utilizzazione del suolo,
ma per garantire lo sviluppo dell'attività turistica che tende a
diventare, giustamente, in Valle d'Aosta, una delle principali
fonti di reddito e di benessere.
Rendere possibile oggi questa presenza significa superare la
ingiusta condizione di inferiorità in cui vive la nostra gente di
montagna, e impedire che i costi maggiori dello sviluppo vengano
pagati solo da una parte della comunità, in questo senso gli
interventi che, per risolvere il problema, gli organi pubblici
devono fare vanno intesi nella loro reale portata, superando la
visione secondo la quale centinaia di milioni vadano impiegati per
garantire l'affluenza dei turisti per tutta la stagione
invernale.
Mi pare giusto sottolineare anche queste altre giustificazioni,
che da solo meriterebbero il nostro interessamento.
In data 16 e 17 dicembre 1970, si tenne ad Aosta una conferenza
stampa internazionale sul tema "Neve e valanghe nell'arco alpino",
durante la quale con l'intervento della stampa nazionale ed estera
e l'apporto di cognizioni tecniche da parte dell'Ing. Anton Farberg
di Vienna e dell'Ing. Hans Futtigher dell'Istituto Federale per lo
studio della neve e della valanga di Davos, furono esaminati tutti
i problemi inerenti al fenomeno del distacco e della prevenzione
delle valanghe.
Furono soprattutto messe in evidenza durante il corso di detta
conferenza i tre seguenti punti:
1) Censimento e classificazione delle valanghe;
2) Osservazione della neve e previsione;
3) Opere di difesa.
Detti punti furono in seguito affrontati da questo Assessorato
nel seguente modo: per quanto riguarda il censimento e la
classificazione delle valanghe la Giunta regionale è venuta nella
determinazione di procedere al completamento del catasto delle
valanghe, partendo dai dati talvolta scarni ed incompleti messi a
disposizione dalla Scuola militare alpina.
All'uopo sono stati incaricati dei tecnici che, avvalendosi
della consulenza del Colonnello Pietro Arnod della Commissione
"Neve e Valanghe del Club Alpino Italiano", hanno iniziato la
raccolta di tutte le indicazioni relative all'ubicazione e alla
conformazione delle zone di distacco, nonché alla traiettoria e
alla zona di scorrimento e deposito delle valanghe esistenti in
Valle.
I dati raccolti sono stati indi riportati su carte topografiche,
scala 1:5.000 e 1:10.000.
Per la classificazione si è proceduto riportando i dati tecnici
in un prontuario, su una scheda principale per ogni valanga e
sull'appendice della scheda principale da redarsi per ogni caduta
di valanga su una planimetria dettagliata con l'indicazione delle
zone massime di influenza diretta e indiretta della valanga
stessa.
Il tutto completato dal dossier fotografico e storico e dal
profilo geognostico delle zone di scorrimento ed infine dalla
relazione sui possibili provvedimenti tecnici da adottarsi.
Gli scopi proposti dal catasto regionale delle valanghe
sono:
a) censimento e classificazione delle valanghe;
b) programmazione degli interventi atti a impedire e rimediare i
danni provocati ai centri abitati, alle strade, alle foreste, agli
impianti turistici e alle linee elettriche e tutte le altre
infrastrutture;
c) creazione di una piattaforma utile ai fini della redazione
dei piani di zona.
Gli strumenti che il catasto regionale delle valanghe offre già
sin d'ora a questo Assessorato permettono di studiare e realizzare
per quanto finanziariamente possibile, sistemi idonei e
differenziati.
I risultati dello studio troveranno poi collocazione in sede si
programmazione.
Per quanto concerne l'osservazione della neve e le previsioni
sulla caduta delle valanghe constatato che al momento non si
disponeva di personale all'uopo addestrato, si venne nella
determinazione di organizzazione in Aosta un corso di formazione
per gli osservatori della neve e previsori di valanghe, detto corso
ebbe luogo dall'11 al 13 febbraio 1971 sotto la direzione
dell'istruttore ing. Hans Futtigher di Davos, vi parteciparono sei
tecnici dell'Assessorato ai Lavori Pubblici, sei tecnici
dell'Assessorato Agricoltura e Foreste, un ufficiale della Scuola
militare alpina di Aosta, due tecnici esterni, di cui uno della
società Traforo del Monte Bianco e una della Società Traforo del
Gran San Bernardo.
A seguito di ciò, si venne nella determinazione di predisporre
in Valle la trasmissione di un bollettino delle valanghe.
Detto bollettino tende ad avvisare in tempo gli abitanti e i
turisti di certe zone; del pericolo che minaccia le loro vite ed i
loro beni.
Per la protezione da questo pericolo facilita inoltre l'adozione
delle misure protettive preventive, individuali e collettive.
L'ottanta per cento delle valanghe è strettamente connesso alle
precipitazioni nevose, accompagnate da vento.
Dalla valutazione e dallo studio delle condizioni meteorologiche
della neve, si possono fare previsioni valide nella maggioranza dei
casi.
Il bollettino va quindi inteso come un provvedimento di difesa,
di pronta realizzazione avente per oggetto:
a) gli uomini come turisti sulle vie di comunicazione e servizi
di trasporto nei luoghi di lavoro, nelle case;
b) come beni reali, costruzioni, immobili, impianti tecnici
industriali, vie di comunicazione, foreste, pascoli e prati.
Ai fini della attuazione del bollettino, si rende necessaria
l'installazione in Valle di dodici posti di osservazione ripartite
su altrettante zone climatiche e meteorologiche i quali rilevano
osservazioni generali ed effettuano misurazioni della neve.
Gli elementi metereologici sono: presenza o assenza di
precipitazioni; studio del cielo e qualità delle nubi, direzione e
forza del vento, temperatura dell'aria.
Gli elementi sullo studio della neve sono: spessore della neve
fresca nelle ultime 24 ore, spessore totale della neve, temperatura
della neve dieci centimetri sotto la superficie, studio della
superficie della neve.
Le osservazioni locali relative all'attività delle valanghe
sono: numero, volume ampiezza, valutazione del pericolo potenziale
delle valanghe.
Questi dati, trasmessi giornalmente degli informatori nelle
prime ore del mattino, sono riuniti in un ufficio centrale preso
dall'Assessorato ai Lavori Pubblici, interpretati e paragonati ai
dati di periodo precedenti.
Gli stessi dati, i più importanti dei quali sono riportati su
carte geografiche, rappresentati graficamente, vengono elaborati in
testi ridotti, in modo che la lettura non oltrepassi i 60 secondi,
e trasmessi a mezzo radio e comunicati stampa, nei giorni di
giovedì e venerdì di ogni settimana.
Verranno, inoltre, inseriti in apposito nastro registratore
collegato ad un apparecchio telefonico per cui ogni utente potrà
venire a conoscenza in qualsiasi giorno della settimana e in
qualsiasi momento ad esclusione del periodo intercorrente tra le
sette e le dodici formano un numero telefonico che, sono spiacente,
a oggi la Stipel non ci ha ancora comunicato, ma siamo in attesa
questi giorni di avere il numero a disposizione.
I posti di osservazione sono stati previsti come appresso: posto
di osservazione n. 1, situato all'imbocco del traforo del Monte
Bianco, i dati verranno trasmessi da un tecnico del traforo
addestrato durante il corso del febbraio scorso: posto di
osservazione N. 2, situato a La Thuile, i dati verranno trasmessi
da un sottufficiale della Scuola Alpina all'uopo istruito; posto di
osservazione n. 3, situato in Valgrisanche, i dati verranno
trasmessi da un appartenente al Corpo Nazionale di soccorso Alpino
istruito nel corso tenuto dal CAI; al passo del Tonale; posto di
osservazione n. 4, situato in Valsavaranche, i dati verranno
trasmessi da un appartenente al Corpo Nazionale di Soccorso Alpino,
all'uopo addestrato; posto di osservazione n. 5, situato a Cogne:
posto di osservazione n. 6, situato a Champorcher, i posti di
osservazione numeri 5 e 6 entreranno in funzione solo nell'inverno
del 1972, in quanto non si ha a disposizione personale addestrato;
posto di osservazione n. 7, situato in Comune di Gressoney, i dati
verranno trasmessi da un osservatore del CAI, già esplicante dette
funzioni da anni; posto di osservazione n. 8, situato a Brusson, i
dati verranno trasmessi da un sottufficiale del Corpo forestale
valdostano, addestrato durante il corso di febbraio scorso; posto
di osservazione n. 9, situato a Valtournanche, località Guay i dati
verranno trasmessi da un funzionario ENEL apparentemente al CAI,
esperto in materia; posto di osservazione n. 10, situato a
Valpelline, i dati verranno trasmessi da un sottufficiale
appartenente al Corpo Forestale valdostano istruito durante il
corso di febbraio scorso; posto di osservazione n. 11, situato
all'imbocco del traforo del Gran San Bernardo, i dati verranno
trasmessi da n tecnico dipendente dalla direzione del traforo
stesso istruito durante il corso di febbraio; posto di osservazione
n. 12, situato a Bionaz, i dati verranno trasmessi da un
appartenente al corpo nazionale soccorso alpino istruito al corso
del Tonale.
L'elaborazione dei dati trasmessi verrà effettuata da parte di
tecnici di questo Assessorato, istruiti durante il corso di
febbraio scorso.
In merito all'interpretazione del bollettino s'intende che molto
dipende dall'immagine che il testo trasmesso riesce a formare nello
spirito dell'utente il quale deve sapersi assumere delle
responsabilità.
Rimanendo inteso che i dati trasmessi dal Bollettino saranno
puramente informativi e pertanto non vi sarà alcuna responsabilità
né da parte dell'Amministrazione che lo trasmette né da parte dei
tecnici che lo elaborano.
Da calcoli effettuati dal competente ufficio la spesa di
gestione necessaria per la redazione, trasmissione del bollettino
regionale delle valanghe ammonta in via preventiva a 2.300.000 lire
annue, se alcuni consiglieri possono essere interessati abbiamo un
preventivo dettagliato.
Per quanto si riferisce alle opere di difesa si è reputato
opportuno istruire il personale alle nuove tecniche per la
realizzazione di opere di ritenute in zone di distacco delle
valanghe.
Pertanto si tenne ad Aosta nei giorni 3,4 e 5 giugno 1971 un
corso di perfezionamento a cui parteciparono tecnici
dell'Assessorato ai Lavori Pubblici e tecnici dell'Assessorato
Agricoltura e Foreste.
Possiamo quindi affermare di avere a disposizione tecnici
preparati per la progettazione di opere di difesa sia per quelle
tradizionali che per quelle richiamatesi alle più moderne tecniche
adottate anche in campo internazionale.
Per concludere mi permetto di ricordare che queste iniziative
dell'Amministrazione regionale costituiscono una premessa
indispensabile per un efficace e programmato intervento dell'organo
regionale contro la costante minaccia naturale alle popolazioni che
noi tutti rappresentiamo.
Montesano (P.S.D.I.)
- La parola al Consigliere
Manganone.
Manganone
(D.C.)
- Cento volte prolissa la
risposta data dall'Assessore Rollandoz. Ha menato abbondantemente
il can per l'aia senza rispondere esattamente alle domande che noi
abbiamo fatto.
Noi avevamo chiesto se la data del 1° ottobre funzionavano o
meno questi posti di osservazione, la risposta che abbiamo avuto è
che questi posti di osservazione devono ancora essere costituiti ad
oggi 2 dicembre 1971, quindi, pensiamo, abbiamo tollerato certa
demagogia fatta in quest'aula ma non tolleriamo che la demagogia
venga apportata in un Convegno internazionale, ecco perché noi non
siamo soddisfatti, non siamo assolutamente soddisfatti.
Montesano (P.S.D.I.)
- Non le posso dare la parola...
(Rollandoz: Presidente...)
...non le do la parola. Per
favore Rollandoz, io devo essere imparziale in queste cose.
Passiamo all'interpellanza n. 4.
Io pregherei il Consiglio di prendere atto che è una
interpellanza alla quale deve rispondere il Presidente della
Giunta, quindi la rinviamo al pomeriggio.
Per i lavori del pomeriggio io proporrei che venisse appunto
trattata questa interpellanza, venisse trattato il punto sette
"elezione del rappresentante della Regione per l'elezione del
Presidente della Repubblica" e subito dopo le due mozioni sul 21 e
22.
Il Consiglio è d'accordo.
Facciamo questi quattro punti al principio della seduta
pomeridiana.
Quindi si passa al punto n. 5
