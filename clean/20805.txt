Classificazione
TRASPORTI E VIABILITÀ
Trasporti



Oggetto del Consiglio n. 838 del 6 ottobre 2004 - Resoconto
OGGETTO N. 838/XII - Situazione del trasporto pubblico su gomma.
(Interrogazione con risposta scritta)
Interrogazione con risposta scritta
Tenuto conto dei molteplici problemi derivanti
dall'incremento del traffico urbano, nella città di Aosta, zone
limitrofe e in molti altri paesi della Valle, avvenuto negli ultimi
anni, con conseguenti aumenti dell'inquinamento atmosferico,
acustico e ambientale, e relative ripercussioni sulla qualità
dell'aria e quindi sulla salute dei cittadini;
Considerato che in più sedi si è discusso recentemente
sull'eventualità di potenziare e migliorare l'utilizzo del
trasporto pubblico in autobus da parte dell'utenza valdostana, oggi
ancora diffidente in merito all'uso quotidiano degli autobus e
ripiegata sull'utilizzo della propria automobile anche per brevi
tragitti;
Tenuto conto del fatto che in Valle d'Aosta un maggiore
utilizzo del trasporto pubblico su autobus permetterebbe di
migliorare e incrementare gli spostamenti, soprattutto per motivi
di lavoro, dalle vallate al capoluogo;
Il sottoscritto Consigliere regionale
Interroga
l'Assessore competente per sapere:
1. il costo complessivo annuale, nell'ultimo triennio, a
carico dell'Amministrazione regionale, del trasporto pubblico su
gomma;
2. le entrate annuali, sempre nell'ultimo triennio, derivanti
dai pagamenti dei biglietti delle corse e degli abbonamenti da
parte dell'utenza valdostana di detto trasporto, anche in
considerazione delle agevolazioni in favore di alcune categorie di
utenti;
3. in merito ai dati sopraesposti, quali sono le sue
valutazioni sulle scelte politiche finora operate in materia di
trasporto pubblico.
F.to: Lanièce
Président - Le collègue a reçu la réponse par lettre n° 7810 en
date du 24 septembre 2004.
