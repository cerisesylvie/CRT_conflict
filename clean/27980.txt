Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 262 del 14 novembre 1970 - Resoconto
OGGETTO N. 262/70 - Strada regionale Verrès-Issogne.
Ampliamento del sottopassaggio ferroviario. (Approvazione di
Mozione)
Manganoni (P.C.I.)
-  Questa è una questione annosa;
noi abbiamo presentato già diverse mozioni su questo argomento,
ogni volta ci sono state delle assicurazioni magari anche un po'
generiche, però il problema oggi è al punto di prima.
Ora, noi sappiamo che questo sotto passaggio impedisce la
costruzione di capannoni industriali, l'installazione di industrie
su tutta la zona, non solo sulla destra orografica della Dora, cioè
Issogne, ma anche sul tratto di terreno che si trova fra la
ferrovia e la Dora, sponda sinistra, Comune di Donnaz e di Arnaz,
non di Donnaz, di Verrès e di Arnaz, che a quanto mi risulta è
prevista, come dai piani regolatori che sono in allestimento, come
zona industriale.
Quindi noi avremmo una zona industriale dei tre Comuni Verrès,
Arnaz e Issogne che assolutamente non si può sviluppare perché vi è
quella strozzatura di quel sottopassaggio, dove passano solo gli
automezzi di limitata sezione, gli automezzi di una certa
larghezza, di una certa altezza, cioè diciamo i Tir moderni, non
passano.
Quindi urgenza di provvedere all'ampliamento di questo
sottopassaggio ferroviario.
Ora questa strada era comunale, tempo addietro, e mi
risulterebbe che i due Comuni interessati, sia Issogne che Verrès,
i due Comuni già avevano provveduto a dare l'incarico ad un
professionista per allestire il progetto. Senonché questa strada è
poi passata regionale ed è collegata al capoluogo di Issogne,
pertanto questa competenza passa interamente alla Regione.
Ora io pregherei la Giunta, e particolarmente l'Assessore
interessato, di tener presente di questi fatti che io ho esposto,
questi fattori che io ho esposto brevemente, ma che potrei
illustrare con più dati, vero, però penso che sia inutile, perché
penso che sia sufficiente, nel senso che sollecitino, io comprendo
che non è semplice avere a che fare con le ferrovie, io me ne sono
fatto una lunga esperienza in questo anni; comunque se c'è
interessamento e volontà, io penso che queste pratiche, che queste
lunghe pratiche burocratiche si possano accelerare.
Allora io chiederei all'Assessore, primo a che punto stanno le
pratiche, il progetto, in secondo luogo pressappoco quando se ne
prevede l'inizio dei lavori, perché non è un lavoro lungo quello lì
dell'allargamento, noi l'abbiamo fatto a Pontey, da Châtillon a
Pontey, la strada che poi allaccia anche Ussel, e quindi non è un
lavoro lungo; comunque il tempo che noi perdiamo è dovuto alle
pratiche burocratiche.
Rollandoz (D.P.)
- È un problema che era già stato preso
in considerazione dalla Giunta precedente, perché già in data 21
maggio del 1969 la Giunta regionale aveva dato incarico a un
professionista per redigere il progetto di questo sottopasso, come
ha detto il Consigliere Manganoni trattare, le trattative con le
Ferrovie dello Stato sono veramente difficoltose.
Il progettista, dopo aver ricevuto questa mozione mi sono
interessato, mi ha garantito che attualmente sono state superate le
difficoltà con le Ferrovie: si trattava di difficoltà per avere un
franco di quattro metri e cinquanta, dato che sono strade regionali
ci teniamo ad avere questo minimo previsto di altezza che è di 4,50
ed era un problema di strutture.
Adesso questo è stato superato, il progettista ci ha dato
assicurazione che al massimo nel giro di un mese il progetto verrà
consegnato all'Amministrazione regionale.
Quest'anno nel programma lavori era già stata inserita la cifra
di lire 13 milioni per l'esecuzione di questo lavoro. Quindi adesso
possiamo fare delle previsioni ragionevoli in conseguenza di questi
dati e io ritengo che, inserendolo di nuovo nel programma lavori di
questo prossimo anno, con il progetto presentato fra circa un mese,
in primavera ragionevolmente si possono iniziare i lavori.
Posso anche dire inoltre che il Sindaco di Issogne ci ha
segnalato che oltre questo sottopassaggio vi è un altro
inconveniente della strada, in corrispondenza della segheria e
della Chiesetta; abbiamo dato incarico al nostro ufficio di
redigere anche lì un piccolo progetto e riteniamo che anche questo
tratto, dove c'è una curva pericolosa, di poterlo dare
contemporaneamente in primavera.
Ritengo che possiamo votarla tranquillamente.
Montesano (P.S.D.I.) -
Tutti d'accordo? Allora chi
approva alzi la mano. Contrari? Astenuti? Il Consiglio approva.
Oggetto n. 9.
