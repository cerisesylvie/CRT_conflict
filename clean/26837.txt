Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 110 del 15 maggio 1972 - Resoconto
OGGETTO N. 110/72 - Varia - Iniziative per l'emanazione di
una nuova legge elettorale politica per la Valle d'Aosta.
Montesano (P.S.D.I.)
- Ora ci sono le due proposte che
sono poi proposte quasi identiche, quella dell'Assessore Milanesio
e del Presidente della Giunta per investire la Commissione Affari
Generali e Finanze dello studio della questione della legge, è
vero, oppure attendere che la Commissione Affari Generali abbia un
testo di legge predisposto da qualcuno, il Consiglio decida perché
io qui devo naturalmente pregare il Presidente della Commissione a
riunire la Commissione e proporre aderendo a quello che ha avanzato
il Consigliere Pedrini, che la Commissione, per questo oggetto, sia
integrata da un rappresentante dei gruppi che non ne fanno parte.
Allora desidero che il Consiglio si pronunci a questa... un attimo,
uno alla volta...
Caveri (U.V.)
- ...direi una cosa che... sembra essere la
più qualificata per questo oggetto, niente in contrario a che
questa Commissione sia integrata dai rappresentanti...
(Montesano:
chi non fa parte della Commissione...) ...dei
gruppi che non sono rappresentati e con questo si può risolvere il
problema
...
Montesano (P.S.D.I.)
- Chi non fa parte di questa
Commissione? Consigliere Pedrini lei non fa parte no? Consigliere
Pollicini? Chamonin?
Dujany (D.P.)
- Ma scusatemi, mi pare che in uno dei
prossimi Consigli qualunque Consigliere può presentare una proposta
di legge su questo argomento, chi lo intendesse fare, come la
Giunta, può anche prendere questa iniziativa è chiaro che una
proposta di legge deve essere approfondita dalle Commissioni
competenti, in questo caso dalla Commissione Finanze e Tesoro,
quindi mi pare che questa possibilità di presentazione di una
proposta può essere o di iniziativa della Giunta o d'iniziativa di
qualunque gruppo che fa parte del Consiglio e naturalmente poi sarà
sottoposta all'esame della Commissione.
Montesano (P.S.D.I.)
- Oh, siccome è stata...diamo la
parola...
Caveri (U.V.)
- Mi dà la parola per piacere?
Montesano (P.S.D.I.)
- Prego, prego.
Caveri (U.V.)
- Non sono d'accordo con quello che dice il
Presidente Dujany per questo motivo, è vero che, dice il Signor
Dujany, e cioè che chiunque può presentarsi a una Commissione per
presentare le proposte di legge, ma però è diverso il fatto perché
può darsi che vi sia un gruppo consiliare che non è rappresentato
in questa Commissione Affari Generali che non voglia presentare una
proposta di legge ma che voglia discutere di questo problema,
quindi io sarei più favorevole alla proposta che è stata fatta dai
rappresentanti di alcuni gruppi che chiedono che la Commissione
Affari Generali sia integrata. Non c'è mica niente di male, che
siano integrati i rappresentanti dai loro gruppi che sarebbe
appunto il gruppo liberale, il gruppo del MAV e poi non so, forse
l'altro...
(Montesano:
il Consigliere Pollicini) ...e
Pollicini.
Montesano (P.S.D.I.)
- Anche lei non fa parte del... e il
P.S.I.U.P....
Caveri (U.V.)
- Per l'esame di questa legge la
Commissione potrebbe essere integrata con i rappresentanti di quei
gruppi, mi sembra la cosa più sensata.
Montesano (P.S.D.I.)
- Avvocato, anche investendo la
Commissione non è impeditivo questo incarico per il fatto che la
Giunta possa presentare per suo conto una legge e un Consigliere
possa presentare una legge, questo è nella prassi...
(Caveri:
nulla vieta, nessuno lo può vietare) ...Consigliere
Andrione.
Andrione (U.V.) -
Dunque, io vorrei fare notare,
riprendendo ancora una volta quanto già detto, che trattandosi di
due problemi distinti che devono essere risolti con due leggi
differenti, uno la ripetizione delle elezioni avvenuta il 7 e 8
maggio, l'altra una complessa legge, perché è una legge difficile
nella carenza totale della legge elettorale per il collegio
uninominale della Valle d'Aosta, che deve essere fatta a parte, io
direi che mandando questa mozione laggiù e interessandoci tutti
perché queste leggi vanno tanto più in fretta quanto più sono
concordate se noi facciamo un nostro tipo di legge, il Ministero
dell'Interno ne fa un'altra, i gruppi parlamentari ne discutono
un'altra, ci troviamo ancora una volta nelle sabbie mobili. Se
invece attraverso un'azione comune, perché tutti o quasi tutti sono
rappresentati, hanno la possibilità di prendere contatto a Roma, si
arriva a discutere su un progetto di legge che abbia già delle
forti possibilità di essere approvato perché penso che ci sarà
anche la Presidenza del Consiglio dei Ministri che chiederà un
parere al Consiglio di Stato, alle sezioni fatte apposta per questi
pareri e quindi potremo camminare e discutere su una base già più
sicura. Volendo fare rapidamente un tipo di legge che dovrà
comunque essere discussa dal Parlamento rischiamo semplicemente di
aggravare una situazione che è già confusa e già complessa.
Montesano (P.S.D.I.)
- Allora d'accordo. Prego. La
conclusione io vorrei tirarla, cioè la Commissione Affari Generali
e Finanze, integrata dai rappresentanti dei gruppi che non ne fanno
parte, sia investita dello studio di questo progetto, il quale
studio distinti in due cose, va bene, allora si faccia l'esame, lo
studio, chiamatelo come volete, dell'esame e la questione è
distinta in due punti: un primo punto in cui si richiede al
Parlamento una legge per il rinnovo delle elezioni in Valle
d'Aosta, il secondo punto che si richiede al Parlamento una legge
per la riforma della legge elettorale in Valle d'Aosta.
La parola al Vice Presidente.
Fosson (U.V.)
- Ma, io non vorrei ripetere quello che ha
detto il Consigliere Caveri, ma dico per la richiesta che noi
facciamo attraverso questa mozione, mi pare che non c'è da
concordare niente neanche nella Commissione Affari Generali, perché
si tratta di un articolo unico che il Parlamento può fare, cioè
quello di indire delle nuove elezioni per la Valle d'Aosta. La
questione invece è la seconda che è staccata dalla prima nel senso
di modifica dell'attuale legge ordinaria per le elezioni in Valle
d'Aosta. Ora su questa si può benissimo, la Commissione che è
investita, eventualmente con l'aggiunta dei rappresentanti di quei
gruppi che non ci sono, che non partecipano, che non fanno parte
della Commissione, può prendere come base per la modifica la legge
attuale portando tutte le modifiche che vuole. Oppure c'è qualche
gruppo o la Giunta che presentano un progetto di legge, che sarà
messo a confronto con l'altro e automaticamente la Commissione
esaminerà a fondo e attraverso i vari progetti che ci sono, però a
un certo momento se la Commissione lavora e prende la legge attuale
e vede tutte le carenze della legge attuale e può portare tutte le
modifiche che deve portare attraverso la discussione già fatta in
Commissione, che deve poi venire al Consiglio regionale.
Montesano (P.S.D.I.)
- Nessuna altro chiede la parola?
Allora si passa all'oggetto n. 7.
