Classificazione
ATTIVITÀ CULTURALI


Resoconto integrale del dibattito dell'aula
Oggetto del Consiglio n. 1935 del 8 maggio 1996 - Resoconto
SEDUTA POMERIDIANA DELL'8 MAGGIO 1996
OGGETTO N. 1935/X Concessione, ai sensi della legge regionale 20
agosto 1993, n. 69, di un contributo di lire 12.400.000 alla Pro
Loco di Aymavilles per l'organizzazione del ventennale della
fondazione del gruppo teatrale "La Bétise".
Deliberazione Il Consiglio
Premesso che:
Il sig. Carlo Bataillon, Presidente della Pro Loco di
Aymavilles, ha presentato, con lettera in data 13 febbraio 1996,
una richiesta tendente ad ottenere un contributo per
l'organizzazione del ventennale della fondazione del gruppo
teatrale "La Bétise" di Aymavilles;
Il ventennale, organizzato in collaborazione con la biblioteca
comunale di Aymavilles, si celebrerà con una serie di
manifestazioni che si svolgeranno durante tutto l'arco dell'anno.
Di queste solo la principale, in programma dal 31 maggio al 2
giugno prossimi, è oggetto del contributo;
Il costo dell'iniziativa, che comprende, tra l'altro,
l'esibizione di vari gruppi teatrali dialettali e la stampa di un
numero speciale del bollettino Les Amaveulles Histoire, dedicato al
ventennale della Bétise, ammonta a lire 24.830.000 circa, così
suddivise:
- gruppi L. 3.000.000
- padiglioni L. 6.545.000
- amplificazione L. 1.785.000
- SIAE + ENEL L. 3.000.000
- Numero speciale Les Amaveulle Histoire L. 6.000.000
- Manifesti L. 3.000.000
- Riscaldamento L. 1.500.000
I Servizi Culturali dell'Assessorato della Pubblica Istruzione
hanno provveduto all'istruttoria e alla valutazione della domanda,
ritenendola ammissibile a contributo, ai sensi dell'articolo 3,
comma 3 e dell'articolo 8 comma 1 della legge regionale 20 agosto
1993, n. 69, tenuto conto dell'interesse culturale della
manifestazione;
La Giunta, su proposta dell'Assessore alla Pubblica Istruzione,
ritiene pertanto opportuno aderire alla richiesta mediante la
concessione, ai sensi dell'articolo 3 comma 1 della legge regionale
n. 69/1993, di un contributo di lire 12.400.000, pari al 50
percento circa della spesa preventivata;
Visto il parere favorevole rilasciato dal Dirigente dei Servizi
Culturali dell'Assessorato della Pubblica Istruzione, ai sensi
dell'articolo 72 della legge regionale n. 3/1956 e successive
modificazioni e del combinato disposto degli articoli 13 - comma 1
- lett. e) e 59 - comma 2 della legge regionale 45/1995, in ordine
alla legittimità della presente deliberazione;
Delibera
1) di approvare, ai sensi dell'articolo 3 comma 1 della legge
regionale 20 agosto 1993, n. 69, la concessione alla Pro Loco di
Aymavilles (P. IVA 00577550072) di un contributo di lire 12.400.000
(dodicimilioniquattrocentomila), pari al 50 percento circa delle
spese preventivate, per l'organizzazione del ventennale della
fondazione del gruppo teatrale "La Bétise" che si terrà dal 31
maggio al 2 giugno 1996;
2) di impegnare la spesa di lire 12.400.000
(dodicimilioniquattrocentomila) con imputazione al capitolo 57260
("Contributi ad Enti ed Associazioni culturali ed educativi per
manifestazioni ed iniziative culturali e scientifiche"), richiesta
n. 3510, del bilancio di previsione della Regione per l'anno 1996
che presenta la necessaria disponibilità;
3) di stabilire che alla liquidazione della spesa si provveda ai
sensi dell'articolo 58 della legge regionale 27 dicembre 1989, n.
90 e successive modificazioni in due rate:
- la prima di L. 7.440.000
(settemilioniquattrocentoquarantamila), immediatamente;
- il saldo fino ad un massimo di L. 4.960.000
(quattromilioninovecentosessantamila) su presentazione di un
dettagliato e documentato rendiconto, tenendo presente che il
contributo in questione è soggetto alla ritenuta d'acconto del 4
percento prevista dal DPR n. 600 del 29 settembre 1973;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta,
in quanto non compresa nelle categorie indicate all'articolo 8 del
decreto legislativo 22 aprile 1994, n. 320 e di darne
esecuzione.
Presidente E' aperta la discussione generale. Qualcuno chiede la
parola?
Se nessuno chiede la parola, pongo in votazione la delibera in
oggetto:
Presenti, votanti e favorevoli: 31
Il Consiglio approva all'unanimità
