Classificazione
CONSIGLIO REGIONALE
Attività consiliare d'aula



Oggetto del Consiglio n. 1089 del 26 gennaio 2005 - Resoconto
OBJET N° 1089/XII - Communications du Président du Conseil
régional.
Président - J'informe le Conseil de l'activité de la Présidence
et des organes du Conseil depuis la dernière réunion de
l'Assemblée:
Projet de loi n° 64, présenté par le Gouvernement régional, le
13 janvier 2005 "Nuova disciplina della polizia locale e norme in
materia di politiche di sicurezza. Abrogazione della legge
regionale 31 luglio 1989, n. 47" (Ie et IIe)
Réunions:
Bureau de Présidence: 2
Chef de Groupes: 1
Ie Commission: 2
IIe Commission: 4
IIIe Commission: 1
IVe Commission: 2
Ve Commission: 2
Le 18 janvier dernier l'Assesseur au budget, aux finances, à la
programmation et aux participations régionales Aurelio Marguerettaz
et moi-même avons participé à la rencontre entre les représentants
des Assemblées et des Gouvernements régionaux des Régions à Statut
Spécial et la Commission parlementaire pour les questions
régionales qui s'est tenue à Rome.
La situation politique italienne en ce qui concerne les rapports
entre les différentes réalités et le Gouvernement a été examinée au
cours de la réunion entre les Présidents des Assemblées régionales
des Régions à Statut Spécial.
L'entrevue a mis en évidence la préoccupation générale relative
aux rapports entre le Gouvernement et les Régions, préoccupation
renforcée par le fait que ces autonomies régionales n'ont pas été
impliquées dans le débat sur la loi de finance, cette situation
s'étant produite précédemment dans le cadre du débat sur les
réformes. Au terme de la confrontation, les cinq Présidents ont
retenu nécessaire d'instaurer une coordination permanente destinée
à traiter et à suivre les affaires institutionnelles et
constitutionnelles relatives au système des autonomies
spéciales.
La rencontre avec la Commission parlementaire pour les questions
régionales s'est révélée positive et a permis de mettre en évidence
les répercutions que certains aspects de la loi de finance ont sur
les budgets régionaux. En particulier, nous avons fait remarquer
l'ingérence de l'Etat dans certains domaines, comme par exemple sur
la manœuvre relative à l'IRAP. Nous avons
également déploré le fait qu'on n'ait pas profité de la loi de
finance pour corriger certaines incohérences concernant la
définition de la participation des régions aux impôts. En ce qui
concerne le pacte de stabilité nous avons marqué notre approbation
à la révision de la discipline par rapport au texte original, ce
qui permettra aux Régions spéciales et aux Provinces Autonomes de
concorder les niveaux de dépenses.
La rencontre s'est donc révélée positive dans son ensemble et le
Président, Sénateur Vizzini, et les commissaires nous ont assuré
qu'ils suivraient avec attention les questions abordées durant la
rencontre.
Domani, giovedì 27 gennaio, ricorre il 60° Anniversario della
liberazione del campo di sterminio di Auschwitz da parte
dell'Armata Rossa.
Il genocidio di 6 milioni di ebrei e di milioni di altre persone
da cinque anni è ricordato in forma ufficiale nella "Giornata della
memoria", in ricordo dei deportati e degli internati nei campi
nazisti e fascisti.
Ritengo opportuno ricordarlo, perché una tragedia di tale
portata non può lasciare indifferenti le generazioni che seguirono
uno dei momenti che ha segnato profondamente le coscienze. Questo è
un giorno che deve far pensare profondamente sullo sterminio di un
intero popolo, che non ha avuto eguali nella storia
dell'umanità.
Ricordare deve significare prendere coscienza di uno dei periodi
più bui del genere umano, per evitare che, anche solo in minima
parte, possa essere rivissuto.
Il segnale che occorre inviare deve essere forte, chiaro e
diretto soprattutto ai giovani, affinché possano crescere con una
forte cultura di pace e di convivenza civile, in modo da rifiutare
e condannare qualunque forma di razzismo e di insofferenza diretta
contro il genere umano.
Vorrei ricordare le parole di Primo Levi che in un suo scritto,
si esprime così parlando di Auschwitz:
"Visitatore, osserva le
vestigia di questo campo e medita; da qualunque paese tu venga, tu
non sei un estraneo. Fa che il tuo viaggio non sia stato inutile,
che non sia inutile la nostra morte. Per te e per i tuoi figli, le
ceneri di Auschwitz valgano di ammonimento: fa che il frutto
orrendo dell'odio, di cui hai visto qui le tracce, non dia nuovo
seme, né domani, né mai".
Colleghi consiglieri, ieri pomeriggio, nella piazzetta
antistante il Palazzo regionale abbiamo avuto la triste incombenza
di rendere l'estremo omaggio a Demetrio Mafrica, scomparso, all'età
di sessantun anni, in circostanze tragiche, nella giornata di
domenica scorsa.
Oggi, in quest'aula, è con un sentimento di tristezza ed
amarezza, vogliamo ricordare il collega scomparso che molti di noi
hanno conosciuto personalmente nel suo lavoro quotidiano nelle
istituzioni e ne hanno avuto modo di apprezzare l'equilibrio, la
preparazione e la passione con cui affrontava tutte quelle
problematiche all'esame di questo consesso in quel periodo.
Demetrio Mafrica ha avuto modo di vivere in prima persona, in un
osservatorio privilegiato quale è un'Assemblea regionale, le
vicissitudini sociali ed economiche di questo ultimo ventennio di
vita regionale. Venne infatti eletto Consigliere regionale nel
lontano 1978 e in quest'aula è rimasto fino al 1998, quando si è
ritirato volontariamente dalla vita politica attiva nelle
istituzioni. Quanto è arrivato, nel 1978, in Consiglio regionale,
il Collega Mafrica aveva già maturato una significativa esperienza
nel mondo del lavoro, nella sua veste di Segretario della
CGIL-Scuola, nel biennio 1969-1970, un periodo caratterizzato da
profonde tensioni nel mondo scolastico che affrontò con competenza,
forte anche della sua esperienza scolastica, essendo docente di
materie scientifiche. Nel 1970, eletto nelle liste del "PCI", entrò
nel Consiglio comunale di Aosta e qui rimase per otto anni,
ricoprendo anche l'incarico di Assessore comunale. Durante il
periodo del suo mandato in Consiglio regionale, Demetrio Mafrica,
dimostrò capacità notevoli di analisi delle principali
problematiche dell'Amministrazione, immedesimandosi nelle stesse e
non mancando mai di intervenire con argomentazioni puntuali, frutto
di profonda riflessione, soprattutto sui temi dello sviluppo
economico della nostra Regione.
Nel 1988 fu chiamato a ricoprire l'incarico di Presidente della
Commissione consiliare speciale in previsione della realizzazione
del mercato unico europeo. In questa occasione ebbe modo di
svolgere un lavoro eccellente, contribuendo, attraverso il ricorso
ad esperti del settore, a delineare quello che sarebbe stato il
futuro della Valle d'Aosta nel contesto delle nuove regole europee.
Lo stesso impegno dimostrò alla guida dell'Assessorato
all'Industria, dal 1991, al 1998, trovandosi ad affrontare anche
situazioni di crisi e di stagnazione del nostro apparato
industriale, cercando soluzioni che garantissero nello stesso tempo
la sicurezza ai lavoratori e lo sviluppo delle imprese.
Concludendo, credo sia doveroso da parte nostra ricordarlo in
questa Assemblea, facendo tesoro di quanto ci ha insegnato, in
questo ventennio, su come affrontare le situazioni anche più
spinose che incombono sulle istituzioni ma anche per tante doti
umane che, chi ha avuto l'occasione di lavorare con lui, non ha
potuto non apprezzare. Rinnovo a nome di tutto il Consiglio
regionale alla Gauche Valdôtaine, di cui è stato apprezzato
dirigente, ma in modo particolare alla moglie Carla, la più sincera
partecipazione del Consiglio regionale al grave lutto che li ha
colpiti.
Sarà il collega Fiou, al quale do la parola, che effettuerà la
commemorazione a nome del gruppo consiliare.
Fiou (GV-DS-PSE) - Domenica 23 Demetrio Mafrica ci ha lasciati
con un gesto così insopportabile da indurci a rifugiarci in una
affannosa ricerca di motivazioni, sappiamo, tutte altamente
improbabili, ma esercizio utile per assecondare la situazione di
incapacità di accettare il fatto e in qualche modo per dilazionare
un dolore troppo forte.
Demetrio prima di tutto un amico da stimare, a cui volere bene,
senza bisogno di esplicitare in modo vistoso i propri sentimenti,
perché lui li accoglieva con disponibilità quieta e con misura,
cose che non si percepivano come limitazione ma come solidità,
certezza. Fin dall'età scolastica dimostra serietà e
determinazione. Lui, figlio di immigrati calabresi, frequenta il
liceo, allora scuola di riferimento soprattutto dei rampolli delle
famiglie borghesi, con risultati brillanti. Mi raccontava ieri una
sua ex compagna di classe, ricordando fra l'altro la fotografia di
una gita scolastica, mi diceva: tutti sorridenti, lui serio, ma con
una marcia in più.
Sono stati molti i suoi compagni di scuola che, attoniti ed
addolorati, sono passati in questi giorni a dargli l'ultimo
saluto.
Laureatosi, intraprende la professione di insegnante di
matematica, come la moglie, Carla Micotti, la quale per tutta la
vita lo asseconderà in tutte le sue attività. Sono gli anni del
movimento studentesco, della spinta al rinnovamento della scuola.
Mafrica è uno dei fondatori del sindacato scuola "CGIL" in Valle
d'Aosta (ma di questo parlerò ancora dopo). È l'occasione che lo
avvicina alla politica. Nel 1970 si iscrive al "PCI", nel giugno
dello stesso anno viene eletto Consigliere comunale ad Aosta e
ricopre la carica di Assessore alla programmazione e decentramento
nella prima "Giunta Bongiovanni". Nel 1975 viene rieletto; lascerà
il Consiglio comunale nel 1978 perché eletto Consigliere
regionale.
Dopo aver svolto le funzioni di Capogruppo, di Presidente di
commissione, dal 1991 al 1998 ricopre l'incarico di Assessore
all'industria. In questa ultima veste si trova a gestire una fase
complessa del rinnovamento del tessuto produttivo industriale,
parecchie sono le industrie, ancora presenti oggi, che sono nate
allora. Consideriamo che è stata la fase in cui sono entrate in
crisi le industrie di base (siderurgia, chimica, tessile) e in cui
si è rinnovato tutto il tessuto industriale. Prendono il via anche
le iniziative per l'area industriale di Pont-Saint-Martin, della
"Cogne"; si realizza il salvataggio di questa ultima. Ricordo,
allora io ero sindaco di Aosta, che molte sono state le ore
trascorse insieme a Mafrica a passare in rassegna le proprietà
dello stabilimento perché nulla sfuggisse all'inserimento nel
contratto di acquisto delle stesse da parte della Regione. Ricordo
anche le discussioni per controbattere le argomentazioni di chi
proponeva, in contrapposizione al salvataggio dello stabilimento,
con i posti di lavoro che rappresentava, l' alternativa del
miraggio di grandi investimenti immobiliari.
Nel periodo del suo Assessorato dota la Regione anche del primo
Piano energetico. Nel 1998 lascia questa Assemblea per la regola
dei limiti del numero dei mandati, previsti dallo statuto del
nostro partito. Dopo una comprensibile pausa di riflessione,
Mafrica si metterà a disposizione del partito per altri importanti
contributi di attività.
A fianco dell'attività amministrativa svolge un ruolo di primo
piano anche in quella più specificatamente di partito, dove il suo
equilibrio, il suo esempio di rettitudine, il suo apporto
intellettuale sono stati esemplari fin dai primi anni di impegno,
tanto che nel 1976 viene eletto segretario regionale del "PCI",
incarico che ricoprirà fino al 1981. Sarà ancora punto di
riferimento per il processo di evoluzione del "PCI" a "PDS" e poi a
"Gauche Valdôtaine-DS".
Permettetemi in conclusione anche qualche riferimento personale.
Ho conosciuto Demetrio quando, giovani insegnanti (lui un po' più
giovane) e stimolati dalle spinte al rinnovamento della scuola
provenienti dal movimento studentesco del 1968, abbiamo insieme ad
Oddone Bongiovanni, Liliana Brivio, Bruno Ferrero, Sergio
Bosonetto, Annerilla Cocco ed altri, fondato il sindacato scuola
"CGIL". Demetrio ne diventa primo segretario, io lo sostituirò nel
1970 quando lui diventerà Consigliere comunale. Allora le occasioni
di lavorare insieme caratterizzeranno un po' la nostra vita.
Insieme abbiamo partecipato a quella avventura quasi esaltante del
biennio unico sperimentale (ricordi Dina?). È stato un periodo in
cui abbiamo avuto la sensazione di indicare al paese un processo di
grande innovazione, poi naufragato perché il paese non ha accolto
la sfida. Mi pare che gli attuali progetti di riforma della scuola
siano perlomeno timidi rispetto a quella esperienza e a quella
proposta.
Insieme, Demetrio, Sergio Bosonetto, Maria Grazia Polo ed io
abbiamo fatto un libro di testo di matematica moderna per le scuole
medie, che aveva riscontrato anche giudizi lusinghieri, però poi
messo da parte con l'ondata conservatrice che caratterizzò la
scuola dopo le speranze innovative. Demetrio riuscì ad iscrivermi
al "PCI", convincendomi che la condizione di libero pensatore di
sinistra, alla quale ero molto affezionato, era meno responsabile
che fare i conti con posizioni politiche necessariamente più di
mediazione, più codificate. Poi le collaborazioni: lui segretario
del "PCI" ed io Segretario "CGIL", lui Assessore e io Sindaco.
Forse è bene che io mi fermi qui.
Volevo esternare quanto il rapporto con lui ha contato nel
modesto percorso della mia attività, mi dava certezza - come la
dava a molti - il confronto con il suo senso della misura, perciò
era un riferimento importante. Ecco cosa mi mancherà ed ecco perché
sento la mia inadeguatezza quando penso che un po' più di
attenzione nei suoi confronti magari poteva essergli di conforto in
un momento problematico ...chissà.
Anch'io voglio esprimere tutto l'affetto nei confronti di Carla,
che già si era fatta carico di un fardello impegnativo in questi
ultimi mesi e che ora è messa di fronte alla prova più dura.
Rinnovo le condoglianze anche alla famiglia di Demetrio e ai
parenti tutti.
