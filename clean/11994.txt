Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2848 del 2 dicembre 1991 - Resoconto
OGGETTO N. 2848/IX Nomina di un rappresentante della Regione
in seno al Consiglio di Amministrazione della Sitrasb
S.p.A.
Presidente
La proposta in oggetto è iscritta al
punto 13 dell'ordine del giorno.
Ha chiesto la parola il Presidente della Giunta, Bondaz; ne ha
facoltà.
Bondaz (DC)
La Giunta propone Paolo Charbonnier,
Giovanni D'Argenio, Franco Maquignaz, Ivo Collé, Antonio Carlo
Franco, Paolino Verducci, Stellario Pedelì, Giorgio Cattro,
Leonardo Tamone.
Presidente
Ha chiesto la parola il Vicepresidente
Bich; ne ha facoltà.
Bich (Ind)
Chiediamo due minuti di sospensione, per
concordare le indicazioni della minoranza.
Presidente
La seduta è sospesa.
Si dà atto che la seduta è sospesa dalle ore 19,48 alle ore
20,04.
Presidente
Riprendono i lavori del Consiglio.
Ha chiesto la parola il Consigliere Andrione; ne ha facoltà.
Andrione (UV)
Nous déplorons, pour une question
institutionnelle, que le Syndic de Saint-Rhémy-en-Bosses n'ait pas
trouvé place parmi les neuf membres, sur dix, proposés par la
majorité. Il nous semble que pour une administration correcte la
commune qui a été plus frappée et même endommagée par le percement
du Grand-Saint-Bernard et qui s'est vue coupée à moitié par le
vaste détour qui amène au tunnel, aurait droit à être représentée
au sein du Conseil d'administration de la Sitrasb, surtout qu'il y
a beaucoup de places.
Il est vrai que ce Syndic n'appartient pas à un parti ou à un
mouvement de l'actuelle majorité et nous voyons là encore une fois
la vérité de ce que plusieurs conseillers ont déploré ce matin,
c'est-à-dire que la loi, à laquelle nous faisons référence quand
nous parlons de ces nominations, sert plus ou moins comme un
paillasson, mais certainement pas pour faire des choix
pondérés.
C'est pourquoi, simplement pour une raison institutionnelle,
nous proposons Monsieur Ronc, Syndic de Saint-Rhémy-en-Bosses,
exclusivement en tant que Groupe de l'Union Valdôtaine.
Président
Le Viceprésident Bich a demandé la
parole; il en a la faculté.
Bich (Ind)
Vista la notevole quantità di
consiglieri da inserire nell'organigramma della Sitrasb, mi
permetto anch'io di proporre, sia pure sommessamente, la
candidatura di Emilio Cuneaz, che credo non non attiri le ire di
nessuno, anche perché non può essere sottovalutata tra le
candidature proposte, visto che non è schematicamente riferibile o
rapportabile a qualche partito.
Si tratta infatti di un ex-sindacalista e di un
ex-amministratore che può ben figurare nel Consiglio di
amministrazione della Sitrasb.
Presidente
Alle proposte presentate dal Presidente
della Giunta, si aggiungono quelle del Sindaco di
Saint-Rhémy-en-Bosses, Ronc, e quella di Cunéaz Emilio. Ce ne sono
altre?
Colleghi Consiglieri, era stato ventilato il proposito di andare
avanti sino alle 21, per poi riprendere i lavori domattina alle ore
9,15.
La convocazione prevede seduta antimeridiana, pomeridiana e
notturna. Io vorrei interrogare il Consiglio, perché, se è
sostenibile la prima proposta, si passa immediatamente alla
votazione; se invece prevale l'ordine del giorno che convoca il
Consiglio in seduta antimeridiana, pomeridiana e notturna, io
sospenderei la seduta adesso, per riprenderla alle ore 21, come
concordato
illo tempore
in sede di Conferenza dei
Capigruppo...
Dato il tipo di votazione, credo che sarebbe preferibile votare
in cabina.
Ha chiesto la parola il Consigliere Voyat; ne ha facoltà.
Voyat (UV)
E' passato tanto tempo e non ricordo
bene, ma credo che l'ultima volta in cui abbiamo votato i
rappresentanti della Regione nel Consiglio di amministrazione della
Sitrasb i rappresentanti designati dall'opposizione fossero due.
Vorrei che qualcuno mi confermasse o meno questa circostanza.
Comunque, se così fosse e volessimo ripetere anche oggi una
scelta analoga, avremmo la possibilità di inserire in quel
Consiglio di amministrazione tanto il sindaco di Bosses, quanto un
rappresentante dell'opposizione, ravvisabile nel candidato proposto
dal Vicepresidente Bich.
Presidente
Ricordo che ogni consigliere ha a
disposizione dieci voti e che sulla scheda ci sono dieci righe.
Il quesito del Consigliere Voyat era... Ha chiesto la parola il
Consigliere Voyat; ne ha facoltà.
Voyat (UV)
Non posso esserne certo, ma credo che
nel 1988, benché la maggioranza del Consiglio regionale disponesse
di oltre ventiquattro voti, si trovò un accordo per far sì che due
rappresentanti della Regione in seno al Consiglio di
amministrazione della Sitrasb fossero scelti tra i candidati
proposti dall'opposizione.
Premesso questo, vorrei sapere se anche all'attuale maggioranza
potrebbe stare bene che due rappresentanti, tra i dieci che la
Regione ha nel Consiglio di amministrazione della Sitrasb, siano
designati dall'opposizione, così uno dei due potrebbe essere il
sindaco di Saint-Rhémy-en-Bosses.
Presidente
Ha chiesto la parola il Presidente
della Giunta, Bondaz; ne ha facoltà.
Bondaz (DC)
Credo che la proposta del Consigliere
Voyat giunga fuori tempo, perché la Presidenza della Giunta ha già
proposto nove nominativi che erano stati indicati dalla
maggioranza.
Ognuno è libero di votare chi crede. Perciò, i consiglieri che
non sono d'accordo a votare i nominativi proposti dalla
maggioranza, hanno solo da non votarli. Ricordo che qui si possono
esprimere dieci voti ed ogni consigliere ha a disposizione dieci
voti.
Presidente
Affinché non ci siano equivoci, vorrei
precisare che non ci sono rappresentanti della minoranza...
Mi spiego meglio: nella scheda non trovate scritto "maggioranza"
o "minoranza" e quindi risultano eletti i primi dieci che
raccolgono il maggior numero di voti. Mentre nelle altre votazioni
era "quel rappresentante" designato dalla minoranza che doveva
ottenere i voti, in questo caso non si prevede alcuna forma di
garanzia per la minoranza, se non attraverso un accordo tra forze
politiche.
Ha chiesto la parola il Vicepresidente Stévenin; ne ha
facoltà.
Stévenin (UV)
Io credo che su questa vicenda sia
necessario dire qualcosa, perché non è accettabile che il
Presidente della Giunta risolva il problema con quella
risposta.
Si è sempre tenuto conto della presenza dell'opposizione e credo
che a maggior ragione se ne debba tener conto oggi, visto che conta
sedici consiglieri su trentacinque, dandole una sia pur minima
rappresentanza, anche se non proporzionale. Quando invece si
indicano nove candidati su dieci, è chiaro che si vuole mortificare
l'opposizione.
Mi stupisce che un esponente del PCI-PDS... Ma oggi non si sa
più cosa pensare di questa forza politica. Però vorrei avere la
capacità che aveva allora il Consigliere Mafrica quando difendeva
queste posizioni, la "verve" che aveva nell'argomentare l'esigenza
di una rappresentatività, quando diceva che rappresentando le forze
politiche, si rappresenta anche la popolazione, per far notare
ancora una volta il modo in cui opera questa maggioranza.
Non ci sono molte cose da dire, dal momento che non si vuole
tener conto di queste nostre richieste. Una volta il Consigliere
Mafrica diceva: "Avete i numeri e fate quello che volete". E'
chiaro che anche voi ora avete i numeri ed imponete la vostra
volontà.
Credo, però, che la gente debba essere informata di questo e
spero che la stampa e la televisione diano notizia sia del modo in
cui è stata affrontata tutta la votazione sulle nomine, sia del
modo in cui è stata affrontata la nomina dei rappresentanti della
Regione, designati dalla maggioranza e dalla minoranza, in seno al
Consiglio di amministrazione della Sitrasb. Di tutte queste cose ci
si dovrà ricordare in futuro.
Presidente
Ha chiesto la parola il Consigliere
Voyat; ne ha facoltà.
Voyat (UV)
Ho chiesto la parola per dichiarazione di
voto.
Mi scuserà il Presidente della Giunta, ma dal momento che lui
aveva indicato nove nominativi, era piuttosto difficile per me
chiedere due rappresentanti per le forze di opposizione, anche
perché occorre tener conto che i rappresentanti della Regione
devono essere espressione di tutto il Consiglio. Io pensavo che i
rapporti tra le forze politiche consentissero di dare un certo
spazio anche all'opposizione.
Se non erro, quando a suo tempo la maggioranza aveva ventisette
consiglieri, l'opposizione ne aveva nove, però ha potuto ugualmente
indicare ben due consiglieri d'amministrazione nella Sitrasb. Oggi,
invece, i sedici consiglieri dell'opposizione, che mi sembrano ben
più numerosi dei nove di allora, possono indicare un solo
rappresentante. Eppure non mi sembra che chiedano un numero di
rappresentanti proporzionale al loro peso politico, altrimenti ne
dovrebbero chiedere tre su sette.
Presidente
Se nessuno chiede la parola e non ci
sono dichiarazioni di voto, pongo in votazione per schede segrete
le nomine di cui all'oggetto.
Votazione a scrutinio segreto.
Esito della votazione:
Presenti: 33
Votanti: 33
Schede valide: 33
Hanno riportato voti:
Tamone Leonardo: 27
Collé Ivo: 23
Charbonnier Paolo: 20
D'Argenio Giovanni: 19
Nava Luigi: 19
Franco Antonio Carlo: 18
Pedelì Stellario: 18
Verducci Paolino: 18
Maquignaz Franco: 18
Ronc Nestore Ettore: 14
Cuneaz Emilio: 10
Noussan Emilio: 8
Cattro Giorgio: 2
Jovial Sergio: 1
Marguerettaz Aurelio: 1
Deliberazione Il Consiglio
- richiamata la legge regionale 25 maggio 1985, n. 38;
- richiamata inoltre la legge regionale 27 marzo 1991, n. 12
delibera
di nominare, quali rappresentanti della Regione in seno al
Consiglio di amministrazione della Sitrasb S.p.A., per il triennio
1991/1993 che scadrà il 31 dicembre 1993, i seguenti nove signori
che hanno raggiunto la maggioranza richiesta:
Charbonnier Paolo, residente in Aosta, Fraz. Excenex n. 51;
Collé Ivo, residente in Saint-Oyen, Via Roma n. 23;
D'Argenio Giovanni, residente in Aosta, Via Chevrère n. 6;
Franco Antonio Carlo, residente in Aosta, Via Monte Emilius n.
17;
Maquignaz Franco, residente in Valtournenche, Fraz. Cretaz;
Nava Luigi, residente in Saint-Pierre, Via Caillet n. 4;
Pedelì Stellario, residente in Saint-Christophe, Loc. Bret n.
16;
Tamone Leonardo, residente in Etroubles, Rue Verger n. 13;
Verducci Paolino, residente in Aosta, Via Bréan, n. 2/B.
Presidente
Colleghi Consiglieri, dobbiamo
procedere immediatamente ad una seconda votazione a maggioranza
relativa, ai sensi del 1° comma dell'articolo 86 del Regolamento
interno del Consiglio, per la nomina del decimo rappresentante
della Regione in seno al Consiglio di amministrazione della Sitrasb
S.p.A.
L'articolo 86 del Regolamento interno ("Seconda votazione a
maggioranza relativa") recita testualmente:
"1. Salvo quanto disposto dall'articolo 7 o da particolari
norme di legge, se al primo scrutinio nessuno ottiene la
maggioranza assoluta, si procede immediatamente ad una seconda
votazione a maggioranza relativa.
2. In caso di parità di voti, hanno la preferenza e sono eletti
i candidati più anziani di età".
Quando il posto è riservato alla minoranza, il problema non
sussiste. In questo caso sono nominati i primi dieci, però è
necessario che ottengano la maggioranza assoluta.
Propongo, quindi di passare ad una seconda votazione, in cui
viene eletto chi ha più voti.
Ha chiesto la parola il Presidente della Giunta, Bondaz; ne ha
facoltà.
Bondaz (DC)
La maggioranza si astiene.
Presidente
Se nessuno chiede la parola e non ci
sono dichiarazioni di voto, pongo in votazione a maggioranza
relativa e per schede segrete la designazione di un solo
rappresentante in seno al Consiglio di amministrazione della
Sitrasb S.p.A.
Votazione a scrutinio segreto.
Esito della seconda votazione:
Presenti: 30
Votanti: 12
Astenuti: 18 (Aloisi, Bajocco, Beneforti, Bondaz, Chenuil,
Dolchi, Fosson, Lanièce, Lavoyer, Limonet, Mafrica, Martin,
Milanesio, Monami, Pascale, Ricco, Rusci e Trione)
Schede valide: 12
Hanno riportato voti:
Ronc Nestore Ettore: 10
Cuneaz Emilio: 1
Noussan Emilio: 1
Deliberazione Il Consiglio
delibera
di nominare, quale decimo rappresentante della Regione in seno
al Con-siglio di amministrazione della Sitrasb S.p.A., il signor
Ronc Nestore Et-tore, residente in Saint-Rhémy-en-Bosses, Fraz.
Predumaz-Falcoz n. 22.
Terminano qui i lavori i lavori del Consiglio, che riprenderanno
domattina alle ore 9,15.
La seduta è tolta
