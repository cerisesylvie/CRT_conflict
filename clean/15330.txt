Classificazione
ATTIVITÀ CULTURALI


Resoconto integrale del dibattito dell'aula
Oggetto del Consiglio n. 162 del 21 ottobre 1998 - Resoconto
SÉANCE DU 21 OCTOBRE 1998 (APRÈS-MIDI)
OGGETTO N. 162/XI Concessione di un contributo di lire
20.000.000 alla Cooperativa "Musica & Muse" di Aosta per
l'organizzazione della nona edizione della manifestazione "Concerti
Aperitivo", ai sensi dell'articolo 3, comma 1, della legge
regionale 20 agosto 1993, n. 69.
Deliberazione Il Consiglio
Premesso che la legge regionale 20 agosto 1993, n. 69 disciplina
la concessione di contributi a favore di associazioni ed enti
pubblici e privati per attività ed iniziative a carattere
culturale, scientifico ed artistico, ed in particolare l'articolo 3
regolamenta l'assegnazione di contributi per manifestazioni
culturali e scientifiche;
Preso atto che il Sig. Giorgio Costa, presidente della
Cooperativa "Musica & Muse", ha presentato, con lettera
pervenuta in data 15 luglio 1998, una richiesta tendente ad
ottenere un contributo per l'organizzazione della nona edizione
della manifestazione "Concerti Aperitivo";
Considerato che l'iniziativa consiste, come per le scorse
edizioni, in una serie di concerti di alto livello, che si terranno
nella mattinata di cinque domeniche consecutive, con un aperitivo
finale offerto dalla ditta "Cinzano";
Appurato che la manifestazione si svolgerà presso l'Aula Magna
della Caserma "Cesare Battisti" di Aosta secondo il seguente
programma:
- 8 novembre 1998
Trio Tchaikovsky
Kostantin Bogino, pianoforte
Alexandre Brussilovsky, violino
Anatole Liebermann, violoncello
Ivano Rondoni, clarinetto solista
musiche di: Ravel, Messiaen
- 15 novembre 1998
Oscar Alessi, pianoforte
musiche di: Debussy, Liszt, Turina, Albeniz,
Stravinsky, Ginastera, Piazzolla
- 22 novembre 1998
Fabio Taruschio, flauto
Primo Oliva, pianoforte
musiche di: Donizetti, Bolling
- 29 novembre 1998
Portenaw piano duo
Franco Calabretto e Eddi De Nadai
pianoforte a quattro mani
musiche di: Liszt, Tchaikovsky
- 6 dicembre 1998
I Vocalisti
Teresio Colombotto, direttore al cembalo
Le Veglie di Siena
di Adriano Banchieri;
Rilevato che il preventivo definitivo delle spese, presentato in
data 27 agosto 1998, ammonta a Lire 40.000.000, così ripartite:
- compensi per gli artisti (comprensivi delle Lire
22.500.000
ritenute previste dalla legge)
- spese vitto e alloggio Lire 3.000.000
- materiale scenografico Lire 4.000.000
- materiale pubblicitario e di stampa Lire 4.000.000
- spese di organizzazione Lire 6.000.000
- SIAE Lire 500.000;
Atteso che il Servizio Attività Culturali dell'Assessorato
dell'Istruzione e della Cultura ha provveduto all'istruttoria ed
alla valutazione della domanda ritenendola ammissibile a
contributo, ai sensi dell'articolo 3 comma 3 e dell'articolo 8
comma 1 della legge regionale 20 agosto 1993, n. 69;
Tenuto conto del positivo riscontro di pubblico ottenuto nelle
precedenti edizioni dei "Concerti Aperitivo", la Giunta, su
proposta dell'Assessore all'Istruzione alla Cultura, ritiene
pertanto opportuno aderire alla richiesta mediante la concessione,
ai sensi dell'articolo 3 comma 1 della legge regionale 20 agosto
1993, n. 69, di un contributo di lire 20.000.000, pari al 50% della
spesa preventivata;
Visto l'obiettivo gestionale 110102 - gestione dei finanziamenti
a enti e privati per l'organizzazione di iniziative culturali e
scientifiche;
Richiamata la deliberazione della Giunta regionale n. 4853 in
data 30 dicembre 1997 concernente l'approvazione del bilancio di
gestione per l'anno 1998 e per il triennio 1998/2000, con
attribuzione alle strutture dirigenziali di quote di bilancio e
degli obiettivi gestionali correlati e di disposizioni applicative,
nonché la circolare n. 2 in data 15 gennaio 1998, prot. n. 861/5
FIN;
Richiamati i decreti legislativi nn. 320/1994 e 44/1998;
Visto l'art. 8, comma 2 della legge regionale 69/1993;
Visto il parere favorevole rilasciato dal Capo Servizio Attività
Culturali dell'Assessorato dell'Istruzione e della Cultura, ai
sensi del combinato disposto degli artt. 13 - comma 1 - lett. e) e
59 - comma 2 della legge regionale n. 45/1995, in ordine alla
legittimità della presente deliberazione;
Delibera
1) di approvare la concessione alla Cooperativa "Musica &
Muse" di Aosta (P.IVA. 00195060074) di un contributo Lire
20.000.000 (ventimilioni), pari al 50% delle spese preventivate per
l'organizzazione della manifestazione denominata "Concerti
Aperitivo" in programma ad Aosta dall'8 novembre al 6 dicembre
1998, ai sensi dell'articolo 3 comma 1 della legge regionale 20
agosto 1993, n. 69;
2) di approvare ed impegnare la spesa di Lire 20.000.000
(ventimilioni) con imputazione al capitolo 57260 del bilancio della
Regione per l'anno 1998 ("Contributi ad enti e ad associazioni
culturali ed educativi per manifestazioni ed iniziative culturali e
scientifiche") richiesta n. 3510, che presenta la necessaria
disponibilità di fondi;
3) di stabilire che alla liquidazione si provveda ai sensi
dell'articolo 58 della legge regionale 27 dicembre 1989, n. 90 e
successive modificazioni in applicazione dell'articolo 9 della
legge regionale 20 agosto 1993, n. 69;
4) di dare atto che il contributo in questione è soggetto alla
ritenuta d'acconto del 4% prevista dal D.P.R. n. 600 del 29
settembre 1973.
Président Est-ce que quelqu'un demande la parole sur cet
argument? Je soumets au vote l'objet n° 17 à l'ordre du jour:
Conseillers présents et votants: 32
Pour: 32
Le Conseil approuve à l'unanimité.
