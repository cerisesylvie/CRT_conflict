Classificazione
UNIONE EUROPEA E RAPPORTI INTERNAZIONALI



Oggetto del Consiglio n. 54 del 5 novembre 2020 - Resoconto
OGGETTO N. 54/XVI - Approvazione di mozione: "Impegno
all'avvio di un'interlocuzione con il Governo nazionale per la
definizione della controversia riguardante i confini del Monte
Bianco".
Bertin (Presidente) -
Possiamo passare al punto
successivo dell'ordine del giorno: il punto n. 35. Per
l'illustrazione della mozione, la parola al collega Manfrin.
Manfrin (LEGA VDA) -
Per illustrare questa iniziativa,
devo fare un piccolo
excursus
storico. Mi spiace
interrompere un po' questo idillio che si era creato, ma
evidentemente gli oggetti all'ordine del giorno necessitano di
essere ovviamente discussi e quindi proseguiamo con le iniziative
che avevamo già messo in cantiere. Dicevo, il primo confine di cui
si abbia notizia è quello dell'aprile 1796, quello che fu stabilito
fra il Regno di Sardegna e la Francia che venne tracciato seguendo
il concetto di creste militari: quelle più alte furono assegnate ai
Francesi che erano vincenti e quelle più basse al Re di Sardegna.
Dopo il Congresso di Vienna però, tutti i territori annessi alla
Francia ritornarono ai rispettivi Sovrani, la Convenzione di
delimitazione imposta da Napoleone perse ogni sua efficacia e il
massiccio del Monte Bianco non fu più frontaliero. Nel 1823 lo
Stato Maggiore Sardo stese una carta topografica concernente il
massiccio del Monte Bianco. Su questa carta il limite
amministrativo tra i due Ducati, quello di Aosta e quello di
Savoia, fu tracciato senza ambiguità sulla cima; questo confine
venne confermato anche nel 1854. Questo limite amministrativo dei
due Ducati fatto durante il Regno Sardo è di grande importanza
nell'ambito della definizione dei confini alpini tra lo Stato
italiano e quello francese perché proprio una di quelle carte sarà
allegata al Trattato di cessione della Savoia e di Nizza, ovvero il
Trattato di Torino del 24 marzo 1860 firmato da Vittorio Emanuele
II di Savoia. Diversi atti diplomatici completeranno questo
Trattato,
un protocole réglant les bases de la délimitation
entre la Sardaigne et la France
, firmato il 27 giugno a Parigi,
organizza i lavori che porteranno alla firma a Nizza il 25 novembre
di un
protocole dressé pour fixer la délimitation entre la
France et la Sardaigne
. Quattro mesi dopo, a Torino, il 7 marzo
1861, una
Convention de délimitation des frontières
riprende
il testo del protocollo del 25 novembre completandolo con diverse
disposizioni doganali. Infine un verbale di delimitazione chiude il
26 settembre 1862 la successione di atti bilaterali. I due
protocolli del 1860 e la Convenzione del 1861 riprendono la stessa
formula: "
du côté de la Savoie la nouvelle frontière suivra la
limite actuelle entre le Duché de Savoie et le Piémont
". Il
primo protocollo autorizza inoltre i Commissari incaricati ai
sopralluoghi sulla nuova frontiera a effettuare rettifiche sul
tracciato, rettifiche che saranno dettagliate nel protocollo
successivo e poi riprese nella Convenzione di delimitazione finale
(ma non concernenti il settore inospitale sulla vetta del Monte
Bianco). I Commissari convenivano inoltre: "
qu'ils admettront
comme documents topographiques pour la crête des Alpes la carte de
l'État-Major sarde
". Infine sono annessi al Protocollo di Nizza
e successivamente alla Convenzione di delimitazione di Torino e al
verbale di delimitazione la
Carte de la frontière de la Savoie
depuis le mont Grapillon, du côté suisse, jusqu'au mont Tabor où la
limite de la Savoie rejoint la frontière de la France
. Su tutta
questa carta topografica, anche se la linea spartiacque è un po'
imprecisa, la frontiera è tracciata sulle cime più elevate del
Massiccio e passa chiaramente sulla calotta sommitale del Monte
Bianco. Questo Trattato e le sue applicazioni sui confini è l'unico
esistente tra i due Stati ed è in vigore sia in Italia che in
Francia.
L'equivoco odierno nasce nel 1865 quando un incaricato dello
Stato maggiore francese si occupa di redigere una carta topografica
sul massiccio del Monte Bianco e su questa carta per la prima volta
appare un tracciato alternativo dove la frontiera gira intorno alla
vetta del Monte Bianco e la cima viene fatta apparire completamente
in territorio francese.
Venendo quindi ai tempi più moderni, arriva, ovviamente a
seguito della guerra, la sospensione della Convenzione di
delimitazione del 1861 per tutta la Seconda Guerra Mondiale, ma il
10 febbraio del 1947 con il Trattato di Parigi le Autorità francesi
decisero di mettere fine alla sospensione e stabilirono di tornare
ai confini del 1938, con alcune modifiche, che però non
riguardavano il Monte Bianco confermando quindi il confine
stabilito nel 1861.
Risulta quindi evidente - scusate per l'
excursus
storico,
ma era assolutamente necessario un po' inquadrare la vicenda - che
la vetta del Monte Bianco non può considerarsi francese e a questo
dobbiamo fare riferimento secondo gli atti recenti che riguardano
proprio i confini del Monte Bianco. Il 23 luglio infatti
un'ordinanza francese concernente i divieti di atterraggio in
parapendio su un perimetro di 600 metri attorno alla cima del Monte
Bianco ha nuovamente invaso il territorio del Monte Bianco, che,
come dimostra il Trattato del 1861, è evidentemente situato
all'interno del confine italiano. Correttamente è stato evidenziato
da parte del Sindaco di Courmayeur ai tempi che le ordinanze dei
Comuni di Chamonix e Saint-Gervais del 26 giugno, successive
all'incidente mortale di cui ben conosciamo la questione, non hanno
giurisdizione per avere validità sul territorio italiano. Infatti
ogni autorità può emettere atti similari solo per quanto concerne
la propria competenza territoriale, figuriamoci se questa può
addirittura invadere uno Stato estero. Dalla eccedenza di
giurisdizione ai tempi giunse solo una nota della Guardia di
finanza di Entrèves, che fra i suoi compiti annovera la difesa dei
confini e sappiamo inoltre che l'informativa fu inviata anche alla
Procura della Repubblica di Aosta, al Comando delle Fiamme Gialle e
all'Istituto geografico militare, ma anche lì alcuna risposta.
Oltre a questa... chiamiamola provocazione oppure sconfinamento dei
Sindaci di Chamonix e Saint-Gervais, in tempi più recenti, il 13
febbraio, si sono aggiunte le dichiarazioni del presidente Macron,
che in visita su la
Mer de Glace
aveva annunciato che gli
arrêtés de protection des habitats naturels
, che dovevano
essere applicati anche alle aree al di fuori della competenza
francese, questo perché il perimetro che stabiliscono dell'area
protetta sul massiccio del Monte Bianco... avrebbe istituito due
zone sostanzialmente: una centrale riservata alla pratica
dell'alpinismo e dello sci alpinismo, l'altra accessibile a tutti.
Proprio in questa area centrale rientra la zona del Ghiacciaio del
Gigante dove si trovano il Rifugio Torino e la stazione Punta
Helbronner della funivia Skyway che parte da Courmayeur, zone che
però rientrano sotto appunto la sovranità del Comune di Courmayeur
della Regione Autonoma Valle d'Aosta e dello Stato italiano.
Già nel mese di ottobre, lo ricorderete, del 2019, come gruppo
Lega, ci eravamo occupati della questione presentando
un'interpellanza con la quale andavamo a chiedere all'allora
Governo, regionale quali fossero le azioni messe in campo
dall'Amministrazione per determinare i confini fra Italia-Francia
nella zona del Monte Bianco e se fosse appunto intenzione di questo
Governo iniziare un'interlocuzione con il Governo nazionale, con il
Ministero degli affari esteri, ma allora il presidente Fosson nella
risposta ci disse che sostanzialmente aveva fatto un carteggio con
il Ministero e null'altro, nulla di concreto era stato fatto per
porre fine alla controversia.
Come sapete, ulteriormente in questi giorni, dopo che il caso è
nuovamente scoppiato sui quotidiani nazionali, la questione dei
confini del Monte Bianco è diventata oggetto di due interrogazioni
alla Commissione europea da parte degli Europarlamentari del gruppo
Identità e Democrazia. Le iniziative chiedono che la Commissione
esorti il Ministero degli esteri francese a intervenire affinché il
Governo francese riconosca come italiano il territorio annesso in
modo illegittimo. Allo stesso modo, alla stessa maniera
un'interrogazione al Ministero degli affari esteri da parte del
gruppo Lega alla Camera chiede che il Governo ponga in essere ogni
azione necessaria per comporre definitivamente il contenzioso
frontaliero italo-francese. Lo stesso Ministero degli esteri,
peraltro, ha inoltrato il 21 ottobre una formale protesta tramite
l'Ambasciata a Parigi per le misure unilaterali messe in atto dalla
Prefettura dell'Alta Savoia per la delimitazione della nuova area
protetta del Monte Bianco, che va appunto a invadere il territorio
italiano. La reazione però del Ministro ci è parsa assolutamente
bolsa e inefficace per quanto riguarda quello che viene richiesto,
ovvero la definizione in maniera netta, univoca e sulla base degli
accordi del 1861 e che abbiamo citato, appunto riguardanti la
collocazione dei confini sul Monte Bianco.
Per questo motivo quindi, essendo ovviamente il Monte Bianco
parte non soltanto dello Stato, ma anche del territorio regionale e
del territorio di Courmayeur, abbiamo presentato questa mozione per
impegnare il Consiglio regionale e il Presidente della Regione ad
avviare un'interlocuzione con il Governo nazionale per la
determinazione definitiva dei confini tra Francia e Italia sullo
spartiacque del Monte Bianco e il Presidente del Consiglio per
invitare i Parlamentari valdostani a riferire all'Aula del
Consiglio regionale quali iniziative intendano mettere in campo per
arrivare a una definizione della controversia.
Presidente -
Qualcun altro intende intervenire in
discussione generale? Nessun altro intende intervenire in
discussione generale. Chiudo la discussione generale... pardon, non
avevo visto la prenotazione dell'assessore Caveri. Prima di
chiudere la discussione generale pertanto interviene l'assessore
Caveri.
Caveri (VdA Unie) -
C'est par hasard que j'ai le plaisir
de prendre la parole sur ce sujet parce que j'étais un jeune Député
quand la question a été posée à moitié des années Nonante et je
dois dire que c'était une première dans le débat politique italien.
Je ne me rappelle plus la raison pour laquelle j'avais posé cette
question au Gouvernement italien, peut-être que c'était quelque
guide de haute montagne de Courmayeur qui m'avait soulevé cette
question du sommet du Mont-Blanc. Déjà à l'époque les Ministres ont
dit avec toute tranquillité que c'était une question facile à
résoudre, mais en effet, comme vous le savez avec votre historique
des événements et de l'histoire, encore aujourd'hui nous sommes là
à attendre une solution. Je pense qu'il faut rappeler un événement
historique: c'était le 7 septembre 1986 quand le pape Jean-Paul II
était venu au Val d'Aoste pour la première fois - après il y a eu
une longue histoire, hier on a rappelé le syndic d'Introd Osvaldo
Naudin qui avait accompagné le pape avec Albert Cerise tout le long
de ses vacances dans notre Vallée - et à l'époque sur le Mont
Chétif le Pape avait prononcé un discours fort important sur le
rôle historique du sommet du massif du Mont Blanc, en disant
justement que c'était - et je pense que le point de départ est
celui-là - que c'était une montagne européenne. Si nous pensons à
son discours, il n'y avait pas encore été la chute du mur de
Berlin, lui il regardait les Pays justement de l'Est européen en
soulignant, disons, la logique symbolique de cette montagne. Ce
n'est pas - vous l'avez rappelé, au-delà disons des histoires
parlementaires - la première fois qu'il y a eu une discussion ici
dans cette Assemblée. Disons, le problème c'était posé de nouveau
car le Maire de Chamonix, en 2015, pour des raisons de sécurité
liées au comportement de nombreuses personnes, qui depuis la
station d'arrivée de la Skyway à la Pointe Helbronner atteignaient
le Glacier du Géant en tenue pratiquement balnéaire sans avoir la
moindre idée du comportement adopté dans cet environnement. À
l'époque il y avait eu une intervention du Maire de Chamonix
justement pour fermer l'accès au Glacier par une barrière placée
sur ce que nous considérons comme le territoire italien, valdôtain
aussi, mais que pour les Français, les Haut-Savoyards est leur
territoire. Je crois que maintenant on discute plutôt sur la zone
du sommet, parce que c'est là... il y a eu au commencement du
XVIII
e
siècle le Traité d'Utrecht qui prévoyait
justement tout le long des sommets de montagne la frontière entre
les différents États. C'était justement au commencement du
XVIII
e
siècle l'époque dans laquelle il y avait eu la
naissance des État-Nations comme nous les connaissons aujourd'hui.
Il y a, vous l'avez rappelé, tout un historique qui date de la
période après le passage de la Savoie à la France.
En évitant de reprendre toutes les questions historiques que
vous avez bien rappelées, à ce jour l'Italie et la France n'ont pas
encore trouvé une solution à ce problème et deux différents tracés
de frontière subsistent. Un organisme spécifique existe pour
aborder ce problème, s'appelle la Commission mixte franco-italienne
pour l'entretien des bornes et de la frontière, elle s'est réunie
la dernière fois en avril 2016, à cette occasion elle a défini la
ligne de frontière allant de la mer de la Ligurie à la limite du
massif du Mont-Blanc qui, comme a été annoncé par
l'Istituto
Geografico Militare
doit être encore objet d'approfondissement
et pour le moment deux divers tracés de la frontière existent
toujours.
Comme le rappelle cette motion, la question est de nouveau
défrayé la chronique en 2019, quand à la suite d'un accident mortel
les Maires de Saint-Gervais et de Chamonix ont publié une
ordonnance portant l'interdiction d'atterrir au sommet du
Mont-Blanc. Leur interprétation c'est que cela fait partie de leurs
droits. Dans ce cas également, il est évident que l'initiative des
deux Maires était motivée par des raisons de sécurité et adoptée
compte tenu de la cartographie française officielle, qui est
différente de celle italienne. Le même problème s'est enfin
représenté le 1
er
octobre dernier, quand, vous l'avez
rappelé, la Préfecture de Haute-Savoie a adopté, sur initiative du
président Macron, un arrêté portant : "création de la zone de
protection d'habitat naturel du Mont-Blanc, site d'exception".
C'est une disposition prévue par la législation française qui
prévoit des mesures de protection du site naturel du
Mont-Blanc.
Ora, è evidente che questo decreto riguarda la vetta del Monte
Bianco, non bisogna equivocare sul fatto che abbia qualche
interazione con il Ghiacciaio del Gigante, con Skyway o con il
Rifugio Torino. Queste sono state ricostruzioni giornalistiche che
non hanno nulla a che fare con la realtà. È da osservare poi, ma
solo per evidenziare un paradosso, che il decreto della Prefettura
dell'Alta Savoia del 1° ottobre ha come effetto concreto e positivo
di mettere in atto misure di tutela ambientale e paesistica su un
pezzo di territorio valdostano e italiano. È un paradosso
naturalmente giuridicamente storto perché noi non ci sogneremmo mai
di fare delle iniziative con una legge regionale su di un
territorio appartenente all'Alta Savoia. Ora si chiede al
Presidente della Regione di avviare un'interlocuzione con il
Governo italiano. Lo hanno fatto, come Manfrin ha ricordato, anche
Parlamentari di diversi gruppi politici.
Io credo che si debba condividere con voi che noi non abbiamo
ovviamente una competenza confinaria e neanche le famose funzioni
prefettizie ci consentono di fare cose di questo genere. Va detto
però che, in realtà, già in occasione nel 2015, nel 2019 e il 7
ottobre scorso, la Presidenza della Regione ha scritto per portare
diciamo la situazione così come si è prospettata nel tempo
all'attenzione del Presidente del Consiglio dei ministri, del
Ministro degli affari esteri, trasmettendo copia degli atti
adottati dalle Autorità locali transalpine e rappresentando la
disponibilità della Valle d'Aosta a collaborare per trovare una
soluzione perché, dal punto di vista ideale, noi potremmo dire:
"quella è una montagna europea, lo dice l'UNESCO", mi ricordava
anche la collega Minelli, quindi potremmo sdrammatizzare le cose.
In realtà, poi ci sono dei problemi concreti, ad esempio, di
giurisdizione: capita un incidente, capita qualche cosa. Insomma si
va al di là di rivendicazioni nazionalistiche che credo non
facciano parte del patrimonio culturale di tutti noi Valdostani che
siamo qui, quindi ha un risvolto internazionale.
Ricordo anche che quand'ero Parlamentare europeo avevo posto la
questione alla Commissione europea che rispose che non era nei suoi
compiti, spettava ai rispettivi Governi, italiano e francese,
mettersi d'accordo. C'è un'interlocuzione. Il ministro degli affari
esteri Luigi Di Maio ha inviato il 27 ottobre scorso una nota alla
Presidenza della Regione in cui ha confermato di aver dato
istruzione all'Ambasciatore italiano a Parigi per esprimere il
proprio disappunto, disappunto naturalmente dell'Italia per le
misure unilaterali che riguardano territori sotto la sovranità
italiana e che ad ogni modo tali misure non possono avere effetto
sul territorio italiano e non sono riconosciute dall'Italia.
Per quel che riguarda i Parlamentari, tutta la documentazione è
nelle mani anche del senatore Albert Lanièce, che ha chiesto
parecchie volte spiegazioni. Prima di lasciarvi con una curiosità,
vorrei chiedere solo un cambiamento nella mozione nella parte
conclusiva, laddove si dice di riferire all'Aula da parte dei
Parlamentari valdostani. Il consigliere Manfrin sa che se i
Parlamentari riferiscono in aula non ci può essere dibattito sulle
loro dichiarazioni. Io pertanto consiglierei di fare questa
discussione eventualmente in Commissione perché in Commissione c'è
la possibilità per i Consiglieri di interloquire con i
Parlamentari, mentre il nostro Regolamento, se ricordo bene
all'articolo 51 o 52, non ho una memoria precisa, in quel caso c'è
una dichiarazione unilaterale, cioè i Parlamentari seduti lassù,
com'è capitato a me tante volte negli anni passati, possono
esprimersi, ma non ci può essere dibattito sulle dichiarazioni,
mentre penso che sarebbe più fruttuoso non solo le dichiarazioni in
aula da parte loro, ma anche una possibilità di interlocuzione. Io
pertanto proporrei di scrivere: "riferire in Commissione quali
iniziative intendono".
Concludo con una piccola curiosità che farà piacere a Stefano
Aggravi perché in realtà poi noi discutiamo moltissimo di queste
questioni, ma c'è un suo illustre cittadino che oggi è sindaco di
Ornavasso, Filippo Cigala Fulgosi di Pontenure, che scrisse una
bellissima tesi che ho ricevuto in questi giorni, nell'anno
accademico 1995-1996, intitolata: "La vetta del Monte Bianco è
soggetta alla sovranità italiana o francese? Controversie
territoriali, prassi internazionali e diritto applicabile". È
interessante perché fa capire che esiste in fondo al tunnel una
luce, cioè nel caso in cui le Autorità italiane e francesi non
riuscissero a mettersi d'accordo su questo contenzioso, ci sarà poi
la possibilità in tutte le istanze internazionali del caso di poter
risolvere il tema. Ci auguriamo che questo non avvenga e, per una
ragione di buon vicinato e anche di una millenaria storia in
comune, si possa trovare una soluzione valida.
Presidente -
Ha richiesto la parola il consigliere
Manfrin, ne ha facoltà.
Manfrin (LEGA VDA) -
Ringrazio ovviamente l'assessore
Caveri per aver anche voluto fare alcuni cenni storici molto
interessanti, è anche importante fare degli approfondimenti sul
nostro territorio, e anche su delle questioni che, visto che sono
contenute in una tesi del 1995, potrei definire annose ovviamente,
quindi credo che la risposta sia assolutamente utile anche a fare
un passo avanti su questa questione. È già stato detto, l'ho detto
io e lo ha riassunto lei, che, a fronte di quelle notizie che erano
emerse, e il nostro Ministero degli esteri ha fatto una nota per
esprimere un rammarico, che giustamente la collega Spelgatti qua a
fianco mi diceva: "beh, Macron prende e batte un pugno sul tavolo e
dice: "il Monte Bianco, la cima è nostra" e il nostro Ministero a
Parigi dice: "eh, che rammarico che vi comportate in questa
maniera". Ecco, quindi probabilmente la risposta non è commisurata
all'azione, ecco, quindi forse più che rammarico bisognerebbe
chiedere che si addivenisse a una soluzione, non sappiamo se questa
soluzione potrà essere trovata in tempi brevi, ma sicuramente, così
come hanno fatto altri prima di noi, il nostro primo impegno è
quello comunque di provarci. Siamo felici quindi che il Governo
accetti la prima formulazione, con un rapido cenno di intesa con il
collega di Pour l'Autonomie con cui abbiamo ovviamente esteso la
mozione, accettiamo anche la riformulazione della parte della
seconda impegnativa, quindi direi che è assolutamente accettata,
per quanto ovviamente il piacere di vedere due Parlamentari in aula
che non abbiamo mai visto sarebbe effettivamente anche intenso,
quindi chissà che magari non accettino questo invito. Accettiamo
quindi la riformulazione.
Presidente -
Precisiamo che l'emendamento tra virgolette
riguarderà un'audizione in I Commissione dei Parlamentari, lo diamo
come inserito nella mozione. Ci sono altre richieste di intervento?
Se non vi sono altre richieste, possiamo passare alla votazione
che, lo ripeto, avverrà come in precedenza, con le modalità di
questo Consiglio. Vedo il Consigliere Baccega che si è
prenotato.
Baccega (PA) -
Pensavo si passasse alle dichiarazioni di
voto. Giusto un brevissimo intervento in quanto firmatari della
mozione e ringrazio il collega Manfrin e l'assessore Caveri che
hanno fatto un percorso e ricostruito una questione e una
controversia che dura da parecchi decenni com'è emerso. Credo che
questo sia forse l'unico caso ancora esistente di una disputa
territoriale in ambito dell'Unione europea.
Ho avuto modo, quando mi occupavo di lavori pubblici, non
ricordo bene ma deve essere stato intorno al periodo
dell'inaugurazione della Skyway dove ovviamente i Francesi
rosicavano male da quel punto di vista, di andare a fondo della
questione ed erano di nuovo giunti alla ribalta delle dichiarazioni
del Sindaco di Saint-Gervais all'epoca. In quel caso ebbi
l'occasione di prendere atto delle carte prodotte dall'Istituto
geografico militare, dove era tracciata la linea spartiacque... e
si evinceva che la vetta del Monte Bianco è divisa tra due Stati...
dove il Monte Bianco è di Courmayeur ed è italiano, quindi
completamente in territorio italiano. Va detto anche che la
cartografia ufficiale della NATO conferma quanto è riportato, ed
era presente quella volta, nelle carte italiane, e dall'Istituto
geografico militare. Ben venga quindi questo percorso che si è
avviato, giù le mani dal Monte Bianco!
Presidente -
Altre dichiarazioni? Ha chiesto la parola il
consigliere Testolin ne ha facoltà.
Testolin (UV) -
Solo per esprimere e ribadire quanto già
accennato nel suo intervento molto esaustivo dall'assessore Caveri,
per sottolineare l'attenzione che anche in questo periodo, dove
evidentemente gli occhi sono puntati su altre problematiche più
contingenti, non si è trascurato il 7 di ottobre, come già
ricordato dal collega, di sottolineare una situazione diciamo
anomala, come si erano già verificate in situazioni precedenti
altrettante anomalie da un punto di vista di rapporti
transfrontalieri e con una decisione unilaterale che andava a
identificare su zone di non ancora comprovata competenza quelle che
erano delle imposizioni da parte di un Governo straniero su
territorio italiano. Come ben sottolineato dai precedenti
interventi, le zone considerate erano al di fuori dalle attività
principali svolte sul territorio italiano, quindi quelle del
Rifugio Torino e quelle di Skyway, ma, proprio per sottolineare
l'importanza di decisioni di questo tipo, si è richiamato in questa
missiva anche l'importanza di rifarsi a quella commissione mista
italo-francese che si è riunita purtroppo solo l'ultima volta nel
2016 e dalla quale però sono uscite forti e chiare le indicazioni
di non poter andare a fare delle scelte unilaterali su delle
questioni che sono ancora aperte.
Ci troviamo quindi assolutamente allineati con questo tipo di
iniziativa per fare chiarezza, quello che era nelle nostre
possibilità e nei nostri compiti lo abbiamo assolto con celerità e
prontezza, così come deve sempre essere alta l'attenzione su temi
che coinvolgono il nostro territorio e le nostre prerogative, io
direi anche opportunità, e questi passaggi di approfondimento
andranno sicuramente in questo senso e probabilmente solleciteranno
ulteriormente le iniziative che magari in maniera più forte ancora
di adesso il Governo nazionale potrà intraprendere.
Presidente -
Altri intendono fare una dichiarazione di
voto? Prego, l'assessore Minelli ne ha facoltà.
Minelli (PCP) -
In realtà, non intervengo in qualità di
Assessore ma di membro di quest'Assemblea, dovrei spostarmi, però
ho chiesto precedentemente e per la questione delle norme
sanitarie, onde evitare di spostare schede, eccetera, parlo da
questa postazione. Ho ascoltato con interesse le cose che sono
state dette dai colleghi proponenti della mozione, da chi è
intervenuto, dall'assessore Caveri. Capisco che esiste una
questione di importanza giuridica e che sono in ballo anche
questioni di responsabilità per quanto riguarda tutta una serie di
elementi che attengono anche alla sfera della sicurezza e non
soltanto delle competenze territoriali. Credo sia corretta la
richiesta che è stata fatta di sentire i Parlamentari in
Commissione, in modo da poter interloquire con loro da parte dei
Consiglieri.
Voglio però sottolineare una questione, che spero venga presa in
considerazione da chi dovrà poi definire meglio la questione. Siamo
tra coloro che sostengono la candidatura del Monte Bianco a
patrimonio mondiale dell'umanità e personalmente - e faccio una
dichiarazione proprio a titolo personale - vedrei con grande
piacere la possibilità di definire la questione in modo... come
dire? collaborativo. La questione, lo sappiamo, si riaffaccia
periodicamente, di nuovo adesso a distanza di anni, ed è vero,
sempre per iniziative di parte francese, è vero anche questo. Io
credo però che siano importanti le parole che ha pronunciato il
Coordinatore del
dossier
francese per la candidatura del
Monte Bianco a patrimonio dell'Unesco, che chiede che si cerchi di
arrivare a una definizione e che in sede ultima la vetta sia
considerata binazionale; so che, dal punto di vista giuridico,
forse questo non è possibile, ma io ritengo che la cima del Monte
Bianco debba essere considerata il simbolo di un'Europa unita e
credo che di questo avremmo bisogno. Auspico pertanto che la
negoziazione che ci sarà, perché dovrà esserci, sia il più
possibile una negoziazione pacata e che veda la collaborazione in
questo senso da parte di tutti. La mia dichiarazione di voto
comunque è ovviamente favorevole con queste correzioni alla
mozione.
Presidente -
Altri intendono fare una dichiarazione di
voto? Se nessun altro è intenzionato a fare una dichiarazione di
voto, possiamo passare alla votazione. Apro la votazione. Invito il
collega Segretario a mettersi in comunicazione con i Consiglieri
presenti via
zoom
.
Appello nominale dei Consiglieri presenti in remoto sulla
piattaforma zoom.
Carrel (PA) -
Favorevole.
Padovani (PCP) -
Favorevole.
Restano (VdA Unie) -
À faveur.
Chiudo la votazione.
Presenti, votanti e favorevoli: 34
Il Presidente della Regione è assente giustificato, il Consiglio
approva all'unanimità la mozione con il testo modificato
dall'emendamento presentato.
