Classificazione
TRASPORTI E VIABILITÀ
Trasporti
Viabilità
Autostrade e trafori alpini


Resoconto integrale del dibattito dell'aula
Oggetto del Consiglio n. 2423 del 23 gennaio 2002 - Resoconto
OGGETTO N. 2423/XI Contenimento del transito di mezzi pesanti
nel Tunnel del Monte Bianco. (Approvazione di risoluzione)
Risoluzione Esaminato il "Regolamento di circolazione nel
Tunnel del Monte Bianco" messo a punto dalla "Commissione
Intergovernativa di Controllo del Traforo del Monte Bianco" nella
riunione straordinaria del 3 gennaio 2002;
Constatato che tale "Regolamento" all’articolo 4
autorizza l’accesso al tunnel del Monte Bianco di
240 camions all’ora (fino a 5760 al giorno);
Evidenziato che tale disposizione permette un transito
giornaliero di camions superiore a quello che avveniva prima della
chiusura del Tunnel del Monte Bianco;
Sottolineato che tale disposizione è in contrasto con
l’esigenza di tutela ambientale delle Valli del
Monte Bianco e con gli obbiettivi turistico-economici della nostra
regione;
Il Consiglio regionale
esprime
il proprio giudizio negativo sull’articolo 4 del
"Regolamento di circolazione nel Tunnel del Monte Bianco";
chiede
alla Giunta regionale, ai Parlamentari valdostani, alle forze
politiche di adoperarsi per una modifica di tale normativa;
delibera
di inviare copia della presente risoluzione ai Presidenti della
Repubblica, ai Capi di Governo ed ai Ministri degli Affari Esteri,
dei Trasporti e dell’Ambiente di Italia e
Francia.
F.to: Curtaz - Squarzino Secondina - Beneforti
PrésidentAvant de procéder à l’examen de la
résolution, je souhaiterais porter l’attention du
Conseil, en ce qui concerne la question évoquée par le Conseiller
Frassy quant à la transmission du budget Finaosta, que le budget en
question a été transmis à la Présidence en date
d’aujourd’hui, il a été reçu à 16
heures et il sera donc à la disposition des conseillers dans la
journée de demain. Je peux assurer les conseillers que les
communications marchent encore correctement et que nous aurons par
conséquent tout soin de les mettre à votre disposition.
La parole au Conseiller Fiou pour motion
d’ordre.
Fiou (GV-DS-PSE)
Chiedo cinque minuti di sospensione per
una riunione dei Capigruppo sulla risoluzione.
Président
N’ayant point
d’oppositions, le Conseil est suspendu pendant dix
minutes.
Si dà atto che la seduta è sospesa dalle ore 19,15 alle ore
19,54.
Président
La parole au Conseiller Curtaz.
Curtaz (PVA-cU) Intanto per i colleghi il nuovo testo della
risoluzione è in distribuzione. Illustro in maniera succinta il
contenuto della nostra risoluzione e le modifiche che sono state
proposte dai Capigruppo, che integrano e completano il testo
originario della risoluzione, tanto che la risoluzione del nostro
gruppo ha potuto essere condivisa da tutti i Capigruppo.
È piuttosto semplice illustrarne il contenuto. In sede di
Commissione intergovernativa del 3 gennaio 2002 è stato discusso un
regolamento per il transito dei veicoli all’interno
del Tunnel del Monte Bianco in cui all’articolo 4 si
autorizza un transito massimo orario di 240 TIR ai quali va
aggiunto il transito dei veicoli leggeri.
Tale disposizione, come è evidente a tutti, consentirebbe un
transito fino a 5.760 camions al giorno, il che equivale a dire
traffico di mezzi pesanti, senza alcuna effettiva limitazione
perché sappiamo che, prima dell’incidente e la
chiusura del traforo, la media giornaliera dei mezzi pesanti era di
circa 2.000 e anche le punte di transito più alte non raggiungevano
quel dato.
Da qui la nostra richiesta di esprimere un parere negativo nei
confronti di questo articolo 4 del regolamento in modo da sostenere
anche l’azione del Presidente della Regione
all’interno di questo organismo perché, pur sotto
diversi punti di vista, tutte le forze politiche presenti in
quest’aula e tutte le forze politiche valdostane
hanno sempre ritenuto la situazione di transito dei TIR creatasi
prima dell’incidente una situazione intollerabile,
che necessitava per qualcuno di una riduzione drastica attraverso
una limitazione dei transiti, per altri una limitazione di numero e
di peso dei mezzi.
A seguito dell’incontro con i Capigruppo, al di
là di alcune correzioni di forma, si è deciso di introdurre nelle
premesse due nuove argomentazioni: la prima, il richiamo ad una
riserva che il Presidente della Regione aveva avanzato già in
quella sede e che va nella direzione che peraltro noi avevamo
auspicato nella risoluzione originaria; la seconda, un richiamo
alle posizioni del Consiglio e alle posizioni delle varie forze
politiche all’interno del Consiglio che in questi
anni si sono battute per un contenimento del transito dei mezzi
pesanti.
In sostanza questa risoluzione, così come formulata, costituisce
un minimo comune denominatore in cui possono riconoscersi tutte le
forze politiche, quindi noi ritiriamo la nostra risoluzione e
voteremo la bozza di risoluzione sottoscritta da tutti i
Capigruppo.
Président
Y a-t-il d’autres conseillers qui
interviennent dans la discussion générale qui est ouverte?
Je n’ai point de conseillers inscrits à parler,
je voudrais simplement faire remarquer qu’il y a
quelques problèmes de nature formelle concernant le deuxième et le
troisième alinéa qui seront mis en place par la Secrétariat de la
Présidence.
Je soumets au vote la résolution dans le texte ainsi modifié à
la signature des Chefs de groupe:
Risoluzione Esaminato il "Regolamento di circolazione nel
Tunnel del Monte Bianco" messo a punto dalla "Commissione
Intergovernativa di Controllo del Traforo del Monte Bianco" nella
riunione straordinaria del 3 gennaio 2002;
Constatato che tale "Regolamento" all’articolo 4
autorizza l’accesso al Tunnel del Monte Bianco di un
numero massimo di 240 camions all’ora (fino a 5760
al giorno);
Preso atto delle dichiarazioni del Presidente della Regione
Autonoma Valle d’Aosta, allegate al verbale della
suddetta riunione della Commissione intergovernativa di controllo
del Traforo del Monte Bianco, nella quale lo stesso Presidente
esprime le sue riserve e perplessità in merito al primo paragrafo
dell’articolo 4, relativamente
all’eccessivo numero massimo di mezzi pesanti per
ora ammessi a circolare nel Traforo del Monte Bianco, a causa della
mancanza di ogni riferimento alla necessità di diminuire la loro
circolazione rispetto al periodo precedente al marzo 1999, tenendo
così in considerazione i vincoli ambientali;
Evidenziato che tale disposizione permette un transito
giornaliero di camions superiore a quello che avveniva prima della
chiusura del Tunnel del Monte Bianco;
Sottolineato che tale disposizione è in contrasto con
l’esigenza di tutela ambientale delle Valli del
Monte Bianco e con gli obiettivi turistico-economici della nostra
regione;
Considerati i numerosi richiami di questo Consiglio e delle
forze politiche alla necessità di contenimento dei transiti dei
mezzi pesanti;
Il Consiglio regionale
Esprime
il proprio giudizio negativo sull’articolo 4 del
"Regolamento di circolazione nel Tunnel del Monte Bianco";
Chiede
al Presidente della Regione, ai Parlamentari valdostani e alle
forze politiche di adoperarsi per una modifica di tale
normativa;
Delibera
di inviare copia della presente risoluzione ai Presidenti della
Repubblica, ai Capi di Governo ed ai Ministri degli Affari Esteri,
dei Trasporti e dell’Ambiente di Italia e
Francia.
F.to: Curtaz - Cottino - Fiou - Tibaldi - Martin
Conseillers présents et votants: 29
Pour: 29
Le Conseil approuve à l’unanimité.
Sur cela nous achevons les travaux de la soirée. Le Conseil sera
convoqué à domicile.
La séance est levée.
