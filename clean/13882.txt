Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 372 del 22 dicembre 1993 - Resoconto
OGGETTO N. 372/X - Incarichi professionali per la
predisposizione del piano del bacino di traffico della Valle
d'Aosta. (Interpellanza)
Interpellanza - Vista la deliberazione di Giunta n. 9406 del 12
novembre 1993 inerente l'affidamento dell'incarico per la
predisposizione del Piano del bacino di traffico della Valle
d'Aosta;
Considerato che tale incarico è stato conferito a liberi
professio­nisti non valdostani nonostante ve ne siano in Valle
d'Aosta con capacità professionale tale da poter esperire tale
incarico;
Tenuto conto che il continuo affidamento di incarichi a
profes­sionisti non residenti in Valle d'Aosta comporta di
conseguenza un impoverimento economico e culturale per la nostra
Regione;
il sottoscritto Consigliere regionale
Interpella
la Giunta regionale e l'Assessore competente per conoscere:
1) i motivi della scelta adottata dell'incarico di cui
sopra;
2) le motivazioni in base alle quali spesso vengono preferiti,
per l'esperimento degli incarichi, professionisti non residenti in
Valle;
3) quali iniziative intende assumere la Giunta in merito a
que­sto problema sollevato dai liberi professionisti
valdostani.
F.to: Lanièce.
Presidente -
Ha chiesto la parola il Consigliere
Lanièce.
Lanièce (GA) -
Tutte le libere professioni in
Valle d'Aosta hanno la sensazione di essere un po' sottovalutate
dai vari governi regionali che si sono succeduti nei vari anni. Ciò
perché spesso si assiste a delle attribuzioni di incarichi a
professionisti esterni, incarichi che invece avrebbero potuto
essere affidati benissimo ai locali.
Queste scelte sono senz'altro deleterie per l'economia della
Valle. Infatti, mentre continua ad incrementarsi il numero di
professionisti, diminuisce il lavoro sia per le ristrettezze
eco­nomiche in cui purtroppo ci stiamo trovando, sia per questo
meccanismo di continuare ad affidare certi importanti incarichi a
professionisti esterni. É perciò indispensabile dare maggiore
fiducia ai nostri professionisti.
D'altronde, non può passare inosservato il fatto che affidare un
grande incarico ad un professionista valdostano comporti di
conseguenza un indotto, cioè il professionista si dovrà a sua volta
rivolgere ad altri professionisti per poter sviluppare l'in­carico
avuto, con conseguente redistribuzione di reddito e cre­scita
culturale e professionale di tutte le persone che partecipe­ranno
alla stesura della progettazione o della soluzione
dell'in­carico.
Quindi si tratta di un arricchimento professionale, ma anche di
un arricchimento fiscale. Penso che sia a tutti eviden­te che
affidare un incarico ad un professionista valdostano, ap­purata la
sua capacità nel poterlo eseguire, vuol dire che sull'importo della
parcella ci sarà un ritorno economico per la Regione, basato sui
tributi erariali; cosa che non succede se l'incarico viene affidato
a professionisti non residenti in Valle.
Il tutto, ovviamente, non deve essere visto come una
discrimi­nazione nei confronti degli altri professionisti; si
tratta di met­tere in pratica ogni tanto quel concetto di Autonomia
- auto­nomia anche finanziaria - e di Particolarismo valdostano di
cui è sempre facile riempirsi la bocca ma che poi in pratica spesso
viene dimenticato, salvo poi essere di nuovo al centro
dell'at­tenzione in sede di campagna elettorale.
Il mio, quindi, è un invito che rivolgo, affinché venga
valorizza­ta ed utilizzata al meglio la disponibilità e la capacità
delle li­bere professioni valdostane, soprattutto in questo momento
di crisi generalizzata, dove anche un piccolo incarico può
permet­tere la sopravvivenza di certi studi professionali.
Ritornando invece all'oggetto della delibera riguardante
l'affi­damento dell'incarico per la predisposizione del piano di
bacino del traffico, vorrei solo chiedere informazioni in merito
per sa­pere se le due professioniste sono iscritte in qualche albo,
se esiste una tariffa "in merito" per lo svolgimento di questo
inca­rico, e come mai è stato previsto come metodo di pagamento
l'erogazione di una somma pari al 25 percento della parcella alla
data di esecutività, mentre di solito per il pagamento dei
professionisti valdostani viene attuata una procedura diversa, più
lunga, per quanto riguarda il pagamento.
Presidente -
Ha chiesto la parola l'Assessore
all'ambiente, territorio e tra­sporti, Riccarand.
Riccarand (VA) -
Il richiamo contenuto nelle
parole del Consigliere Lanièce ad utilizzare preferibilmente
professionisti locali per consulenze e progettazioni è giusto ed è
sicuramente un criterio a cui la Giunta regionale intende attenersi
per motivazioni che credo siano ovvie e giuste.
Questo però non significa che non si debba, su determinate
materie, uscire dall'ambito locale per utilizzare delle competen­ze
specialistiche quali si possono ritrovare a livello universita­rio.
Cioè, se ci precludessimo come linea di principio tale
pos­sibilità, non solo ne deriverebbe un danno per la pubblica
am­ministrazione, ma credo che sarebbe anche sul piano culturale e
sul piano tecnico un impoverimento complessivo da parte della
nostra comunità.
Quindi, come criterio generale è chiaro che vanno privilegiati i
professionisti locali; va valutato chiaramente quando ci trovia­mo
di fronte ad incarichi specialistici di consulenza o progetta­zione
di un certo tipo la possibilità e l'opportunità anche di ri­correre
ad apporti esterni.
Nel caso specifico del piano di bacino di traffico, ci siamo
trovati in una situazione che richiedeva non una normale
progettazio­ne o una normale consulenza, ma richiedeva una
conoscenza specialistica su una serie di temi che sono complessi,
legati al discorso del piano di bacino di traffico; richiedeva una
espe­rienza documentata di pianificazione nel settore dei trasporti
e richiedeva il possesso di una metodologia di analisi dell'utenza,
del traffico, dei sistemi di trasporto, che fosse già definita e
sperimentata, e non da avviare.
Anche perché, lo sappiamo tutti, questo piano di bacino di
traffico è previsto da una legge regionale del 1982, ma a tutt'oggi
non è mai stato avviato lo studio di questo piano di bacino di
traffico, con la conseguenza che il settore dei trasporti è in una
situazione di estremo di­sordine e senza il piano di bacino di
traffico non può essere messo in ordine perché tutte le concessioni
per le autolinee, per gli impianti a fune, eccetera, sono legate
all'esistenza di un piano di bacino di traffico.
Quindi c'era il problema di trovare un gruppo che sapesse
operare in tempi brevi, arrivando ad un risultato solido.
L'utilizzazione di competenze esterne in questo caso era
pie­namente giustificata, era anzi una necessità. La prof.ssa
Vit­tadini, incaricata di coordinare questo piano, è docente
uni­versitaria, ha una competenza specialistica, è la coordinatrice
nel gruppo di progettazione che ha elaborato una serie di piani dei
trasporti e della mobilità in diverse realtà italiane e
recen­temente ha definito il piano dei trasporti della Provincia
auto­noma di Bolzano.
É un gruppo che dà la massima affidabilità, ha la competenza, ha
l'esperienza, ha il patrimonio di metodo­logia indispensabile per
fare questo piano; quindi, l'orienta­mento della Giunta è andato in
quella direzione.
Era l'unica strada che ci poteva permettere in tempi rapidi
(sette mesi) di avere uno strumento che potesse essere utilizzabile
per mettere a regime.
Per quanto riguarda le metodologie dei pagamenti, delle tariffe
eccetera, si tratta di parametri che sono abitualmente in uso nelle
convenzioni; vanno concordati di volta in volta, ma sono
nell'ordine dei criteri che si usano soprattutto quando si
affida­no dei tempi molto stretti.
Il Consigliere Lanièce potrà vedere dalla delibera che ci sono
penali molto forti se non vengono ri­spettati certi tempi, quindi è
stato fatto un meccanismo di gra­duazione dei pagamenti con delle
penali, se non rispettano i tempi, perché abbiamo bisogno al più
presto di avere questo ri­sultato.
Presidente -
Ha chiesto la parola il Consigliere
Lanièce.
Lanièce (GA) -
Prendo atto della risposta
dell'Assessore. Il mio invito a dare un sostegno alla
professionalità valdostana, ovviamente, conti­nuo a manifestarlo;
l'unica cosa che vorrei ancora sapere è se non esisteva già un
piano di bacino di traffico compreso nel piano regolatore di
Aosta.
Per quanto riguarda l'affidamento alle due professioniste,
prendo atto che erano persone esperte, comunque ritengo op­portuno
sottolineare che, nel futuro, bisogna cercare in loco le capacità
professionali, proprio perché l'affidamento di un inca­rico
importante vuol dire accrescimento culturale e professiona­le, con
conseguente[CP1] indotto in tutte i professionisti che
parteciperanno alla stesura del progetto.
Spero che la Giunta voglia accogliere questo invito per il bene
della Valle d'Aosta, per la crescita culturale e professionale di
tutti i professionisti valdostani.
