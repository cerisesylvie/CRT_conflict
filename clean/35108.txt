Classificazione
COMMERCIO
Fiere, mostre e mercati
TURISMO E INDUSTRIA ALBERGHIERA



Oggetto del Consiglio n. 2675 del 13 novembre 2012 - Resoconto
OGGETTO N. 2675/XIII - Interpellanza: "Promozione tramite
Eataly dell'iniziativa enogastronomica della Valle d'Aosta al
Salone Internazionale del Gusto di Torino".
Interpellanza
Evidenziato che, nei giorni scorsi, è apparsa, a più riprese,
sulle pagine del quotidiano "La Stampa" di Torino una pubblicità
riguardante l'iniziativa di Eataly al Lingotto per promuovere
l'iniziativa enogastronomica abbinata al Salone Internazionale del
Gusto;
Rilevato come, obiettivo dell'iniziativa, fosse promuovere
una serie di prodotti di eccellenza individuando un ristorante ed
un prodotto per regione;
Preso atto che, per la Valle d'Aosta, fosse presente il
ristorante "Guido di Casa Vicina" (non appartenente, a nostro
sapere, nell'elenco dei ristoranti valdostani);
Preso atto, altresì, del fatto che la proposta gastronomica
offerta dal ristorante "Guido di Casa Vicina" era, in assoluto, e
con grande divario, la più cara tra tutte le proposte regionali
(30,00 euro per un "filetto di maiale con lardo d'Arnad e nocciole
tostate") mediamente aggirantesi attorno ai 12 euro con punte
minime di 2,20 euro per la Lombardia (sbrisolona con farina di
riso, mais e mandorle tritate), 3,50 euro per la Sicilia (cannolo
siciliano farcito con ricotta di pecora, gocce di cioccolato e
piccoli canditi) o 4,50 euro per la Campania (babà al limoncello
farcito con panna montata), ma passando anche piatti più
consistenti seppure a prezzo contenuto come i 14,00 euro della
Sardegna (insalata di polpo con bottarga e pomodorini), 12,50 euro
la Liguria (burrida di seppie e cavolo verza, capperi e cipolle)
per finire con i 13.50 euro del Piemonte (tagliata della
Granda);
Ricordato, come, qualche mese fa, l'Assessore competente
aveva sostenuto che non era il caso di partecipare alle grandi
fiere del settore turistico (Fiera di Milano) perché troppo
dispersive, ma era meglio optare per iniziative strategiche su
piazze importanti in occasione di eventi di rilievo tra i quali
aveva inserito proprio la collaborazione con Eataly ed il Lingotto
di Torino;
Sorpresa per questa forma di pubblicità eno-gastronomica che,
in questo periodo particolarmente delicato sia per le tasche degli
italiani che per l'immagine di regione particolarmente spendacciona
affibbiata alla Valle d'Aosta, non incentiva certamente a venire in
Valle d'Aosta;
tutto ciò premesso, la sottoscritta Consigliera
regionale
Interpella
l'Assessore competente per sapere:
1) se era a conoscenza dell'iniziativa di Eataly e, nello
specifico, quali azioni ha attivato per evitare questa immagine
certamente poco positiva per la nostra regione;
2) cosa intende fare per evitare ulteriori passi falsi di
questo genere che accreditano ulteriormente, nell'opinione
pubblica, l'idea di una regione "cara" e creano occasioni d'oro per
la concorrenza;
3) come mai è stato scelto un ristorante non valdostano per
rappresentare l'enogastronomia valdostana a fronte di tante
strutture professionalmente preparate e, forse, anche a miglior
prezzo esistenti in Valle le quali, sicuramente, avrebbero saputo
garantire un migliore rapporto costi-benefici per l'intera
regione.
F.to: Carmela Fontana
Président
- La parole à la Conseillère Carmela
Fontana.
Fontana (PD)
- Grazie Presidente.
Nei giorni scorsi è apparsa a più riprese sulle pagine del
quotidiano
La Stampa
di Torino una pubblicità riguardante
l'iniziativa di
Eataly
al Lingotto per promuovere
l'iniziativa enogastronomica abbinata al Salone internazionale del
gusto; rilevato come obiettivo dell'iniziativa fosse promuovere una
serie di prodotti di eccellenza individuando un ristorante ed un
prodotto per regione; preso atto che, per la Valle d'Aosta, fosse
presente il Ristorante Guido di Casa Vicina, non appartenente, a
nostro sapere, all'elenco dei ristoranti valdostani; preso atto
altresì del fatto che la proposta gastronomica offerta dal
Ristorante Guido di Casa Vicina era in assoluto e con grande
divario la più cara tra tutte le proposte regionali - 30 euro per
un filetto di maiale con lardo di Arnad e nocciole tostate -
mediamente aggirantesi attorno ai 12 euro con punte minime di 2,20
euro; ricordato che qualche mese fa l'Assessore competente aveva
sostenuto che non era il caso di partecipare alle grandi fiere del
settore turistico (Fiera di Milano), perché troppo dispersive, ma
era meglio optare per iniziative strategiche su piazze importanti
in occasione di eventi di rilievo, tra i quali aveva inserito
proprio la collaborazione con
Eataly
ed il Lingotto di
Torino; sorpresa per questa forma di pubblicità enogastronomica che
in questo periodo particolarmente delicato sia per le tasche degli
italiani che per l'immagine della Regione non incentiva certamente
a venire in Valle d'Aosta, si vuole capire dall'Assessore:
"se
era a conoscenza dell'iniziativa e, nello specifico, quali azioni
ha attivato per evitare questa immagine certamente poco positiva
per la nostra Regione; cosa intende fare per evitare ulteriori
passi falsi di questo genere che accreditano ulteriormente,
nell'opinione pubblica, l'idea di una regione "cara" e creano
occasioni d'oro per la concorrenza; come mai è stato scelto un
ristorante non valdostano per rappresentare l'enogastronomia
valdostana a fronte di tante strutture professionalmente preparate
e, forse, anche a miglior prezzo esistenti in Valle le quali,
sicuramente, avrebbero saputo garantire un migliore rapporto
costi-benefici per l'intera Regione"
. Grazie.
Président
- La parole à l'Assesseur à l'agriculture et
aux ressources naturelles, Isabellon.
Isabellon (UV)
- Grazie Presidente.
L'interpellanza va a prendere in considerazione un'iniziativa
che - è bene chiarire - non ha nulla a che vedere con la nostra
partecipazione al Salone del gusto, perché sono due cose
completamente diverse. Una partecipazione che si è svolta da parte
della
Chambre valdôtaine
, con la presenza di 11 aziende e la
collaborazione dell'Assessorato dell'agricoltura e dell'Assessorato
del turismo con la finalità specifica di partecipare ad un evento
che è stato ritenuto importante da parte della
Chambre
e
delle imprese ad essa aderenti.
Per quel che riguarda il nostro Assessorato, si è provveduto ad
effettuare degustazioni di due diverse filiere: percorso in bianco
(formaggi) e percorso in rosso (carni), accompagnati con vini
valdostani DOC.
L'Assessorato del turismo ha utilizzato questa vetrina per una
promozione di tipo turistico, legata all'enogastronomia, in linea
con i nostri programmi con degli investimenti nel caso specifico
ridotti ed essenziali per quel che riguarda questo aspetto.
Eataly
è una presenza al Lingotto non legata all'evento
specifico che si è svolto dal 25 al 29 ottobre al Salone del gusto,
ma è una presenza continuativa nell'ambito del Lingotto,
fisicamente separata, dove negli ultimi anni è stata presente anche
la Valle d'Aosta. Sempre attraverso la
Chambre
, alla fine
del 2011 e nel corso del 2012 si è instaurata una collaborazione
che ha visto l'introduzione di alcuni prodotti tipici valdostani
all'interno di tutti i punti vendita di
Eataly
: quello di
Torino e del Lingotto, ma anche negli Stati Uniti, in Giappone,
oltre che nel resto d'Italia. A questa iniziativa l'Assessorato
dell'agricoltura ha fornito un supporto di natura organizzativa
nella fase iniziale, mentre l'Assessorato del turismo ha affiancato
agli aspetti enogastronomici la promozione dell'offerta turistica
in un ambito di sicuro interesse come quello della clientela
Eataly
, molto attenta alla qualità e alla genuinità dei
prodotti, che appare molto propensa ad apprezzare anche le
caratteristiche di unicità paesaggistica e naturalistica della
nostra regione, quindi è un obiettivo che credo sia importante.
Eataly
inoltre, nell'ambito di tale collaborazione, ha
organizzato nei propri punti vendita in Italia e all'estero e
promosso con l'acquisto di apposite pagine sulle principali testate
giornalistiche nazionali delle cene e delle degustazioni che hanno
visto come protagonisti i produttori valdostani e alcuni dei
ristoranti stellati Michelin della Regione; questa è un'iniziativa
che si è svolta nell'ambito di questo rapporto di
collaborazione.
Per venire all'iniziativa legata al Salone del gusto, tale
iniziativa è un progetto concomitante al Salone del gusto, che è
stato pubblicizzato per l'evento con una rappresentazione di tutta
l'Italia con dei piatti che contenevano prodotti provenienti dalle
diverse regioni, per la Valle d'Aosta c'era il lardo di Arnad. È
un'iniziativa che non ha a che vedere né con il Salone del gusto,
né con quel rapporto di collaborazione, ma è un'iniziativa che ha
visto interessato un ristorante che non viene dall'esterno, ma è un
ristorante all'interno della struttura
Eataly
a Torino, che
ha proposto un piatto contenente il lardo di Arnad. Per quel che
riguarda il prezzo del piatto, se è un primo o un secondo, credo
che sia nell'ambito dell'iniziativa che
Eataly
ha
sviluppato; noi non abbiamo niente a che fare con questa
programmazione, ma rientra nella regionalizzazione delle proposte.
È chiaro che la visibilità offerta al lardo di Arnad era legata
all'insieme del piatto, non è che si paga 30 euro il lardo di
Arnad, ma è quel tipo di piatto che costava quel prezzo. Io però
onestamente non sono riuscito a recepire altre risposte che non
quella che loro hanno organizzato in occasione di questo evento il
piatto in questione, insieme a tanti altri. Andare a contestare il
fatto che utilizzino un nostro prodotto come ingrediente è una cosa
che eviterei di fare; se la richiesta era per sapere se eravamo
stati coinvolti come
Chambre
e Assessorato del turismo in
questa proposta di un ristorante che c'è a
Eataly
, rispondo
assolutamente "no".
Président
- La parole à la Conseillère Carmela
Fontana.
Fontana (PD)
- Grazie Presidente.
Assessore, non era assolutamente una contestazione a questa
manifestazione, ben vengano queste manifestazioni! Fra l'altro,
all'Assessore Marguerettaz tempo fa avevo detto che è giusto fare
tali manifestazioni, perché si fa più pubblicità alla Valle
d'Aosta. Quello che non riesco a capire...come sta dicendo lei, si
rappresentava in quel momento la Valle d'Aosta...quello che mi è
sembrato strano è che tutti i piatti rappresentati dalle altre
Regioni italiane si aggiravano sui 12 euro, 9 euro, 3 euro, 2,20
euro, io mi chiedo in un momento di crisi economica, visto che si
voleva fare questa manifestazione, perché non si è pensato anche
per la Valle d'Aosta di fornire un piatto più alla portata delle
tasche degli italiani. Mi dà l'idea che in questo momento non è che
abbiamo fatto una bella figura, anche perché si poteva fare
qualcosa di più. Non era contestare né i prodotti della Valle
d'Aosta, anzi dico che abbiamo dei prodotti eccezionali e li
dobbiamo valorizzare, ma forse ci andava una piccola attenzione in
più per non dare l'idea...
(interruzione dell'Assessore Isabellon, fuori
microfono)
...va bene, comunque rappresenta la Valle d'Aosta. Adesso non ho
capito bene perché lei mi dice che c'è anche l'Assessorato del
turismo, probabilmente non ho capito bene com'è questa
manifestazione, adesso mi informo, ma la mia era un'osservazione
non per contestare i prodotti, ma per l'immagine che abbiamo dato
per tale manifestazione. Grazie.
