Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2732 del 7 novembre 1991 - Resoconto
OGGETTO N. 2732/IX Ordine dei lavori e iscrizione di nuovo
oggetto.
Presidente
Il Consigliere Viérin ha chiesto la
parola per mozione d'ordine; ne ha facoltà.
Viérin (UV)
Merci monsieur le Président. Nous venons
d'apprendre que ce matin, à la réunion du comité de présidence de
l'IRI, monsieur Gambardella, administrateur délégué de la société
ILVA, a présenté un plan de restructuration de ladite société. Ce
plan, présenté pour assainir la situation patrimoniale et
financière de l'ILVA, prévoit entre autres la vente de plusieurs
sociétés, à savoir la Cogne d'Aoste.
Compte tenu de ces mesures et en raison des engagements, des
accords signés entre IRI, ILVA et Administration régionale, vu les
efforts entrepris et la présence même d'un représentant de
l'Administration régionale au sein du conseil d'administration de
l'ILVA, nous demandons une suspension de la séance et une réunion
urgente de la conférence des chefs de Groupe afin d'analyser cette
situation.
Président
Tout de suite ou demain matin?...
Stamattina avevamo deciso di discutere oggi pomeriggio la legge
iscritta all'oggetto n. 48 bis, di cui è relatore il Consigliere
Cristina Monami...
Colleghi consiglieri, se ho ben capito, è stata proposta
l'iscrizione all'ordine del giorno di....
Viérin
(fuori microfono)
Suspension de la
séance afin de permettre une réunion urgente de la Conférence des
chefs de Groupe, avec évidemment le Président du Gouvernement, pour
analyser cette question.
Presidente
Ha chiesto la parola l'Assessore
all'industria, commercio e artigianato, Mafrica; ne ha
facoltà.
Mafrica (PCI-PDS)
Io credo che la riunione dei
Capigruppo sia utile, perché, per affrontare problemi complessi
quali quelli che abbiamo di fronte, l'unità delle forze politiche è
un elemento di grande importanza.
Pertanto io sono favorevole alla sospensione, per consentire al
Consiglio regionale un primo scambio di idee sui passi più
opportuni da intraprendere.
Presidente
Colleghi consiglieri, la seduta è
sospesa e sarà ripresa quanto prima.
Mi auguro che la Conferenza dei Capigruppo, che si riunisce
insieme al Presidente della Giunta Bondaz e all'Assessore
all'industria, commercio e artigianato, Mafrica, contenga il
confronto nel minor tempo possibile.
Si dà atto che la seduta è sospesa dalle ore 18,24 alle ore
19,28.
Presidente
Riprendono i lavori. Mi sembra di poter
dire che i colleghi che si sono riuniti in separata sede abbiano
affrontato i problemi conseguenti alle notizie d'agenzia su prese
di posizione che concernono la situazione della Cogne, su cui è
importante che il Consiglio si manifesti, affrontando il problema e
dandosi un programma di attività per le posizioni che dovranno
essere assunte in futuro rispetto alle notizie che per ora sono
pervenute solo frammentariamente.
Credendo di interpretare le proposte avanzate in sede di
Conferenza dei Capigruppo, propongo che il Consiglio affronti
questo importantissimo argomento domani mattina in uno specifico
punto, che dovrebbe essere iscritto questa sera all'ordine del
giorno, rimandando a domani mattina, nella speranza di avere
maggiori notizie, il dibattito vero e proprio e l'eventuale presa
di posizione con una risoluzione o con un ordine del giorno.
Su questo non apro il dibattito, ma chiedo solo alla cortesia
dei colleghi consiglieri di volersi esprimere con un voto
sull'iscrizione dell'oggetto che è stato sintetizzato nelle parole
"Situazione dello stabilimento Cogne" e che dovrebbe essere
discusso al primo punto dell'ordine del giorno sella seduta
antimeridiana di domani.
Formalizzando questa proposta, la metto in votazione.
Esito della votazione
Presenti, votanti e favorevoli: 32
Il Consiglio approva all'unanimità
Deliberazione Il Consiglio
- ai sensi del 2° comma dell'articolo 53 del Regolamento interno
del Consiglio
delibera
di procedere nell'adunanza in corso alla discussione
dell'oggetto: "Situazione dello stabilimento Cogne".
Presidente
Colleghi consiglieri, la seduta è tolta
e siete convocati per le ore 9,15 di domani mattina.
