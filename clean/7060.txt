Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1563 del 23 ottobre 1985 - Resoconto
OGGETTO N. 1563/VIII - INCONTRI PER L'ESAME DEL PIANO DI
RISTRUTTURAZIONE DELLO STABILIMENTO AOSTANO DELTASIDER, DENOMINATO
"PROGETTO MONOFILIERA". Approvazione di mozione.
PRESIDENTE
: Do lettura della mozione presentata dai
Consiglieri Mafrica, Dolchi, Tonino, Millet, Cout e Bajocco:
MOZIONE
PREOCCUPATO per le conseguenze che il piano di
ristrutturazione dello stabilimento aostano della DELTASIDER,
denominato "progetto monofiliera", avrebbe sull'occupazione nella
principale industria valdostana;
ALLO SCOPO di avere notizie più precise sul futuro produttivo
ed economico della azienda e sull'andamento dei livelli
occupazionali (si parla di circa 900 lavoratori da escludere dal
processo produttivo entro il 1986);
AL FINE di valutare anche gli impegni che le partecipazioni
statali possono assumere rispetto all'insediamento di nuove
attività produttive in Valle;
Il Consiglio regionale della Valle d 'Aosta
Delibera
di incaricare il Presidente della Giunta regionale di
organizzare:
a)
incontri a livello locale della Conferenza dei Capi
Gruppo e della Commissione consiliare competente sia con la
Direzione aziendale della DELTASIDER che con il Consiglio di
fabbrica e le Organizzazioni sindacali;
b)
un incontro di una delegazione del Consiglio
regionale con il Ministro delle Partecipazioni Statali ed il
Presidente dell'I.R.I.
PRESIDENTE
: Ha chiesto di parlare il Consigliere Millet,
ne ha facoltà.
MILLET (P.C.I.):
Questa mozione era stata presentata a
settembre, però viene di scussa solo oggi perchè per una questione
di procedura le mozioni vengono iscritte dopo un mese o due. Questa
è una del le tante mozioni che si sono discusse in questi anni
sulla Cogne; già al mese di giugno era stata discussa una mozione
del partito socialista, poi erano venute una interpellanza del
nostro gruppo ed una interrogazione del gruppo di Nuova
Sinistra.
In quella seduta erano stati presi degli impegni e su di essi il
partito socialista aveva ritirato la mozione; quindi lo scopo della
mozione odierna è quello di riproporre la questione della Cogne,
perchè abbiamo la preoccupazione che questa azienda, ancora la più
grande in Valle, con i fatti che stanno accadendo e i
ridimensionamenti ocupazionali, rischia nel volgere di pochi anni
di diventare non più la prima azienda della Regione, ma di occupare
posizioni di rincalzo, tanto più che siamo in una situazione di
sfiancamento.
Riteniamo che sarebbe opportuno, con il deliberato, riprendere
un discorso con la direzione dell'azienda, con i diretti
interessati, con il Consiglio di fabbrica, con i sindacati ed anche
a livello di Ministero, per cercare di dare delle soluzioni
concrete o comunque di contenere il calo di occupazione. Infatti,
come si è già detto altre volte, la Regione sperde miliardi per
poter creare nuovi posti di lavoro e oggi siamo di fronte
all'ennesimo pronunciamento di ridurre 900 posti di lavoro.
Tuttavia oggi la situazione è più grave perché nella riduzione dei
posti di lavoro degli anni passati, la famosa legge degli anni '50,
cioè del pensionamento, ha dato alle persane direttamente
interessate di non essere licenziate, di poter usufruire fino a
dieci anni di marchette INPS, in modo da andare a 50 anni in
pensione. Però da calcoli fatti, per il nuovo ridimensionamento
questa legge avrà poca incidenza e quindi il problema sarà su come
verrà posta in atto questa riduzione di posti di lavoro.
Per non ripetere tutte le discussioni fatte nel passato,
riteniamo importante, di fronte a questo nuovo progetto di
monofiliera che porterebbe di conseguenza ad attestare per la fine
del 1986 sul numero di 2000 i posti di lavoro, di intraprendere una
azione unitaria a livello di Consiglio regionale. Si tratterebbe
cioè di non più solo chiedere che sia la Giunta ad interessarsi di
questo problema, ma di coinvolgere anche i Capi gruppo, le
Commissioni competenti, in modo da rilanciare un rapporto a livello
di Consiglio regionale con la direzione DELTASIDER e con il
Ministero.
Vorremmo sapere, in base a quegli impegni presi al mese di
giugno sulla mozione del partito socialista, a che punto siamo, se
è possibile avere questo incontro come Consiglio regionale, perchè
anche oggi abbiamo avuto notizia che la portineria è stata
bloccata. Ogni tanto ci sono questi pronunciamenti da parte degli
operai della Cogne, giustamente preoccupati in quanto hanno
l'impressione di essere abbandonati. Per cui dobbiamo cercare, di
fronte a questi progetti di ristrutturazione della Cogne, di dire
che il Consiglio regionale è presente con varie iniziative. C'è il
rischio di lasciare sfilacciare la situazione per cui ogni anno ci
saranno quei 400-500 posti in meno e sta di fatto che poi i giovani
non trovano posti di lavoro, perchè evidentemente gli altri settori
non possono assorbire tout court i posti che si perdono in quella
che è ancora la maggiore azienda in Valle d'Aosta.
Vorremmo sapere se la Giunta è d'accordo con i punti deliberati
dalla mozione, oppure se si vogliono apportare delle modifiche.
Riteniamo importante che il Consiglio nelle varie istanze, a
livello di Capigruppo, di Commissione, possa fare delle azioni in
concreto in modo da contenere questo ridimensionamento
occupazionale. E' chiaro che se la tecnologia avanza bisogna
tenerne conto, però resta il problema di porre in essere tutte
quelle iniziative che permettono di contenere il ridimensionamento
in attesa di alternative di altri posti di lavoro. Questo per non
trovarci di fronte per la prima volta a dei licenziamenti, cosa che
fino adesso è stata evitata, ma che non sappiamo come si potrà
evitarla nell'86 se l'intenzione della direzione della DELTASIDER
sarà di arrivare all'annunciato ridimensionamento. Infatti, come si
diceva all'inizio, la legge dei 50 anni non potrà coprire i 900
posti in meno, come invece era successo nel passato quando
l'azienda era riuscita a ridimensionare i posti di lavoro senza
licenziare nessuno.
Si dà atto che alle ore 11,21 assume la Presidenza il
Vicepresidente De Grandis.
PRESIDENTE
: E' aperta la discussione generale sulla
mozione in oggetto. Non ci sono richieste di intervento.
Ha chiesto di parlare per la replica l'Assessore all'Industria,
Commercio, Artigianato e Trasporti Lanivi, ne ha facoltà.
LANIVI
: Per fare due brevissime considerazioni e per
delineare la posizione della Giunta in merito a questa mozione. La
prima: è fuori dubbio che l'Amministrazione regionale, il Consiglio
regionale, doverosamente devono considerare lo stabilimento
DELTASIDER di Aosta, come un fatto essenziale ed importantissimo
per l'economia regionale, rispetto al quale puntare e concentrare
il massimo degli sforzi. Questo tipo di volontà è solo ricordata,
non è neppure da mettere in discussione.
La seconda: mi pare che uno dei punti importanti sollevati in
più sedi sia quello di giungere in tempi brevi a conoscere e ad
essere informati con precisione circa i progetti e le strategie
aziendali. A questo proposito l'Amministrazione regionale ha già
fatto presente questa esigenza all'azienda, nel mese di luglio e
recentemente con una richiesta anche molto puntuale e precisa nella
quale si sottolinea l'esigenza da parte nostra di venire a
conoscenza e quindi aver precisate le strategie della Società,
l'inquadramento della società all'interno della FINSIDER, i
programmi di ristrutturazione a medio termine, il riferimento al
piano triennale 1986-88, nonchè il piano operativo 1986, i volumi
produttivi non solo complessivamente, ma anche qualitativamente,
soprattutto i mix produttivi che possono derivare da questo piano
di ristrutturazione e conseguentemente i programmi di formazione ed
i volumi occupazionali.
Infine, è stata fatta richiesta di conoscere nuove ipotesi di
collaborazione, oppure nuove iniziative che la DELTASIDER potrebbe,
in collaborazione con la Regione, attuare. Risulta che questa vasta
documentazione attorno alla quale pare la DELTASIDER stia
lavorando, dovrebbe giungere entro la fine di questo mese, o al
massimo entro 15 giorni. Questo ci darà l'opportunità di valutare
appieno le linee e gli intendimenti dell'azienda e quindi avviare
quel rapporto con la Regione già delineato nelle emanande norme di
attuazione in materia di industria.
Voglio solo ancora ricordare gli sforzi e gli impegni notevoli
che già l'Amministrazione regionale sta attuando: mi riferisco
all'acquisizione delle aree di proprietà DELTASIDER all'accordo
recente sui problemi dell'energia sfociati nella convenzione
ENEL/DELTASIDER e l'onere che l'Amministrazione regionale sopporta
per la formazione professionale.
In conclusione per non ripetere, come ha detto il Consigliere
proponente, ed andando alla sintesi, il discorso è di mantenere
aperti i collegamenti; il Governo regionale è disponibile ad
accettare la mozione con un inserimento che è quello segnalato, in
previsione della discussione di questa mozione, nella scorsa
riunione di Consiglio al punto a). Sarebbe in pratica
l'accoglimento dei due punti previsti dalla mozione dei Consiglieri
proponenti con l'inserimento di un nuovo punto, e quindi anone una
inversione nell'ordine di presentazione dei punti nel dispositivo
della delibera; il punto aggiuntivo che propongo recita
testualmente: "Proseguire, d'intesa con i Parlamentari valdostani -
che si sono già fatti protagonisti della presentazione di alcune
interrogazioni a livello parlamentare ed hanno garantito la loro
presenza nel primo incontro con il Presidente dell'I.R.I. e della
FINSIDER - le trattative con il Ministero delle Partecipazioni
Statali, la Presidenza dell'I.R.I. e della FINSIDER, al fine di
garantire il rafforzamento delle attività DELTASIDER in Valle
d'Aosta e nel contempo, di ricercare accordi Regione/I.R.I. per la
realizzazione in Val le di nuovi insediamenti produttivi";
Si propone di sopprimere la parola "organizzare" alla prima riga
della parte deliberativa, di sostituire il punto b) della parte
deliberativa con:
"richiedere al Ministro delle Partecipazioni Statali ed al
Presidente dell'I. R.I. un incontro con una delegazione del
Consiglio regionale".
Infine, aggiungere un punto c): "Organizzare incontri a livello
locale della Conferenza dei Capigruppo, della Commissione
consiliare competente sia con la Direzione aziendale della
DELTASIDER che con i Consigli di Fabbrica e le organizzazioni
Sindacali"
In questi termini il Governo regionale e la maggioranza sono
disposti ad accettare la mozione presentata.
PRESIDENTE
: Ha chiesto di parlare il Consigliere Millet,
ne ha facoltà.
MILLET (P.C.I.):
Per dire che siamo d'accordo sulla
proposta dell'Assessore e pertanto pensiamo che la mozione possa
essere accolta.
PRESIDENTE
: Ha chiesto di parlare per dichiarazione di
voto il Consigliere Aloisi, ne ha facoltà.
ALOISI (M.S.I.):
Indubbiamente la situazione
occupazionale in Valle d'Aosta è grave e lo è ancora di più la
situazione della DELTASIDER, pertanto condivido in pieno questa
mozione presentata dal P.C.I. Ci tengo a precisare che non ho
nessun motivo ideologico, perchè siamo qui solo ed unicamente per
cercare di risolvere i problemi della popolazione valdostana,
quindi nessuna barriera ideo logica ci separa da richieste che
riteniamo giuste e necessarie. Dichiaro pertanto il voto favorevole
del M.S.I. a questa mozione, sperando che da parte di questa Giunta
ci sia maggiore impegno per risolvere il gravissimo problema
occupazionale, che investe in modo particolare la più grande
azienda del a nostra Regione, la DELTASIDER.
PRESIDENTE
: Ha chiesto di parlare il Consigliere
Torrione, ne ha facoltà.
TORRIONE (P.S.I.):
Mi consentirà il Consigliere Mafrica
una battuta: visto e considerato che il Consigliere Aloisi è
d'accordo, non vorrei che il Consigliere Mafrica adesso votasse
contro la sua mozione...No, è la sua: due più due in questo caso fa
quattro dal punto di vista del Consigliere Aloisi.
Siamo d'accordo sulla mozione in sè e sugli emendamenti
presentati dall'Assessore. Il problema della DELTASIDER forse
comporterebbe una discussione molto più approfondita; mi si
consenta una sola considerazione: la DELTASIDER non può assumere
atteggiamenti di tipo diverso a seconda dei momenti. I piani che
presenta l'azienda non hanno una scadenza triennale come dovrebbero
avere, bensì mensile, per cui l'organizzazione sindacale non riesce
mai a sapere quali sono le idee o le intenzioni della
controparte.
Siamo arrivati ad un limite di sopravvivenza nei confronti del
quadro occupazionale, perchè al di sotto di una certa soglia credo
che non solo non si possa andare, ma se si va si cancella con un
colpo di spugna l'esistenza stessa della DELTASIDER. Questo
indubbiamente non può non destare la viva preoccupazione delle
forze politiche. Noi sappiamo, lo ha già sottolineato il
Consigliere Aloisi e lo ribadiamo anche noi perchè è una cosa vera,
quale importanza ha ed ha avuto soprattutto nell'economia cittadina
e della stessa Regione la presenza della Cogne e quindi della
DELTASIDER. E' chiaro che se dovessimo accettare questo indirizzo
che è quello di cancellare - purtroppo credo che nelle intenzioni
ci sia anche questo - o di trasformare radicalmente la DELTASIDER,
riducendo ulteriormente i livelli occupazionali, ebbene dovremmo
anone pensare, proprio per questa connessione esistente fra la
Cogne e la città, che tipo di città potremmo progettare per il
futuro, che tipo di economia starà a supporto della città di
Aosta.
Saremo pronti a sostenere - lo avevamo già fatto presente in
passato anche con delle nostre iniziative consiliari - le istanze
che tendono a garantire dei livelli occupazionali accettabili.
Speriamo che questa nostra mozione che è l'espressione unanime di
tutto il Consiglio trovi presso le autorità governative e presso
gli organi della stessa Cogne, un riscontro positivo. Grazie.
PRESIDENTE
: Ha chiesto di parlare il Presidente della
Giunta, ne ha facoltà.
ROLLANDIN (U.V.):
Seulement pour dire qu'avec cette
motion, au-delà de souligner encore une fois le problème de la
DELTASIDER, finalement il y a la possibilité d'être acceptés, à
niveau de la politique industrielle, en tant que représentants
régionaux. En effet à présent, au-delà des participations
occasionnelles et au-delà du fait que, de temps en temps, avec un
ordre du jour ou avec une motion, on envoie un télégramme pour
fixer une rencontre, comme l'a déjà souligné aussi l'Assesseur, il
n'y a pas eu la possibilité de connaître préalablement et de
participer à la formation des plans; si cela ne changera pas, on
sera toujours des spectateurs.
C'est là le problème le plus grave, car jusqu'à présent on se
rencontre, on vient à connaissance d'un plan qui après trois mois
est modifié. Ce sera finalement avec le fait d'être acceptés en
tant que présence effective pour la politique industrielle, qu'on
aura la possibilité de connaître préalablement les possibilités de
maintenir les niveaux d'occupation dans notre Région.
L'autre point qu'il faudra remarquer c'est le discours
énergétique.
Vendredi prochain il y
aura une rencontre avec les trois
représentants régionaux pendant laquelle on aura là la possibilité
de voir si le problème énergétique a encore un sens ou non pour la
politique industrielle de l'ex-Cogne, autrement les efforts
régionaux n'apporteront aucun bénéfice. Voilà ce que j'espère avec
cet engagement de l'Administration régionale: qu'on puisse aboutir
à quelque chose de plus que des simples pourparlers.
PRESIDENTE
: Se il Consiglio è d'accordo, pongo in
votazione il testo così come emendato dall'Assessore Lanivi,
anzichè procedere alla votazione dei singoli emendamenti. Allora,
pongo in votazione il testo così emendato:
MOZIONE
PREOCCUPATO per le conseguenze che il piano di
ristrutturazione dello stabilimento aostano della DELTASIDER,
denominato "progetto monofiliera", avrebbe sull'occupazione nella
principale industria valdostana;
ALLO SCOPO di avere notizie più precise sul futuro produttivo
ed economico della azienda e sull'andamento dei livelli
occupazionali (si parla di circa 900 lavoratori da escludere dal
processo produttivo entro il 1986);
AL FINE di valutare anche gli impegni che le partecipazioni
statali possono assumere rispetto all'insediamento di nuove
attività produttive in Valle;
Il Consiglio regionale della Val-le d'Aosta
Delibera di incaricare il Presidente della Giunta regionale
di:
a) proseguire, d'intesa con i Parlamentari valdostani, le
trattative con il Ministero delle Partecipazioni Statali, la
Presidenza dell'I R.I. e della FINSIDER al fine di garantire il
rafforzamento delle attività DELTASIDER in Valle d'Aosta e nel
contempo di ricercare accordi Regione-I.R. I. per la realizzazione
in Valle di nuovi insediamenti produttivi;
b)
richiedere al Ministro delle Partecipazioni Statali
ed al Presidente dell'I.R.I. un incontro con una delegazione del
Consiglio regionale;
c) organizzare incontri a livello locale della Conferenza dei
Capi Gruppo e della Commissione consiliare competente sia con la
Direzione aziendale della DELTASIDER che con il Consiglio di
fabbrica e le Organizzazioni sindacali;
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
