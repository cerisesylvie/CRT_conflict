Classificazione
STATUTO



Oggetto del Consiglio n. 344 del 24 gennaio 2019 - Resoconto
OGGETTO N. 344/XV - "Designazione di un magistrato per la
nomina in seno alla Sezione di controllo della Corte dei conti per
la Regione Valle d'Aosta/Vallée d'Aoste".
Rini (Presidente) -
Punto n. 35 dell'ordine del giorno.
Qualcuno intende prendere la parola per fare delle proposte, anche
in seguito alla Conferenza dei Capigruppo? Ricordiamo che questo
punto è stato rinviato dallo scorso Consiglio a questo proprio per
cercare di trovare una convergenza su un nome, che potesse
rappresentare al meglio le caratteristiche richieste per ricoprire
questo delicato incarico. Ci sono richieste di intervento? Qualcuno
che possa riportare anche quanto deciso alla Conferenza dei
Capigruppo? La parola al collega Bianchi.
Bianchi (UV)
- Nella Conferenza dei Capigruppo, come già
ricordato da lei nello scorso Consiglio, Presidente, si è cercato
di trovare un nominativo all'interno di tutte quelle persone che
hanno fatto domanda, persone valdostane, persone non valdostane
delle quali i
curriculum
erano di spessore. In base a queste
domande, mi sento di fare il nome del Signor Vietti come Magistrato
all'interno della Corte dei conti.
Presidente
- La parola al collega Manfrin.
Manfrin (LEGA VDA)
- A nome della Lega, abbiamo anche noi
proposto durante la Conferenza dei Capigruppo il nome del dottor
Vietti, che riteniamo persona competente, preparata e capace di
affrontare una sfida importante come quella del ruolo di Magistrato
della Corte dei conti. Ci teniamo a ribadire che molti
curricula
presentati per questo prestigioso e importante
ruolo alla Corte dei conti erano assolutamente validi, riteniamo
che su tutti ovviamente il dottor Vietti però possa svolgere al
meglio il suo incarico e quindi, come Lega, indichiamo il suo
nome.
Presidente
- La parola al collega Bertin.
Bertin (RC-AC)
- Anche noi sosterremo la candidatura del
dottor Vietti per l'esperienza maturata negli anni e la
professionalità espressa nella sua attività di Direttore
dell'Università. Riteniamo anche noi sia una persona in grado di
svolgere correttamente e con professionalità l'importante ruolo di
Magistrato della Corte dei conti.
Presidente
- Ci sono altre richieste? Ha chiesto la
parola il collega Vesan.
Vesan (M5S)
- Ringraziando ancora la Presidenza per avere
aperto la presentazione dei
curricula
per questa iniziativa
perché è stata un'occasione e riconoscendo la validità dell'operato
della ricerca di una figura comune su cui fare convergere tutto il
Consiglio, il nostro Movimento riteneva che la figura sulla quale
potesse incentrarsi il nostro voto era quella del dottor Rubbo ed è
su questo nominativo che convergeranno i nostri voti, pur
riconoscendo la validità del nominativo proposto dalle altre
forze.
Presidente
- La parola al collega Gerandin.
Gerandin (MOUV')
- Per quanto riguarda MOUV', anche noi
siamo assolutamente convinti della bontà della scelta del dottor
Vietti del quale ho avuto personalmente di apprezzare quanto fatto
negli anni in cui è stato all'interno dell'università, per la
diligenza con cui ha saputo tenere sotto controllo i conti di
un'Università della Valle d'Aosta che negli anni ha visto le
disponibilità finanziarie diminuire. Siamo assolutamente convinti
della scelta e ne approfitto per dire che all'interno dell'elenco
di coloro che hanno fatto domanda c'erano delle figure di assoluta
capacità, professionalità e che avrebbero meritato anche queste la
fiducia, però, quando bisogna scegliere e se è possibile convergere
su un nominativo, bisogna fare una sintesi che veda tutti
coinvolti. Per quanto ci riguarda, noi siamo davvero convinti della
scelta.
Presidente
- Ha chiesto la parola il collega Marquis.
Marquis (SA)
- Anche noi come gruppo Stella Alpina
riteniamo che sia importante una convergenza la più ampia
possibile, i
curriculum
pervenuti e di disponibilità sono
importanti, ci sono delle professionalità sicuramente all'altezza,
pertanto riteniamo anche noi di condividere la scelta proposta: il
candidato Vietti.
Presidente
- La parola alla collega Morelli.
Morelli (ALPE)
- Innanzitutto per ribadire l'opinione
sulla validità della procedura che è stata adottata per individuare
il candidato alla Corte dei conti, il fatto di avere aperto una
sorta di "
appel à concours"
ha permesso di avere una rosa di
candidati importante tra i quali scegliere. All'interno della
maggioranza e poi all'interno della Conferenza dei Capigruppo si
sono potute fare, grazie a questo metodo, delle valutazioni sulla
base dei
curricula
presentati e la convergenza si è trovata
sul dottor Vietti, scelta che, anche come ALPE, sosteniamo.
Dalle ore 11:37 assume la presidenza il Vicepresidente
Rollandin.
Rollandin (Presidente)
- Ha chiesto la parola il collega
Daudry, ne ha facoltà.
Daudry (UVP)
- Anche a nome del gruppo UVP per
sottolineare l'importante lavoro svolto in questi giorni
nell'individuazione di una convergenza nella nomina di una
rappresentanza che è fondamentale per tutti noi e per il lavoro
della Pubblica Amministrazione. Questo percorso è stato possibile
perché, per la seconda volta, ma molte altre volte anche in
passato, si è scelta la strada dell'
appel à la candidature
,
ossia di dare la possibilità a tutti di conoscere che
l'Amministrazione, in maniera equa, aperta, libera, trasparente
deve scegliere delle funzioni fondamentali per il proprio
svolgimento e questo, com'è stato sottolineato dai colleghi che mi
hanno preceduto, ha dato la facoltà a tutti di analizzare i
curriculum
che sono arrivati. Il secondo lavoro, e ringrazio
tutti i gruppi, che convergono come il nostro, sulla disponibilità
del professor Vietti, è stato quello per la maggiore - spiace che
non sia all'unanimità - di convergere su un nominativo.
Presidente
- La parola alla Presidente
Rini.
Rini (GM)
-
Intervengo in
qualità di rappresentante del Gruppo Misto e del Gruppo PNV, anche
noi a nostro
tour de rôle
confermiamo intanto la
bontà della decisione assunta in seno alla Conferenza dei
Capigruppo e ringrazio tutti i colleghi sia della maggioranza, sia
dell'opposizione per avere scelto di portare avanti questo metodo
che si era già rivelato un buon metodo in passato. Penso, per
esempio, alla recente votazione per quanto riguarda l'organismo del
Co.Re.Com. e che abbiamo riproposto in questa occasione, è stata
un'occasione di confronto, abbiamo ricevuto dei
curriculum
validi e sostenibili. Alla fine, come chi
mi ha preceduto lo ha ricordato, bisogna compiere delle scelte e,
come Gruppo Misto, sosteniamo convintamente la figura del dottor
Vietti. Anch'io in altre funzioni ho avuto il privilegio di poter
lavorare con un professionista serio, competente, che ha fatto
sempre il suo lavoro con grande capacità e, scusatemi se mi ripeto,
con grande serietà. Crediamo soprattutto che in una fase delicata,
come quella che stiamo vivendo, sia un valore aggiunto e quindi
sosteniamo in maniera convinta la persona del dottor Franco
Vietti.
Presidente
- Ci sono altri interventi? Se
non ci sono altri interventi, passiamo alla votazione distribuendo
le schede al posto.
Appello nominale
Presidente
- Chiedo agli scrutatori Farcoz, Manfrin e
Morelli di procedere al conteggio. Comunico l'esito della
votazione:
Presenti e votanti: 33
Schede valide: 33
- Franco Vietti: 28
- Igor Rubbo: 4
- Sandro Sorbara: 1
