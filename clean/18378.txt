Classificazione
OPERE PUBBLICHE


Resoconto integrale del dibattito dell'aula
Oggetto del Consiglio n. 1471 del 26 luglio 2000 - Resoconto
OGGETTO N. 1471/XI Dati in merito all'aggiudicazione di
appalti dal 1° giugno 1998 al 1° giugno 2000. (Interrogazione con
risposta scritta)
Interrogazione r.s. Riscontrata la particolare situazione
economica che sta vivendo la nostra regione, a causa della crisi
apportata sia dalla chiusura del traforo del Monte Bianco sia dal
momento di recessione che, in generale, sta attraversando
l’intero Paese;
Atteso che questa crisi si estende a tutti i settori economici,
compreso quello edile;
Richiamata la legge regionale n. 12/96 che regola e definisce la
normativa degli appalti e subappalti in Valle
d’Aosta;
Tenuto conto della necessità di avere un quadro completo dalla
situazione del mondo edile valdostano;
il sottoscritto Consigliere regionale
Interroga
la Giunta regionale per conoscere:
1) gli appalti che l’Amministrazione regionale ha
aggiudicato dal 1° giugno 1998 al 1° giugno 2000, con
l’indicazione, per ogni appalto, del criterio di
aggiudicazione adottato, della ditta aggiudicatrice, del numero e
del nome delle ditte partecipanti, dell’importo a
base d’asta e dell’importo
aggiudicato;
2) se alla luce dell’analisi dei dati richiesti è
allo studio la possibilità di apportare alcune modifiche alle
procedure previste dalle L.R. 12/96 oppure, per contro, se invece è
ferma convinzione dell’Amministrazione regionale
mantenere inalterata la normativa vigente.
F.to: Lanièce
Président
La réponse a déjà été fournie.
