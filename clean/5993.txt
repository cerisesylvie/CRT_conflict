Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 416 del 8 marzo 1984 - Resoconto
OGGETTO N. 416/VIII - AZIONE DI SEQUESTRO CONSERVATIVO DELLE
AZIONI E DEI BENI DELLA SOCIETA' SITAV. (Reiezione di
mozione).
PRESIDENTE
: Do lettura della mozione
presentata dal Consigliere Baldassarre:
MOZIONE
CONSIDERATO che la SITAV e debitrice
nei confronti
della Regione della somma di £ 10.901.120.465, oltre agli interessi
e penale, per ritardati versamenti delle decadi spettanti alla
Regione in virtù di quanto previsto dagli artt. 7 e 8 della
convenzione;
CONSIDERATO poi che tale ritardo non
e stato
giustificato con un atto deliberativo dal Consiglio regionale,
unico organo autorizzato ad apportare modifiche alla Convenzione,
ma da due autorizzazioni rilasciate dall'ex Presidente della Giunta
regionale che non hanno nessun valore giuridico;
DELIBERA
di dare mandato alla Giunta regionale,
in
considerazione del debito di cui sopra, con i relativi interessi e
penale, di promuovere, al fine di garantire alla Regione l'introito
spettantele, l'inizio, il più rapido possibile, del sequestro
conservativo sulle azioni della società SITAV, sui beni mobili ed
immobili della predetta società.
PRESIDENTE
: Ha chiesto di illustrare la mozione il
Consigliere Baldassarre, ne ha facoltà.
BALDASSARRE - (P.S.D.I.):
Innanzitutto vorrei sgombrare
il campo da qualsiasi polemica: lo scopo di questa mozione è quello
di garantire alla Regione una certezza su un credito di oltre 10
miliardi.
Mi auguro che l'Assessore alle Finanze sia in grado di riferire
una cifra esatta, perché siamo rimasti ancora a lire
10.901.120.465; bisognerebbe aggiungervi gli interessi ed eventuale
penale, perché se prendiamo la convenzione, l'art. 8 in questa
fattispecie è ben applicabile.
In questa mozione e con una lettera che ho spedito al Presidente
della Giunta, ho citato l'art. 671 del Codice di Procedura Civile.
In detto articolo si legge testualmente: "Il giudice, su istanza
del creditore che ha fondati timori di perdere la garanzia del
proprio credito, può autorizzare il sequestro conservativo di beni
mobili ed immobili del debitore o delle somme e cose da lui
dovute".
A me sembra che in questo caso siamo nel caso in cui per fondati
motivi questa somma non possa rientrare alla Regione, pertanto - a
meno che il Presidente della Giunta non dica che ha la certezza che
questa somma la SITAV la verserà alla Regione, perché in questo
caso non ha senso la mia mozione - forte dell'art. 671 del Codice
di Procedura Civile, ho chiesto il sequestro conservativo dei beni
mobili ed immobili della SITAV. Solo così la Regione può avere una
certa garanzia.
Questo non significa rompere la convenzione con la SITAV: il
punto è di garantire questo introito proprio iniziando una
procedura di questo genere.
Tutti sappiamo che per una procedura di questo tipo sono
necessari tempi tecnici di almeno 20-25 giorni; questo ci può
portare ad una situazione favorevole nei confronti della Regione,
che altrimenti non sa come fare a tutelarsi.
Ecco perché dicevo prima che non volevo creare delle polemiche:
la mozione intende però essere una mano tesa, una modesta mano
tesa, del sottoscritto nei confronti della maggioranza per iniziare
questa procedura di sequestro conservativo.
Non facciamo il gioco della maggioranza e della minoranza, gioco
che non è opportuno in questo momento; il sequestro credo che sia
un normale procedimento che non si scontra né con la SITAV né con
gli amici della SITAV.
E' una posizione che qualsiasi Ente dovrebbe applicare, anzi
penso che le Regione avrebbe dovuto farlo molto tempo fa.
Sono stato breve proprio per consentire agli altri Consiglieri
di riflettere su questa mozione che ritengo molto importante.
PRESIDENTE
: Ha chiesto di parlare il Consigliere
Riccarand, ne ha facoltà.
RICCARAND - (N.S.):
La posizione di Nuova Sinistra è
senza dubbio favorevole alla proposta contenuta nella mozione del
Consigliere Baldassarre. Ci sembra che sia una proposta seria, che
tende evidentemente a cautelare l'Amministrazione regionale in una
situazione in cui la SITAV ha dato segno di avere difficoltà a
saldare questo grosso debito che è stato contratto con la Regione,
di ben oltre i 12 miliardi.
E' da sottolineare che, benché tutto il Consiglio sappia che
questo debito non è mai stato autorizzato in modo regolare
dall'Amministrazione regionale, non esiste, dopo il 31.12.1983,
neppure un forma di autorizzazione diciamo così verbale che la
SITAV può in qualche modo accampare.
Può darsi che la SITAV avesse avuto qualche assicurazione o
qualche impegno da parte dell'ex Presidente della Giunta regionale,
ma fino ad una certa scadenza che è stata abbondantemente superata,
per cui avrebbe dovuto in ogni caso, passata quella scadenza
31.12.1983 (che è già molto discutibile) saldare il proprio
debito.
Non lo ha fatto, ed inoltre sappiamo, da comunicazioni
ufficiali, che la SITAV ha difficoltà a saldare questo debito ed
anzi, in un primo tempo, sembrava che volesse addirittura chiedere
una fideiussione della Regione per accedere ad un mutuo bancario.
Ci sono quindi tutti gli elementi per spingere l'Amministrazione
regionale a cautelarsi in qualche modo.
Oltre alla questione del debito di circa 12 miliardi, derivante
dall'accantonamento a partire dal maggio 1982 del 25% delle decadi,
ci sono molte altre pendenze nei rapporti fra Amministrazione
regionale e SITAV e voglio citare un elemento di cui non si è
ancora parato in questo Consiglio, sul quale prima o poi bisognerà
avere dei chiarimenti.
E' una questione che ho posto con un'interrogazione con risposta
scritta perché volevo sapere per quale motivo a SITAV ha sempre
pagato alla Regione solo la quota sul 50% dei biglietti di entrata,
anziché sul 100%.
Anche qui si tratta di un'altra somma considerevole che è messa
in gioco nei rapporti fra Regione e SITAV, si tratta di 3,5
miliardi all'incirca ogni anno.
C'è un contenzioso molto ampio (del resto credo che la Giunta
regionale si sia costituita parte civile contro gli Amministratori
della SITAV) e quindi ci sono tutti gli elementi per adottare il
provvedimento richiesto nella mozione del Consigliere
Baldassarre.
PRESIDENTE: E' chiusa la discussione generale, ha chiesto di
parlare il Presidente della Giunta, ne ha facoltà.
ROLLANDIN - (U.V.):
Tout en acceptant les suggestions que
vient d'exposer M. Baldassarre sur la situation en général, et plus
en particulier sur les considérations qui sont à l'origine de la
discussion de la question Casino, je me permets de souligner qu'à
présent il n'y a pas de possibilités, en tant que Junte, de faire
ce "sequestro" des biens de la SITAV.
A ce sujet nous avons eu la possibilité d'avoir une consultation
avec un expert qui nous a dit clairement que cette position est
improposable.
A part cela, je pense que l'intention de M. Baldassarre - si
j'ai bien compris - c'était de prévoir qu'à l'échéance prévue selon
la dernière délibération du Conseil comme Administration régionale
nous aurions la possibilité de rentrer des dettes que la SITAV a
envers la Région.
Là il faut aussi préciser que nous sommes en train de travailler
pour revoir le compte rendu des rapports entre SITAV et
Administration régionale, pour arriver à une situation certaine sur
les dettes que l'Administration peut avoir envers la SITAV, voire
les 200 millions, les travaux qui ont été faits et réglés, où il y
a les délibérations approuvées.
De l'autre côté il y a un crédit de la part de l'Administration
envers la SITAV. Sur ce point je pense qu'il n'y a pas de
doutes.
Je suis de l'avis donc que le problème d'aller à cette action
envers la SITAV ne se pose pas. Je pourrais même lire l'avis des
compétents (je peux donner une copie à M. Baldassarre): les
propriétaires des actions de la SITAV ne pourraient pas accepter
cette action de la part de l'Administration régionale envers eux
mêmes, car ils n'ont pas de responsabilités directes.
En plus la SITAV possède des immeubles qui sont à même de
garantir largement le crédit que l'Administration régionale a
envers cette société.
De ce fait nous repoussons la motion présentée.
PRESIDENTE
: Per dichiarazione di voto ha chiesto di
parlare il Consigliere Mafrica, ne ha facoltà.
MAFRICA - (P.C.I.):
E' triste doversi muovere in questo
Consiglio regionale sempre con l'ausilio del parere degli avvocati:
il Presidente della Giunta, infatti, esprime il parere della
maggioranza dopo aver consultato un legale.
Ritengo che le mozioni presentate in Consiglio possano anche
meritare, a volte, delle valutazioni di tipo politico. In questo
senso la proposta fatta dal Consigliere Baldassarre va incontro
alle richieste che il nostro Gruppo aveva fatto nella precedente
discussione, quando si è deliberato come Consiglio di dare una
proroga alla SITAV per il pagamento del debito.
Noi allora avevamo sostenuto che andava applicata immediatamente
la penale prevista dall'art. 8, cioè una penale dell'1% al giorno
per ogni giorno di ritardo, e che occorreva mettere in mora la
SITAV. Ci sembra che la Giunta in questo caso speri in un esito
favorevole di una vicenda che invece a mio giudizio è aperta e che
probabilmente si concluderà come noi avevamo previsto già un mese
fa.
Il fatto che la Commissione di Coordinamento non abbia approvato
la delibera del Consiglio regionale ed abbia chiesto chiarimenti,
fondandoli su due elementi (il primo che non appariva chiaro dalla
deliberazione del Consiglio regionale, se era possibile o no
applicare l'art. 8, il secondo che nella deliberazione del
Consiglio regionale si parlava di inadempienze senza chiarire le
responsabilità di queste ultime) ci fa ritenere che nonostante i
chiarimenti che il Presidente della Giunta ha fornito in data 5
marzo alla Commissione di Coordinamento, la situazione non si è
modificata.
A nostro giudizio occorreva già dal 9 febbraio procedere alla
richiesta del pagamento delle penali ed alla messa in mora della
SITAV e ci sembra che questa mozione, con la richiesta di
promuovere la procedura di sequestro conservativo dei beni, vada in
quella direzione.
Prima o poi si dovrà prendere atto che la gestione SITAV non può
essere tenuta come il malato clinicamente morto nella sala di
rianimazione; ci sembra che ci siano tutti gli elementi per
arrivare ad una rescissione della convenzione con la SITAV e per
pensare a quella che dovrà essere la soluzione per il futuro.
Anche in altri casi la Giunta è stata poi costretta a fare cose
che probabilmente non intendeva fare; un esempio è quello della
costituzione di parte civile contro l'ex Presidente della Giunta.
In questo caso si tirano le cose per le lunghe quando ormai ci sono
tutti gli elementi per cambiare strada e per prendere quelle
iniziative che si possono ritardare di giorni, ma che alla fine
diventeranno necessarie, vale a dire un cambiamento della gestione
della
Casa da Gioco di Saint-Vincent.
PRESIDENTE
: Ha chiesto di parlare il Consigliere
Baldassarre, ne ha facoltà.
BALDASSARRE - (P.S.D.I.):
Ho ascoltato con attenzione le
riflessioni fatte dal Presidente della Giunta. Non conosce il nome
del legale che ha potuto dare dei consigli così distorti - mi
permetto il termine - evidentemente incapace di interpretare anche
il codice di procedura civile. Non c'è alternativa.
Siccome non è una mia iniziativa (perché non sono un esperto
Legale) me è l'interpretazione di due illustri legali che questa
possibilità esiste, anzi è la strada più facile che la Regione può
intraprendere, non capisco il parere che ha dato questo legale.
Mi sarei aspettato dal Presidente della Giunta un'altra
risposta: e cioè che lei, Signor Presidente, in Consiglio ci
potesse garantire che la SITAV pagherà questi 12 miliardi più
interessi; ma Lei questa garanzia non ce l'ha data. Noi
Amministratori dobbiamo essere tranquillizzati, perché in fin dei
conti chi ci ha votato ha dimostrato fiducia nei nostri confronti e
noi dobbiamo essere riconoscenti di tale fiducia.
Si viene a dire che il sequestro è improponibile, quando a monte
c'è un articolo del Codice di Procedura Civile, una interpretazione
data da un Magistrato, che afferma che tale strada è perseguibile,
perché la SITAV è proprietaria di beni mobili ed immobili. Questo
significa avere delle garanzie: non vuol dire che dobbiamo
sequestrare dei beni, ma solo iniziare una procedura. Infatti io
chiedo l'inizio di una procedura, e questo non comporta
assolutamente la disdetta della convenzione. Può darsi che, il 15
aprile, questa iniziativa non serva più perché la SITAV paga, ma
bisogna pur dare ai cittadini valdostani la dimostrazione che
qualcosa si fa e non bisogna sempre rincorrere la SITAV (che è un
problema a parte, che affronteremo in altra sede, poiché a mio
avviso ha dato dimostrazione di non essere all'altezza di condurre
il Casinò di Saint-Vincent).
Con dispiacere ho appreso che Lei non è d'accordo su questa
mozione, per cui chiedo un attimo di riflessione perché è molto
importante che noi, come Amministratori, diamo una risposta chiara
alla gente per far loro capire che qualcosa riusciamo a fare,
autonomamente dal Casinò.
PRESIDENTE
: Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Diciamo subito che la nostra è una
posizione leggermente diversa da quella espressa dagli altri
Consiglieri e vogliamo in questa sede giustificarla.
Non è che non condividiamo le legittime e giustificate
preoccupazioni del Consigliere Baldassarre, però visto che la
politica la fanno i politici e le cause giudiziarie le fanno i
legali, cercheremo di scindere questi due aspetti.
Noi anche su questa vicenda diamo un giudizio di carattere
politico, perché se ci lasciamo amministrare o dai giudici o dai
legali, i pareri poi sono sempre difformi;
Giustamente il Consigliere Baldassarre ha detto di aver avuto un
parere di un esimio giurista, che sarà altrettanto famoso di quello
che c'è stato proposto dal Presidente della Giunta regionale.
Noi, in questa aula, non abbiamo mai chiesto la rescissione del
contratto con la SITAV. Riteniamo che la situazione dei rapporti
Regione-SITAV sia estremamente delicata, complessa e difficile,
però ci rendiamo conto che precedere a degli atti che affrettino la
rescissione contrattuale, senza avere a disposizione una soluzione
alternativa, può essere anche un atto irresponsabile.
E' vero che in questa aula si sono fatte delle proposte, si sono
date delle indicazioni di larga massima, ma non si è mai arrivati
con una proposta completa sul da farsi, nell'eventualità di un dopo
SITAV.
Avevamo già annunciato di avere delle proposte da formulare, e,
se ci è consentito in questo momento di dirlo, condividevamo una
proposta che era state fatta dall'allora Presidente Andrione su una
gestione a partecipazione miste mediante una società che vedesse
presente come azionista l'Ente Regione, proprio per poter
esercitare un controllo maggiore sull'attività della società stessa
e per avere un collegamento diretto con la società di gestione del
Casinò e quindi avere costantemente - chiara la situazione della
Casa da Gioco.
La lezione, in questo senso, ci deve servire, però ci rendiamo
anche conto che la situazione occupazionale e generale della nostra
Regione è molto grave e uno dei pilastri occupazionali resta ancora
la SITAV, con tutto il suo indotto.
Si è detto sovente che ci sono mille persone, fra dipendenti
diretti della SITAV e dipendenti dell'indotto, che hanno ancora una
risorsa di lavoro nell'ambito generale del Casinò, se così lo
vogliamo chiamare.
Il porre in essere degli atti che possano affrettare la
rescissione del contratto, senza essere minimamente cautelati, ci
sembra un atto molto affrettato: una cosa sono le petizioni di
principio, che sono belle, tanto che possiamo anche apprezzare
quella del P.C.I. che vuole assolutamente passare ad una gestione
pubblica, però abbiamo già detto, e lo ribadiamo, che un tipo di
impostazione del genere, per quel che riguarda il gruppo
socialista, non va bene.
E' chiaro che hanno ragione i due Consiglieri, Mafrica e
Baldassarre, quando dicono che, prima o poi, questa vicenda SITAV
bisognerà affrontarla: io ritengo che non sia per niente conclusa,
perché ci sono aspetti di varia natura che gravano su tale vicenda,
ragion per cui il mettere in mora la società, a nostro avviso,
potrebbe affrettare il processo di rescissione immediata della
convenzione.
Per i motivi che ho esposto, non ci sentiamo di compiere un
passo del genere. E' ovvio che pesano sulla SITAV delle grosse
ombre e non è detto che questo Consiglio non debba prendere atto
che i dirigenti di questa società per una parte sono
temporaneamente impediti, per l'altra non sono in grado di
gestirla. Alla scadenza della convenzione bisognerà arrivare ad una
decisione definitiva, però riteniamo che a quel momento dovrebbe
essere chiaro a tutti quale sarà il dopo SITAV.
La nostra è una posizione d'attesa e ci asterremo sulla mozione
del Consigliere Baldassarre.
PRESIDENTE
: Ha chiesto di parlare il Presidente della
Giunta, ne ha facoltà.
ROLLANDIN - (U.V.):
En grande partie la réponse aux
doutes et à certaines perplexités des Conseillers qui sont
intervenus a déjà été donnée par M. Torrione.
Le problème n'est pas encore résolu, et, comme nous l'avions dit
en justifiant le fait que nous acceptions une certaine délibération
il y a 15 jours, nous sommes préoccupés pour la question de
l'emploi à l'intérieur de la SITAV.
Après d'autres Conseillers ont dit, qu'il fallait tenir compte
du nombre des personnes qui
y
travaillent. Il y a un
problème de gestion, comme a dit le Groupe communiste, et nous
partageons l'avis qu'il faudra reprendre toute le centre culturel,
par exemple, pour chercher à donner à nouveau une certaine
importance aux suggestions qui étaient a la base du centre même,
pour donner nouveau une image de Saint-Vincent et de la Vallée
d'Aoste, qui était liée la disponibilité de faire certaines
manifestations à Saint-Vincent, au-delà du fait que le tout soit à
l'intérieur du Casino.
A part ça, aujourd'hui je ne suis pas à même de donner les
garanties que M. Baldassarre voudrait que je donne a la place de la
SITAV; au contraire je dis que comme Administration régionale on
prétend, et nous l'avons dit, que d'un côté on sache avec précision
quelle est la dette de la SITAV envers la Région, mais en même
temps on doit régler les dettes de l'Administration régionale
envers la SITAV.
Nous sommes en train de vérifier quelle est la dette pour la
question du personnel, pour ce qui dépasse le 60% des frais, car
nous avons lu une requête dans ce sens.
A la fin de ce travail, on pourra affirmer, à niveau de Conseil,
que nous avons une dette d'un côté et nous réclamons un crédit de
la SITAV d'un certain chiffre.
Il n'est pas si simple de travailler dans cette direction, comme
M. Baldassarre croit, et ce n'est pas de mauvaise foi.
Comme avis politique, nous l'avons donné en disant que nous
voulons voir clair dans cette affaire et prendre toutes les mesures
qui seront nécessaires afin de vérifier les rapports SITAV-Région,
mais à niveau de convention.
A présent nous n'avons pas encore eu la possibilité d'avoir une
réponse claire à ce sujet.
Nous avons chargé par compétence des avocats pour entendre
quelle est la position de la Région envers la SITAV; lorsque nous
avons une réponse, nous la porterons à l'attention de la Commission
du Conseil, qui donnera son avis.
Donc nous jugeons que cette action, à présent, ne soit pas
valable, au-delà de l'avis d'un légal qui dit que ce n'est pas
possible proposer cette solution.
PRESIDENTE
: Metto in approvazione la mozione in
oggetto:
ESITO DELLA VOTAZIONE
Presenti: 30
Votanti: 25
Favorevoli: 7
Contrari: 18
Astenuti: 5 (Aloisi, Berti, Breuvé, Pascale, Torrione)
Il Consiglio non approva
