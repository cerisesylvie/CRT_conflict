Classificazione
ACQUE
Acque pubbliche


Resoconto integrale del dibattito dell'aula
Oggetto del Consiglio n. 1578 del 5 ottobre 1995 - Resoconto
SEDUTA ANTIMERIDIANA DEL 5 OTTOBRE 1995
OGGETTO N. 1578/X Subconcessione per la durata di anni 30
decorrenti dalla data del decreto di subconcessione al Comune di
Valsavarenche di derivazione d'acqua dal torrente Savara in Comune
di Valsavarenche per la produzione di neve programmata.
Deliberazione Il Consiglio
Riferito che con domanda in data 14 gennaio 1993, il Comune di
Valsavarenche ha chiesto all'Amministrazione regionale la
subconcessione di derivare dal Torrente Savara, in Comune di
Valsavarenche, mod. max 0,10 e min. 0,05 di acqua, nel periodo dal
1° novembre al 30 aprile di ogni anno, per produrre neve
artificiale;
Comunicato che la domanda è corredata da progetto in data luglio
1992, a firma dott. Ing. Andrea Marocchi e prevede che la
derivazione avvenga tramite l'installazione di una pompa mobile ad
immersione;
Riferito che:
- il Magistrato per il Po, di Parma, con nota n. 6045 in data 28
giugno 1993, ha rilasciato il proprio nulla-osta nei riguardi
idraulici per l'ammissione ad istruttoria della domanda di cui si
tratta;
- l'Avviso di presentazione della domanda 14 gennaio 1993 del
Comune di Valsavarenche, è stato pubblicato sul Foglio Annunzi
Legali della Valle d'Aosta n. 26 in data 25 settembre 1993 e
riprodotto nel n. 243 della Gazzetta Ufficiale della Repubblica
Italiana (foglio inserzioni) in data 15 ottobre 1993, senza dar
luogo alla presentazione di domande incompatibili e
concorrenti;
- con ordinanza n. 177 in data 19 gennaio 1994 dell'Assessore
regionale ai lavori Pubblici, è stato disposto il deposito della
domanda e del relativo progetto presso l'Ufficio Concessioni Acque
dell'Assessorato dei Lavori Pubblici della Regione per 15 giorni
consecutivi, decorrenti dal 31 gennaio 1994, a disposizione di
chiunque intendesse prenderne visione nelle ore d'ufficio;
- copia dell'ordinanza è stata affissa per il predetto periodo
di 15 giorni all'albo pretorio del Comune di Valtournenche e copia
della medesima è stata inviata al Ministero dei Lavori Pubblici, al
Magistrato per il Po di Parma, alla sezione idrografica per il Po
di Torino, all'Associazione d'Irrigazione Est-Sesia di Novara,
all'Associazione d'Irrigazione Ovest-Sesia di Vercelli, alla prima
direzione del Genio Militare di Torino, al Consorzio Pesca della
Valle d'Aosta, all'Assessorato Agricoltura e Forestazione, Servizio
S.I.D.S., all'Assessorato dell'Ambiente, all'Assessorato del
Turismo, all'ENEL Compartimento di Torino, al Parco Nazionale del
Gran Paradiso, alla Comunità montana "Grand-Paradis" ed al Sindaco
del Comune di Valsavarenche;
- la pubblicazione presso il Comune di Valsavarenche, come
risulta dal referto in calce all'ordinanza, è avvenuta regolarmente
e non ha dato luogo alla presentazione, di alcun esposto;
Fatto presente che la visita locale d'istruttoria è regolarmente
avvenuta il 4 marzo 1994 ed alla medesima, oltre ai funzionari
dell'Ufficio Concessioni Acque della Regione sono intervenuti i
Signori: Ilvo Berthod, Sindaco del Comune di Valsavarenche
assistito da Mirella Cena, segretario comunale, l'Arch. Vaschetto
Patrizia e Jocollé Luigino dell'Ente Parco Nazionale del Gran
Paradiso e il Geom. Milani Sergio dell'Assessorato dell'Ambiente, i
quali di comune accordo, hanno rinunciato ad effettuare il
sopralluogo alle località interessate dalla derivazione, in quanto
a tutti conosciute;
Riferito che in tale occasione, i rappresentanti dell'Ente
P.N.G.P. hanno demandato l'espressione del parere al ricevimento
della formale richiesta di autorizzazione da parte del Comune di
Valsavarenche, ai sensi della legge quadro 394/91 e dell'articolo
25 della legge 36 del 5 gennaio 1994, la quale è stata inoltrata da
parte del Sindaco nel corso della riunione stessa;
Fatto presente che sempre in tale occasione il Geom. Milani ha
dichiarato che, per quanto di competenza, non ha osservazioni da
fare poiché non sono previste opere fisse di trattenimento delle
acque ed i quantitativi d'acqua rilasciati nel Torrente Savara sono
sufficienti;
Segnalato che con nota n° 700-11.1.1 in data 5 maggio 1994,
l'Ente P.N.G.P. ha comunicato che viene autorizzato il prelievo
dell'acqua dal Torrente Savara a condizione che nell'impianto di
innevamento non vengano utilizzati additivi chimici o
biochimici;
Precisato che tale richiesta viene garantita nella clausola già
di norma inserita nell'articolo 6 del disciplinare di
subconcessione.
Tenuto inoltre presente che:
- la derivazione avverrà tra le località di Bien e Dégioz ad una
quota che varia tra 1510 e 1610 m.s.m.;
- l'acqua sarà prelevata tramite una pompa ad immersione
mobile;
- la pompa verrà installata alternativamente in piccole dighe
naturali di profondità limita;
- la pompa sarà collegata ad un blocco generatore con una
manichetta per alimentare la pompa centrifuga principale;
- i generatori di neve sono due e saranno collegati al blocco
mobile mediante cavo e tubazione a giunto rapido;
Richiamata la deliberazione del Consiglio regionale n° 1193/X in
data 22 febbraio 1995, concernente l'approvazione dei criteri
provvisori di valutazione per l'esame delle domande di concessione
e subconcessione di derivazione d'acqua, e rilevato che il prelievo
d'acqua è assai modesto e verrà effettuato saltuariamente a mezzo
di pompa, senza l'utilizzo di opere fisse in alveo e senza pertanto
pregiudicare la sopravvivenza della fauna ittica ed il regime
idraulico del Torrente, l'imposizione di un minimo deflusso vitale
risulta essere superflua;
Rilevato quindi, in considerazione di quanto sopra esposto
che:
1) appare evidente che la derivazione dal Torrente Savara
corrisponde ad una reale necessità per la produzione di neve
programmata per l'innevamento delle piste di fondo e di discesa e
le apparecchiature di captazione e adduzione sono da ritenersi
idonee in quanto non stabili nell'alveo e quindi tecnicamente
approvabili;
2) La derivazione corrisponde alla razionale utilizzazione del
Torrente Savara ed è compatibile con il buon regime idraulico del
Torrente, viste anche le modeste quantità d'acqua prelevata,
pertanto non occorrono, oltre a quelle inserite nel disciplinare di
subconcessione, speciali garanzie a tutela di detto regime;
Visto infine che il Magistrato per il Po di Parma, con nota n.
8637 in data 1° luglio 1995 ha rilevato che l'istruttoria è stata
regolarmente espletata ed ha espresso parere favorevole
all'accoglimento della richiesta di subconcessione sotto
l'osservanza delle condizione espresse nel sottoriportato schema di
disciplinare;
Visto lo Statuto Speciale per la Valle d'Aosta, promulgato con
legge costituzionale n° 4 del 26 febbraio 1948 e successive norme
di attuazione;
Vista la legge regionale n° 4 dell'8 novembre 1956;
Visto il parere favorevole rilasciato dall'Ing. Vicedirigente
Reggente del posto di Ing. Capo Dirigente del Servizio Assetto e
Tutela del territorio dell'Assessorato dei LL.PP., ai sensi del
combinato disposto dell'articolo 72 della legge regionale n 3/1956
e successive modificazioni e dell'articolo 21 della legge regionale
18/1980 e successive modificazioni, in ordine alla legittimità
della presente proposta di deliberazione;
Visto il parere della III Commissione consiliare permanente;
Delibera
1) di subconcedere, per la durata di anni 30 decorrenti dalla
data del decreto di subconcessione, al Comune di Valsavarenche,
giusta la domanda presentata in data 14 gennaio 1993, di derivare
dal Torrente Savara a mezzo pompa mobile da installare tra le
località Bien e Dégioz ad una quota che varia tra 1510 e 1610
m.s.m., in Comune di Valsavarenche, nel periodo dal 1° novembre al
30 aprile di ogni anno, complessivamente mc 3975 di acqua,
corrispondenti a 0,013 moduli industriali medi, da utilizzarsi per
produrre neve programmata per l'innevamento delle piste di fondo e
di discesa;
2) di approvare l'allegato schema di disciplinare di
subconcessione;
3) di autorizzare l'emanazione del decreto di subconcessione da
parte del Presidente della Giunta regionale, previa sottoscrizione
del disciplinare da parte del legale rappresentante del Comune di
Valsavarenche;
4) di ordinare ed accettare l'introito delle seguenti somme da
versare presso la tesoreria dell'Amministrazione regionale:
a) lire 1.500.000 (unmilionecinquecentomila) pari a mezza
annualità del canone, a titolo di cauzione, al sensi dell'articolo
11 del T.U. 11 dicembre 1933, n° 1775, somma che verrà restituita
ove nulla-osti, al termine della subconcessione;
b) lire 10.000 (diecimila) pari al minimo fissato dall'articolo
3 della legge 21 dicembre 1961 n° 1501 e per gli scopi di cui
all'articolo 7 del T.U. 11 dicembre 1933, n° 1775, somma da
introitare al Capitolo 08800 della parte Entrate del bilancio
preventivo della Regione per il corrente esercizio finanziano
(provento delle concessioni e subconcessioni di acque pubbliche e
miniere);
c) lire 2.000.000 (duemilioni) quale somma a disposizione
dell'Amministrazione regionale (Ufficio Concessioni Acque
dell'Assessorato dei LL.PP.) per spese di sorveglianza, esperimenti
di portata, collaudo, registrazione di atti, eccetera, somma da
introitare al Capitolo 13500 della parte Entrate del bilancio
preventivo della Regione per il corrente anno finanziario (Gestione
di fondi per conto terzi per istruttoria domande e pratiche
varie);
5) di stabilire, come specificato nell'articolo 9 del
disciplinare di subconcessione, in lire 3.000.000 (tremilioni) il
canone annuo da versare anticipatamente alla Regione, anno per anno
a decorrere dalla data del decreto di subconcessione, somma da
introitare al capitolo 08800 della parte Entrate del bilancio
preventivo della Regione per il corrente anno finanziario (progetto
di concessioni e subconcessioni di diverse modalità di applicazione
che potranno essere emanate con decreto del Ministro delle Finanze,
di concerto con il Ministro del Tesoro;
6) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n° 320 e di darne
esecuzione.
Disciplinare di subconcessione
(...omissis...)
Presidente Passiamo alla votazione.
Presenti, votanti e favorevoli: 29
Il Consiglio approva
