Classificazione
ATTIVITÀ CULTURALI



Oggetto del Consiglio n. 1397 del 23 marzo 2022 - Resoconto
OGGETTO N. 1397/XVI - Interpellanza: "Intendimenti in merito
all'organizzazione della giornata finale della Settimana dei
Canti".
Marguerettaz (Président) -
Point n° 20 à l'ordre du jour.
La conseillère Spelgatti a demandé la parole.
Spelgatti (LEGA VDA) -
Considerato che dall'inizio degli
anni Cinquanta un appuntamento fisso per le corali della nostra
Regione è rappresentato dalla Settimana dei Canti che vengono
sottoposti all'attenzione della giuria per riconoscere a vari
gruppi che vi partecipano la possibilità di rappresentare
l'Amministrazione regionale in varie occasioni ufficiali sul
territorio nazionale e anche oltre confine. In origine la giornata
finale, a cui partecipano anche i gruppi folkloristici, si svolgeva
presso il Teatro romano di Aosta e si è sempre trattato di una
festa collettiva, particolarmente partecipata da un folto pubblico
che aveva la possibilità di seguire i cori o i gruppi a cui era più
affezionata, senza però trascurare anche gli altri partecipanti
alla manifestazione. Nei decenni successivi l'evento si è svolto ad
Aymavilles nel Parco del Castello e successivamente a Fénis al
Tzanté de Bouva. Da circa una decina d'anni abbondante, con la
rinnovata fruibilità del Teatro Romano, la manifestazione è tornata
ad Aosta per un'anticipata giornata della musica rispetto alla
tradizionale data del 21 giugno celebrata in più di centoventi
Nazioni in tutto il mondo. Per un maggior coinvolgimento del centro
cittadino, da alcuni anni la manifestazione è stata diffusa sul
territorio e i vari gruppi e cori si sono esibiti nelle piazze o
negli scorci più particolari e suggestivi della città, con un
apprezzato risultato di pubblico, turisti o affezionati all'evento,
un soddisfacente giudizio degli esercizi commerciali e un
apprezzamento generale della nuova formula adottata. Da notizie che
sono circolate appare che sarebbe intenzione dell'Amministrazione
regionale organizzare tale giornata in una decina invece di
località sparse sulla Regione utilizzando le chiese di queste
parrocchie come luoghi di esibizione al termine delle messe
domenicali. Questa scelta pare però inopportuna, anche in
dipendenza della sempre minor partecipazione alle liturgie, alla
negata possibilità di seguire contemporaneamente cori che si
esibiranno a decine di chilometri di distanza gli uni dagli altri
ma soprattutto ha sottratto un importante momento di
socializzazione che si instaurava tra componenti di cori diversi in
quella giornata tanto attesa. Per questo interpelliamo l'Assessore
competente per conoscere quali siano le intenzioni in relazione
all'organizzazione della giornata finale della Settimana dei
Canti.
Non sappiamo se corrisponde al vero che ci sia quest'intenzione,
però, se così fosse, sarebbe, secondo noi, una scelta assolutamente
inopportuna: inopportuna sotto tanti profili, perché se si può
capire da una parte la buona intenzione di andare a portare questi
cori in località differenti per animare i diversi Comuni,
dall'altra parte si va a snaturare un evento così importante: così
importante perché teniamo presente che tutto ciò rappresenta una
parte importantissima della tradizione più profonda della Valle
d'Aosta, stiamo parlando di circa mediamente trenta-trentacinque
cori con circa una ventina di membri a coro, quindi a spanne
possiamo pensare a circa un seicento persone che si ritrovavano,
che aspettavano quel momento di festa e seicento persone che
localizzate nel luogo che è stato tradizionalmente il luogo
principale, a parte com'è stato illustrato nella premessa, a parte
un periodo in cui è stato spostato però sempre come manifestazione
unica, perché il Teatro di Aosta era inagibile, però è sempre stata
organizzata da Aosta. Il fatto di dividere questi cori fa perdere
appunto il momento più importante della festa, ma tutto questo ha
delle ripercussioni importanti anche dal punto di vista economico
perché pensiamo che il fatto che seicento persone si riversassero e
animassero la città, portando il cuore della tradizione della Valle
d'Aosta sulla città di Aosta, aveva un impatto estremamente
importante ed era un momento importante soprattutto poi non solo
per la città, non solo per le attività economiche, non solo dal
punto di vista turistico, ma anche tantissimo per tutte le persone
che cantano perché in quel momento quello era l'unico momento di
aggregazione di tutti quanti, quindi era un momento per tutti di
poter seguire i vari cori e poi fare una festa sostanzialmente
tutti quanti insieme.
Non c'è momento peggiore per fare un'operazione del genere
oltretutto perché dopo un momento così triste, così devastante
sotto tutti i punti di vista, questa giornata sarebbe stata una
giornata veramente importante non solo di riaggregazione ma di
animazione, di svago e di riportata armonia. Teniamo presente che
non è un caso che questi cori si siano formati nel momento del
dopoguerra, perché comunque il canto è, come tutte le forme
artistiche, un qualche cosa che eleva l'anima e il riportare un
momento di festa, il tornare a cantare e tornare a cantare tutti
insieme sarebbe stato veramente, dopo tutto il periodo devastante
che abbiamo passato, un salto di qualità in avanti e un tornare
anche a momenti di gioia di socializzazione e di armonia.
Non si capisce quale sia il senso di una scelta del genere che
alla fine ai vari Comuni non porterebbe niente, perché se dopo la
liturgia c'è qualche canto, alla fin fine sul singolo Comune non si
vede un grande evento che possa portare chissà che cosa al singolo
Comune. In più ci sarebbe anche da domandare sulla base di quali
criteri si vanno poi a suddividere i vari cori nelle varie comunità
e nei vari Comuni che vengono suddivisi, perché a parte il singolo
coro del singolo Comune di appartenenza, tutti gli altri come
vengono suddivisi, come vengono chiamati e come vengono spostati?
Se veramente ci fosse quest'intenzione, quindi invito a ripensarci
perché c'è ancora la possibilità di tornare indietro. Sarebbe un
evento simbolico importante e soprattutto non si capisce il senso
di quest'operazione ma tanto più grave è farlo in questo momento
perché sarebbe stato veramente comunque un momento importante per
tutti quanti.
Président -
L'assesseur Jean-Pierre
Guichardaz a
demandé la parole.
Guichardaz J. (FP-PD) -
Grazie collega Spelgatti che si
dimostra sempre comunque sensibile rispetto ai temi culturali e
questa cosa mi dà la possibilità di chiarire anche questi punti
così apparentemente non svelati, ma di cui si è già abbondantemente
parlato con chi rappresenta sia i cori che i gruppi folkloristici.
Sicuramente l'interpellanza che lei ha presentato è un fatto
positivo perché se, da una parte, denota attenzione nei confronti
del mondo corale e folkloristico valdostano, dall'altra, mi
permette, dopo due anni di sostanziale inattività per i cori e
gruppi folkloristici, di descrivere un po' anche le ragioni che
hanno animato un po' le nostre riflessioni e le nostre decisioni.
Siamo di fronte a una ripartenza che cerca di affiancare a una
formula storica qualche voluto elemento di novità, frutto anche dei
suggerimenti proprio arrivati dall'A.R.CO.VA. e dall'Associazione
Nos Racines che sono le due Associazioni che oggi rappresentano i
cori e i gruppi fo1kloristici. Con deliberazione della Giunta
regionale è stato approvato un nuovo regolamento dell'Assemblea che
lei avrà sicuramente letto che, per quanto possibile, ha proprio
cercato di raccogliere i suggerimenti che provenivano dal mondo
corale e da chi rappresenta oggi il sistema dei gruppi
folkloristici. Le novità più significative introdotte riguardano,
da una parte, il repertorio con, da un lato, la possibilità di
attingere anche dal repertorio popolare, ma, dall'altro, di dover
presentare almeno un canto in patois, o
titsch
,
teutsch
, o francese attingendo dal ricco patrimonio popolare
valdostano al fine di valorizzarlo e non disperderlo. Questa era la
prima novità che abbiamo introdotto.
Abbiamo poi una volta per tutto fissati dei criteri di
valutazione di cui dovrà tener conto la giuria che sono stati
finalmente formalizzati ed esplicitati, perché fino ad ora questi
criteri - lo dico per esperienza - avevano creato alle volte
qualche problema rispetto alle valutazioni, chiarezza si è fatta
anche rispetto alle modalità di segnalazione dei canti inediti o di
ricerca e dei cori particolarmente meritevoli; tutte queste
indicazioni sono contenute nella delibera e nel regolamento. Ciò
premesso,
l'Assemblée
è stata calendarizzata dal 29 maggio
al 4 giugno al Teatro Splendor di Aosta e per la polifonia sacra
presso la Chiesa collegiale di Sant'Orso sempre in Aosta. Va
anzitutto rimarcato che per una settimana tutti i cori della Valle
d'Aosta partecipanti all'
Assemblée
si esibiranno in Aosta
sulla base di un calendario di concerti che darà la possibilità
agli appassionati, come peraltro è sempre stato, di seguire tutti
gli appuntamenti. La scelta di proporre una giornata finale non
interamente in Aosta tiene conto, da un lato, di questa
concentrazione di appuntamenti in città, cioè una settimana proprio
in Aosta, dall'altro, della necessità di dare nuova linfa a una
formula, che, va detto, non ha propriamente attecchito. Le stesse
associazioni, l'A.R.CO.VA. e Nos Racines, hanno condiviso la
necessità di fondo non solo di modificare alcune formule
dell'
Assemblée
ma anche di rilanciare proprio la giornata
finale, giornata conclusiva che non mi risulta sia mai stata
organizzata o sia stata organizzata solo in Aosta, ma chi ha
vissuto varie stagioni, quelle indubbiamente storiche di maggior
successo, tra le quali quella che si teneva al Castello di
Aymavilles, come lei ha scritto in premessa, e quella delle ultime
stagioni, ma non ad Aosta ma al Tzanté de Bouva, in Aosta al Teatro
romano... manifestazioni che sono andate via via perdendo di
attrattività sia per il pubblico ma anche per i cori. Questo glielo
posso dire per esperienza personale perché io dal 1991, nella mia
lunga carriera di cantore, di cantante, di animatore di gruppi
folkloristici, sono stato per quasi dieci anni in un gruppo
folkloristico e ho cantato per oltre quindici anni in un gruppo
polifonico e le devo dire che la percezione che avevamo noi come
cantori era una percezione alla fine di una manifestazione che si
doveva fare - quanto meno io le riporto la mia esperienza - ma per
più di vent'anni ho avuto modo di confrontarmi in quelle grandi
kermesse
della domenica in cui si cantava peraltro anche in
contesti a volte disagevoli, perché si cantava spesso su palchi con
delle amplificazioni non sempre rispettose della necessità di certi
tipi di canti, di poter avere comunque una vocalità, un tipo e
contesto anche diverso, però è ovviamente comprensibile comunque
che le percezioni, così come le valutazioni, non siano unanimi.
Come organizzatori dell'evento abbiamo comunque fatto una scelta e
voluto optare per un cambiamento con l'auspicio di ritrovare,
speriamo, una formula maggiormente coinvolgente per la giornata
finale sapendo che poi, come probabilmente le avrà riportato
qualcuno con cui lei si è confrontato, non soddisferanno
evidentemente tutte e seicento le persone, adesso non so quante
saranno che parteciperanno alla giornata finale.
Ricordato che il termine per richiedere di partecipare
all'
Assemblée
scade il 31 marzo, quindi siamo in attesa di
conoscere l'esatto numero di partecipanti e l'intendimento è
quello, dopo l'esibizione in Aosta, proprio di portare i cori e i
gruppi folkloristici nei Comuni, nelle nostre comunità.
Compatibilmente con l'adesione, l'idea ancora da declinare nei suoi
dettagli è condivisa con il Vescovo e il CPEL che hanno raccolto
con disponibilità e interesse la proposta, ci siamo proprio
confrontati recentemente con il Vescovo e devo dire che è stato
abbastanza entusiasta di questa proposta, ed è di individuare circa
dieci Comuni, indicativamente uno per
Unité
, Aosta compresa,
in cui riunire tre o quattro tra cori e gruppi folkloristici, circa
cento persone per Comune per un'inedita domenica. Durante la
mattinata si prevede una Santa Messa ad Aosta probabilmente in
Cattedrale, oltre che nelle chiese dei vari Comuni, celebrata per
onorare i cori e i gruppi folkloristici alle quali seguiranno i
concerti e le esibizioni della durata di circa 45-60 minuti per
portare proprio un momento di gioia e di canto in maniera diffusa
sul territorio valdostano. La convinzione è che le nostre comunità
locali sapranno riservare la giusta accoglienza ai cantori e ai
gruppi folkloristici grazie anche - e questo è ciò che speriamo, ma
devo dire che i ritorni sono buoni - al coinvolgimento delle
Amministrazioni locali. L'auspicio è che questa giornata possa
nuovamente rappresentare una bella occasione di festa collettiva e
comunitaria, di convivialità e un importante stimolo a tenere vivo
l'entusiasmo attorno al mondo corale e folkloristico. La
capillarità sul territorio, tra l'altro, della manifestazione
crediamo possa generare una positiva ricaduta economica anche
presso gli esercizi commerciali, quindi bar, ristoranti e altri
esercizi dei Comuni coinvolti. Quando faremo poi un bilancio di
questa nuova formula, vedremo se le sue ragioni, che sono legittime
e assolutamente accoglibili in termini di suggerimenti, saranno
tali o se ci avremo visto giusto.
Président -
La conseillère Spelgatti a demandé la parole
pour la réplique.
Spelgatti (LEGA VDA) -
La ringrazio. Comprendo quali
siano stati i vostri ragionamenti. Vedremo quello che sarà e se
questa formula sarà migliore rispetto a quelle antecedenti. Teniamo
presente che tutte le premesse che sono state fatte, sono quelle
che in realtà avevo già riportato, nel senso che quello che succede
durante tutta la settimana... il punto di quest'iniziativa riguarda
la giornata finale: dividere i cori su tutto il territorio
regionale o tenerli insieme come giornata di festa? Secondo:
giornata finale farla in luoghi al chiuso e farla com'era prima,
sostanzialmente sparsi in giro per la città in maniera tale che ci
fosse da parte di tutti la possibilità in quella giornata di andare
a sentire uno, l'altro, quell'altro, di muoversi e poi di riunirsi
tutti quanti insieme? Vero è, come ha detto lei e come d'altronde
ho scritto perché è stata la storia di questa giornata finale che è
stata fatta per un periodo, quando era chiuso il Teatro di Aosta, a
Aymavilles e a Fénis perché erano luoghi di aggregazione ma sempre
tutti quanti insieme, che invece questa volta vengono suddivisi. Da
quello che so, perlomeno per quello che ho raccolto da parte di
quel mondo, tutto questo viene visto come un venir meno della
giornata finale, che era il momento aggregativo più importante. Il
fatto di far sì che questi cori vengano fatti a seguire rispetto
alla cerimonia rischia di diventare magari in alcuni Comuni un
qualcosa di più forte, in altri molto meno e con un qualche cosa di
molto meno seguito. In ogni caso quello che sicuramente mancherà è
la grossa platea di pubblico che prima girava, perché si girava a
seguire prima un coro, poi l'altro, poi quell'altro e ci si poteva
muovere facilmente, adesso non sarà più possibile perché chi c'è a
vedere un coro vedrà solo quei cori lì in quel Comune lì punto e
finito. Non ci sarà più la possibilità di seguirne tanti e nello
stesso tempo non ci sarà più il momento di aggregazione per un
mondo che si riconosce, perché l'appartenenza comunque a un coro ha
un valore chiaramente di affinità rispetto ad altre persone che
hanno lo stesso tipo di sensibilità e che vivono un determinato
mondo. Quella cosa viene sicuramente a mancare ed è un aspetto non
da poco. Comunque avete fatto le vostre valutazioni, a seguire vi
invito però a valutare molto bene, a chiedere un riscontro poi di
apprezzamento perché poi contano soprattutto le persone che vivono
questo mondo e se saranno stati più contenti di quest'innovazione o
se sarà utile tornare alla tradizione, perché la tradizione ha
fatto sempre sì che fosse stato ad Aosta, spostato in periodi di
restauro ad Aymavilles, a Fénis, ma sempre in un'unica giornata
tutti quanti insieme per poi ritornare ad Aosta e sperimentare
quella nuova formula anche diffusa sul territorio cittadino che è
stata comunque apprezzata anche dalla comunità e dai turisti e ha
dato un'eco, secondo me, maggiore rispetto a tutto questo. Per
carità però, si valuti tutti, l'importante è poi, visto che ormai
la scelta è stata fatta, valutare successivamente l'apprezzamento o
meno da parte dei cori. Va bene gli esperimenti però poi dovranno
essere sostanzialmente loro a decidere che cosa vogliono poi di
nuovo per il futuro.
