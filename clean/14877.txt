Classificazione
DEMANIO E PATRIMONIO REGIONALE
INDUSTRIA


Resoconto integrale del dibattito dell'aula
Oggetto del Consiglio n. 1342 del 24 maggio 1995 - Resoconto
SEDUTA ANTIMERIDIANA DEL 24 MAGGIO 1995
OGGETTO N. 1342/X Cessione in locazione di una porzione del
complesso industriale regionale sito in Verrès, località Glair alla
società Verrès S.p.A. per anni 15 dal 1° marzo 1995 e
regolarizzazione occupazione extracontrattuale.
Deliberazione Il Consiglio
Ricordato che con atto rogito notaio Bastrenta Ottavio in data
29 dicembre 1992 l'Amministrazione regionale ha acquistato immobili
di proprietà della Società ILVA S.p.A., siti in Comune di Verrès,
in gran parte utilizzati dalla Società Verrès S.p.A. sulla base di
un contratto di comodato tra le medesime e che a far data dal 1°
marzo 1994 è cessato il rapporto di comodato tra la Verrès S.p.A. e
l'Amministrazione regionale, quest'ultima subentrata, quale
proprietaria degli immobili, nel predetto contratto;
Atteso che non si è proceduto subito a stipulare un contratto di
locazione con la Verrès S.p.A. in quanto, in attesa di limitrofi
insediamenti industriali, di recente perfezionati con diritto di
superficie a favore della "Magnesium Products of Italy S.p.A.", non
si potevano individuare gli immobili effettivamente utilizzati
dalla Società per la propria attività;
Atteso altresì che il Servizio demanio e patrimonio
dell'Assessorato del Bilancio e delle Finanze ha determinato in
complessive lire 63.698.250 l'indennità per occupazione
extracontrattuale degli immobili occupati dalla Verrès S.p.A. per
il periodo 1° marzo 1994/28 febbraio 1995 e in lire 59.036.000 il
canone annuo di locazione a decorrere dal 1 ° marzo 1995, (pari al
3,5 percento del valore degli immobili, come usualmente stabilito
dalle convenzioni che regolano l'insediamento di attività
industriali);
Dato atto che la Verrès S.p.A. ha richiesto di poter stipulare
un contratto di locazione quindicennale per gli immobili
attualmente occupati, analogamente alla durata dei mutui Finaosta
per l'acquisto degli impianti;
Rilevata pertanto l'opportunità di perfezionare la cessione in
locazione degli immobili in argomento a favore della Verrès S.p.A.
per un periodo di anni 15 a decorrere dal 1° marzo 1995,
richiedendo altresì alla Società conduttrice il pagamento
dell'indennità per l'occupazione extracontrattuale relativa al
periodo 1° marzo 1994/28 febbraio 1995;
Visto il parere favorevole rilasciato dal Dirigente del Servizio
Affari Generali e Legali della Presidenza della Giunta, ai sensi
del combinato disposto dell'articolo 72 della legge regionale n.
3/1956 e successive modificazioni, e dell'articolo 21 della legge
regionale n. 18/1980 e successive modificazioni, in ordine alla
legittimità della presente deliberazione;
Visto il parere della II Commissione consiliare permanente;
Delibera
1) di approvare la cessione in locazione della porzione del
complesso industriale di proprietà regionale sito in Comune di
Verrès, località Glair, evidenziata nell'allegata planimetria, a
favore della Società Verrès S.p.A., per un periodo di anni 15 a
decorrere dal 1° marzo 1995 e per un canone annuo di lire
59.036.000;
2) di approvare, agli effetti della registrazione fiscale e
successiva trascrizione l'allegato schema di contratto di
locazione;
3) di introitare le seguenti somme: lire 63.698.250, quale
indennità dovuta dalla Verrès S.p.A. per occupazione
extracontrattuale degli immobili in argomento, relativamente al
periodo 1° marzo 1994 - 28 febbraio 1995, al capitolo 08600 del
bilancio preventivo della Regione per l'anno 1995 ("Canoni di
locazione di terreni e fabbricati");
lire 59.036.000, per canone annuo di locazione degli immobili
medesimi, per il corrente al capitolo 08600 del bilancio preventivo
della Regione per l'anno 1995 ("Canoni di locazione di terreni e
fabbricati"), e per gli anni dal 1996 al 2003 ai corrispondenti
istituendi capitoli di bilancio;
4) di sottoporre la presente deliberazione al controllo della
Commissione di Coordinamento per la Valle d'Aosta, ai sensi e per
gli effetti dell'articolo 8, lettera d), del decreto legislativo 22
aprile 1994, n. 320 e di darne esecuzione.
Presidente Passiamo alla votazione.
Presenti: 26
Votanti e favorevoli: 23
Astenuti: 3 (Lanièce, Tibaldi, Marguerettaz)
Il Consiglio approva.
