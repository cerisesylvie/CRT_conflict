Classificazione
SANITÀ VETERINARIA E ZOOTECNIA
Zootecnia


Resoconto integrale del dibattito dell'aula
Oggetto del Consiglio n. 2773 del 7 ottobre 1997 - Resoconto
SEDUTA POMERIDIANA DEL 7 OTTOBRE 1997
OGGETTO N. 2773/X Controllo dei requisiti posseduti dai
produttori di Fontina per assicurare la qualità del prodotto.
(Interrogazione con risposta scritta)
Interrogazione r.s. Premesso che in Valle d'Aosta si fa largo
uso e consumo di foraggio proveniente dall'esterno del contesto
regionale nell'allevamento del bestiame nonostante non sia ammesso
dai regolamenti in vigore;
Considerato che quanto sopra mette a rischio la bontà e la
tipicizzazione dei prodotti locali di qualità con particolare
riferimento al marchio "Fontina";
Rilevato, altresì, che i nostri operatori agricoli pare abbiano
difficoltà a collocare sul mercato il fieno locale da loro prodotto
per cui tale status comporta un continuo disincentivo alla
coltivazione di fondi che risultano sempre più in stato
d'abbandono;
Venuto a conoscenza della ancora più rilevante difficoltà di
collocare sul mercato la "Fontina", in considerazione del venir
meno del suo alto profilo qualitativo, nonché in considerazione
della sua sovrapproduzione che si registra contestualmente
all'aumento di fondi incolti;
il sottoscritto Consigliere regionale
Interroga
l'Assessore dell'agricoltura, forestazione e risorse naturali
per sapere ed acquisire:
1) la mappa dettagliata dei fondi che ciascun produttore di
latte coltiva o dispone il tutto rapportato all'azienda ed ai capi
di bestiame di cui è titolare al fine di poter verificare se il
prodotto "Fontina" viene effettivamente derivato dal fieno
valdostano;
2) nell'ipotesi in cui la Regione non disponga di quanto sopra
acquisire tale status dal Consorzio produttori di "Fontina";
3) quali iniziative di controllo ha posto in opera la Giunta
regionale intorno alla tematica suesposta.
F.to: Dujany
Presidente È stata data risposta con lettere n. 5501 in data 21
agosto 1997 e n. 5752 in data 3 settembre 1997.
