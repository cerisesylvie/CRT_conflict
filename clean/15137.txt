Classificazione
SPORT E TEMPO LIBERO
Enti e Società sportive
Sport invernali


Resoconto integrale del dibattito dell'aula
Oggetto del Consiglio n. 1637 del 8 novembre 1995 - Resoconto
SEDUTA POMERIDIANA DELL'8 NOVEMBRE 1995
OGGETTO N. 1637/X Concessione, ai sensi della legge regionale
31/1992, di un contributo di lire 100.000.000 al Comitato regionale
FISG nelle spese previste per l'organizzazione dei campionati
mondiali junior di short-track 1996, in programma a Courmayeur dal
26 al 28 gennaio 1996. Approvazione ed impegno di spesa.
Deliberazione Il Consiglio
Premesso che:
Il Comitato regionale della Federazione Italiana Sport del
Ghiaccio (FISG) ha presentato all'Assessorato regionale del
turismo, sport e beni culturali, una richiesta tendente ad
ottenere, u sensi della legge regionale 24 giugno 1992, n. 31, un
contributo nelle spese previste per l'organizzazione e lo
svolgimento dei Campionati mondiali junior di short-track 1996, in
programma a Courmayeur dal 26 al 28 gennaio 1996.
La manifestazione di cui si tratta costituisce l'appuntamento
più importante per il settore giovanile del pattinaggio veloce su
pista corta, alla stessa prenderanno parte oltre 150 persone tra
atleti e tecnici, in rappresentanza di circa 20 nazioni.
Il suddetto Comitato regionale ha avviato i necessari contatti
con la televisione (RAI e direzioni televisioni private) al fine di
riprendere le competizioni in questione, assicurando così un
interessante risvolto promozionale-turistico.
Alla richiesta sopra specificata è stato allegato il preventivo
di spesa che ammonta a complessive Lire 200.000.000, così
dettagliate:
- realizzazione bozzetto, stampa materiale vario Lire
21.000.000
- realizzazione materiale promozionale
(striscioni, bandiere) Lire 9.000.000
- conferenza stampa Lire 3.000.000
- tasse SIAE e tasse varie Lire 5.000.000
- organizzazione gare Lire 30.000.000
- ospitalità atleti e giudici Lire 69.000.000
- ospitalità giornalisti, ospiti federali Lire 10.000.000
- organizzazione Lire 3.000.000
- personale Lire 23.000.000
- acquisto premi e omaggi floreali Lire 10.000.000
- servizio fotografico Lire 2.000.000
- postali, telefoniche e cancelleria Lire 7.000.000
- polizza assicurazione RCT Lire 3.000.000
- varie Lire 5.000.000
----------------------------
TOTALE Lire 200.000.000
Si dà atto che l'Ufficio regionale per il turismo, ritiene che
le spese sopra esposte siano ammissibili a contributo e che
l'iniziativa di cui trattasi sia da considerarsi di interesse
turistico promozionale.
Si ritiene pertanto di aderire alla richiesta del Comitato
regionale della F.I.S.G. mediante la concessione di un contributo
massimo di Lire 100.000.000, pari al 50 percento delle spese
preventivate per l'organizzazione e lo svolgimento dell'iniziativa
in questione.
Vista la legge regionale n. 24 giugno 1992, n. 31;
Visto il parere favorevole rilasciato dal Dirigente dell'ufficio
regionale per il turismo dell'Assessorato del Turismo, sport e beni
culturali ai sensi del combinato disposto dall'articolo 72 della
legge regionale 3/1956, e successive modificazioni, e dell'articolo
21 della legge regionale 18/1980, e successive modificazioni, in
ordine alla legittimità della presente deliberazione;
Delibera
1) di approvare, ai sensi della legge regionale 24 giugno 1992,
n. 31, la concessione di un contributo fino ad un massimo di Lire
100.000.000 (centomilioni) a favore del Comitato regionale della
F.I.S.G., con sede in Aosta, C.F. 970165601S9, P.I. 06553770154, e
comunque in percentuale non superiore al 50 percento delle spese
effettivamente sostenute e regolarmente giustificate per
l'organizzazione e lo svolgimento dei Campionati mondiali junior di
short-track 1996, in programma a Courmayeur dal 26 al 28 gennaio
I996;
2) di approvare e di impegnare una prima parte della spesa di
Lire 30.000.000 (trentamilioni), con imputazione sul cap. 64320 del
bilancio preventivo della Regione per l'anno 1995 ("Contributi e
sussidi ad istituzioni e organismi vari per attività nel settore
del turismo e del tempo libero"), che presenta la necessaria
disponibilità;
3) di approvare e di impegnare la rimanente somma di Lire
70.000.000 (settantamilioni) con imputazione sul corrispondente
capitolo 64320 del bilancio della Regione 1996 ("Contributi e
sussidi ad istituzioni e organismi vari per attività nel settore
del turismo e del tempo libero");
4) di stabilire che alla liquidazione si provveda, ai sensi
dell'articolo 58 della legge regionale 27 dicembre 1989, n. 90, su
richiesta dell'Assessorato regionale del turismo, sport e beni
culturali, previa presentazione di idonei giustificativi di
spesa;
5) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
Decreto Legislativo 22 aprile l994, n. 320, e di darne
esecuzione.
Presidente Qualcuno chiede la parola? Si può passare alla
votazione:
Presenti, votanti e favorevoli: 26
Il Consiglio approva all'unanimità.
