Classificazione
CONSIGLIO REGIONALE
Attività consiliare d'aula



Oggetto del Consiglio n. 894 del 30 novembre 2009 - Resoconto
OBJET N° 894/XIII - Communications du Président de la
Région.
Président
- La parole au Président de la Région,
Rollandin.
Rollandin (UV)
- Grazie, Presidente. Nella mattinata di
oggi, insieme al Magnifico Rettore dell'Università della Valle
d'Aosta, Pietro Passerin d'Entrèves e al Direttore amministrativo,
Franco Vietti, abbiamo incontrato una rappresentanza degli studenti
della facoltà di psicologia. Come credo molti di voi sappiano, la
decisione di chiudere la laurea specialistica della facoltà da
parte del Consiglio dell'università approvata all'unanimità e, a
seguire, quella del Senato accademico, votata a maggioranza con
l'astensione del rappresentante degli studenti e di un preside,
nonché del voto contrario del preside della facoltà di psicologia,
ha determinato preoccupazione per gli studenti, in particolare per
coloro che stanno giungendo alla fine del percorso triennale e che
speravano di poter conseguire in Valle la laurea specialistica. Per
questo motivo, nell'ambito dell'incontro, abbiamo valutato
positivamente l'opportunità di riaprire un tavolo tecnico, per
verificare la possibilità di iscrizione al corso specialistico per
gli studenti che quest'anno frequentano il secondo e il terzo anno
della laurea triennale di psicologia.
Da parte del Consiglio saranno quindi analizzati gli aspetti
economici: in particolare, rispetto al personale docente, le
strategie per poter andare incontro il più possibile agli studenti
di psicologia che sono già a metà del percorso formativo; ipotesi,
questa, che non è stata finora presa in considerazione, in quanto
non era mai giunto da parte della facoltà di psicologia al Senato e
al Consiglio di università un progetto contenente tale soluzione.
Ci siamo quindi impegnati a rispondere in merito all'analisi del
progetto ai rappresentanti degli studenti in un tempo
compatibile.
Président
- La parole au Conseiller Lattanzi.
Lattanzi (PdL)
- Grazie, Presidente. Un commento sulla
dichiarazione che ha fatto il Presidente su un tema che è di grande
attualità. Intanto prendiamo atto con piacere che si apre questo
tavolo tecnico per gli studenti che stanno frequentando il corso di
psicologia in Valle d'Aosta, a cui va garantita la continuità di
una formazione e il completamento di un percorso di formazione che,
per loro, è decisamente importante.
Vogliamo però cogliere l'occasione anche per spendere una mezza
parola a favore della riorganizzazione dei corsi di facoltà
all'università, perché bisogna dirlo con grande chiarezza, non
tanto agli studenti che dovranno finire questi percorsi e che
giustamente hanno il diritto di vedere completato il loro percorso,
ma per tutti gli altri studenti che in Valle d'Aosta si illudevano
di trovare un posto di lavoro, in Valle d'Aosta: fare lo psicologo.
In Valle d'Aosta non c'è posto per centinaia di psicologi l'anno,
questo è il concetto!
Abbiamo condiviso tutti insieme che l'Università della Valle
d'Aosta debba prendere un indirizzo non più così generico per
essere una università di serie B rispetto alle università
generaliste che ci sono a Milano, a Torino, che hanno tutte le loro
opportunità di corsi di facoltà, ma che debba prendere un indirizzo
specialistico su tematiche di economia della montagna, di gestione
della montagna, di specificità di corsi di formazione che diventino
un valore specifico non per gli studenti valdostani, ma per gli
studenti d'Europa!
Stiamo parlando in queste settimane del polo scolastico nuovo
della Testafochi, del futuro
campus
universitario; noi
continuiamo a sostenere che sia quella la strada, cioè quella di
creare una università non di serie B, con tanti piccoli corsettini
che producono disoccupati di anno in anno, ma corsi di facoltà
specialistici su tematiche che non esistono in Europa e che possano
trovare in questo contesto culturale, storico, specifico, anche
naturalistico, delle competenze ad alto valore aggiunto. Questa è
la sfida; tutto il resto, sono costi per tenere in piedi delle
poltrone che vanno a vantaggio di una casta di pochi a discapito
dei tanti studenti che, invece, devono trovare un lavoro.
Président
- La parole à la Conseillère Patrizia
Morelli.
Morelli (VdAV-R)
- Merci, M. le Président. Nous apprenons
avec beaucoup d'intérêt, M. le Président Rollandin, que vous avez
décidé de reprendre en considération l'argument important que vous
venez de citer, qui intéresse un bon nombre d'étudiants valdôtains
et même venant hors de la Vallée d'Aoste. Nous nous réservons d'y
réfléchir et, éventuellement, de présenter quelques
initiatives.
Donzel (PD)
- Qualche settimana fa, rispetto ad un grosso
interesse per la questione dei progetti che riguardavano
l'Università della Valle d'Aosta, avevamo detto che per noi sarebbe
stato molto importante invece aprire una discussione sui contenuti,
su cosa mettere nel contenitore "Università della Valle
d'Aosta".
A nostro avviso, assistiamo ad una serie di scelte... non me ne
voglia il Presidente, non è di adesso, ma di questi ultimi anni,
dico... "molto improvvisate" sull'Università della Valle d'Aosta. A
farne le spese sono degli studenti che si creano delle aspettative
di percorsi di studio che poi non corrispondono a quelle che noi
diamo loro. È chiaro che, a nostro avviso, sarebbe importante
aprire una discussione seria su come vogliamo questi corsi, senza
neanche fantasticare corsi che non esistono in nessuna parte
dell'Europa, perché se siamo così geniali da creare cose che non
esistono da nessuna parte del mondo... forse saremmo un po' più
avanti come Valle d'Aosta che non come siamo oggi! Però
sicuramente, come abbiamo avanzato già nei programmi del Partito
Democratico, va fatta una riflessione su tutta una serie di campi
legati al nostro territorio che potrebbero offrire degli spazi
interessanti.
Resta il problema che gli studenti si iscrivono a questa
università, hanno delle aspettative e questi percorsi vengono
interrotti. Soprattutto vorrei dire che la considerazione non va
solo fatta in risposta agli studenti; sono state investite su
questi corsi... poi noi abbiamo sempre sostenuto che i corsi
triennali che non hanno la specialistica sono dei superlicei che
non producono qualità... allora, la domanda è: dopo la chiusura
della specialistica, ci sono altre scelte che vengono messe in
campo? Manteniamo in piedi dei superlicei o decidiamo di fare
veramente università in Valle d'Aosta?
