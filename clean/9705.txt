Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 826 del 8 novembre 1989 - Resoconto
OBJET N° 826/IX - SOLIDARITE' DU CONSEIL REGIONAL DE LA
VALLEE D'AOSTE ENVERS LES INITIATIVES EN FAVEUR DE LA PAIX ENTRE
TOUS LES PEUPLES DU PROCHE ORIENT. (Approbation de motion)
PRESIDENTE:
Do lettura della proposta di risoluzione
presentata dai Consiglieri Andrione e Stévenin ed iscritta al punto
n. 33 dell'ordine del giorno.
MOTION
CONSIDERANT que M. A. Nathan a été condamné à 8 mois de prison
pour avoir eu des contacts avec M. Arafat;
CONSIDERANT que par ce geste M. A. Nathan ne fait que rechercher
une voie de paix au Proche Orient;
CONSIDERANT que toute tentative de ce genre doit être approuvée
et que le droit à avoir des opinions différentes de celles du
Gouvernement de son pays doit être défendu;
LE CONSEIL REGIONAL
félicite
Monsieur A. Nathan pour son courage et pour son désir sincère
d'arriver à la paix entre tous les peuples du Proche Orient
DONNE MANDAT
au Président du Conseil régional de faire parvenir cet ordre du
jour, dans sa prison, à M. A. Nathan.
PRESIDENTE:
Ha chiesto la parola il Consigliere Andrione;
ne ha facoltà.
ANDRIONE (UV):
Dès qu'on aborde, et de n'importe quelle
façon on le fasse, le problème du Proche Orient, on déchaîne des
passions qui sont par définitions partisanes.
Or, mon but n'est pas celui de faire une discussion sur ceux qui
ont tort ou ceux qui ont raison. On peut très bien être ami
d'Israël, avoir la plus grande admiration pour son Etat et pour les
réalisations qu'il a faites, on peut être d'accord sur
l'installation des Juifs au Proche Orient, mais on a le droit de ne
pas être d'accord avec certaines lois, de la même façon qu'on peut
être un bon citoyen italien (et il y en a des exemples dans ce
Conseil) et ne pas apprécier certaines lois de la République.
Or, il s'agit d'une loi toute particulière, qui empêche les
contacts entre citoyens israéliens et les membres de l'OLP. A notre
avis - mais également selon un nombre important d'israéliens, une
minorité qui est non seulement importante, mais qui représente,
comme on dit en italien l' "intelligencia" et une grosse faction de
l' "intelligencia" d'Israël - ces contacts sont nécessaires.
Alors. en même temps que dans la peau d'un citoyen israélien, je
dis qu'il serait bien que ces contacts soient libres, qu'il soit
permis à n'importe qui de parler avec quiconque.
Cela dit, j'ai présenté une motion, c'est-à-dire un ordre du
jour, pour féliciter un citoyen israélien qui a eu le courage de
ses idées, qui a eu le courage, à la fin d'un verdict fondé sur une
loi au moins discutable, de dire que, dès qu'il sortira de sa
prison, il recommencera et qu'il va être un récidiviste parce qu'il
pense qu'il est nécessaire de parler avec les autres. Et bien, je
trouve que cette attitude est non seulement bonne, mais que c'est
une attitude que nous devons féliciter.
J'ai écrit vite mon texte, par conséquent il y a un italianisme,
mais j'ai déjà parlé à M. Lucat pour qu'il le corrige ("félicite
Nathan" et non pas "se félicite avec..." etc.).
Cela dit, j'espère que le Conseil comprendra qu'on ne prend pas
position ni pour les uns ni pour les autres, mais qu'on prend
position à faveur de la paix entre tous les peuples du Proche
Orient et que cette paix doit passer nécessairement à travers un
dialogue entre tous ceux qui habitent cette région .
PRESIDENTE:
Ha chiesto la parola il Consigliere Gremmo; ne
ha facoltà.
GREMMO (UAP):
Signor Presidente e signori colleghi, io ho
sempre sospettato che sotto la veste presidenziale il Consigliere
Andrione nascondesse anche un aspetto piacevolmente simpatico e
direi allegro. In effetti, oggi constato con grande piacere che
questa sua natura minore di burlone emerge da questo simpatico
documento che è stato sottoposto al Consiglio. Questa è la
barzelletta più simpatica che il Consiglio regionale della Valle
d'Aosta abbia esaminato negli ultimi tempi.
Io conosco da tempo la vicenda del signor Avi Nathan, così come
l'opinione pubblica un po' interessata alle questioni del Medio
Oriente conosce almeno fin dal 1967, quando il signor Nathan balzò
agli onori della cronaca mondiale, perché, proprio per le sue idee
"dialogatorie", prese, anzi rubò, un aereo da Israele e raggiunse
Il Cairo per convincere Nasser a non fare la guerra contro Israele;
ma esattamente un mese dopo aver ricevuto la visita di
monsieur
Nathan, Nasser scatenò la guerra dei sei
giorni.
Già allora, all'opinione pubblica un po' interessata alle
vicende del Medio Oriente, parve strana la figura di quel
viaggiatore dei cieli alla ricerca di dialoghi. Nel corso degli
anni,
monsieur
Nathan ha sviluppato questa sua attitudine
radicaleggiante, molto simpatica, anche se stramba, nella sua
trasgressione, istituendo, su un battello fuori dalle acque
territoriali israeliane, una radio pirata con la quale inviava
indefessamente, giorno e notte, dei messaggi per invitare i soldati
israeliani, ma solo i soldati israeliani, a disertare.
L'ultima iniziativa di questa piccola e personale
drôle
guerre
di
monsieur
Nathan contro il suo Paese è stata la
curiosa circostanza di mettersi a violare una legge del suo Paese -
io sono sempre perplesso quando uno viola le leggi, giuste o
sbagliate che siano, del proprio Paese - che commina non otto mesi,
come è scritto qui con una piccola inesattezza, ma sei mesi (la
legge è meno grave, anche se il problema importante non è quello
dei due mesi in più o in meno) di reclusione a chi si mette a
dialogare con i terroristi dell'Olp.
Questa mattina ho apprezzato molto le commemorazioni di
Zaccagnini. Il Capogruppo della DC, anzi il relatore della DC, ha
opportunamente ricordato che a suo tempo Zaccagnini sostenne ed
ebbe ragione - insieme al Partito Comunista - ed avevano ragione -
la linea della fermezza. Con i terroristi non è possibile dialogare
in nessuna maniera e quindi a chi va a dialogare con i terroristi
che ammazzano donne e bambini, che mettono in discussione la vita
di un Paese e che hanno nel loro programma (punto n. 2 della Carta
programmatica dell'Olp) il progetto di distruggere Israele, dico
che nessuno deve abbassare la guardia.
Il motivo per cui, come ricordava a ragione il collega, pur
trattandosi di un recidivo, quindi di uno che è stato ampiamente
lasciato perdere parecchie volte, la giustizia d'Israele decide, ma
dopo un bel po' di tempo, di intervenire con una pena tutto sommato
mite ricordo al Consigliere Andrione che
monsieur
Nathan è
stato poi liberato, perché in Israele, dove era conosciuto di
persona, non è stato preso sul serio più di tanto; magari viene
preso sul serio in Valle d'Aosta, ma non in Israele - è che al
Governo, all'opinione pubblica e quindi anche ai magistrati di
Israele, sembrava estremamente grave e pericoloso abbassare la
guardia nei confronti di chi va ad attentare contro la sovranità
dello Stato.
Per carità! Se vogliamo scherzare, scherziamo pure; del resto io
sono sempre disponibile. Abbiamo già visto prima che quattro voti
sono andati ad un esimio collega che noi, in Piemonte, conosciamo
bene.
Mi scusi Presidente, ma apro una parentesi che non c'entra per
niente. Dicevo, comunque, che noi, in Piemonte, conosciamo bene
quel collega, che è stato uno dei primi a venire per dividere gli
autonomisti piemontesi: quindi è una persona che conosciamo
benissimo. Lo conoscono molto bene anche in Friuli, dove, dopo i
suoi consigli, è nato un secondo movimento autonomista. Lo
conoscono bene a Bolzano, dove la Sudtiroler Volkepartei ha patito
la perdita di Benedikter, quando quel collega si è presentato per
spiegare... E adesso lo conosce anche l'Union Valdôtaine, perché
nel suo tour alpino...
Comunque, se vogliamo scherzare, scherziamo. Ecco io sono sempre
disponibile... Eh sì, perché quando si comincia a dividere, capita
sempre così.
Dicevo, comunque, che se vogliamo scherzare, io sono sempre
disponibile, per carità! Però, abbia pazienza, Consigliere
Andrione, io capisco e stimo i sentimenti che prova e che lo hanno
spinto a presentare questa mozione, ma non me la sento di votarla.
Io non credo che essa sia formulata in termini votabili. E' giusto
l'auspicio, non è giusto però nella fattispecie, cioè nell'episodio
in questione. Secondo me, corriamo veramente il rischio di assumere
posizione su un episodio che contraddice non dico l'atteggiamento
di autonomisti, ma l'atteggiamento di democratici che ritengono che
un Paese democratico, pur con tutti i suoi limiti (Israele ha
tantissimi limiti), abbia comunque il sacrosanto diritto-dovere di
richiamare i propri cittadini ad una linea di condotta di un certo
tipo.
Ora, voi capite che, se uno impiantasse una radio libera fuori
dal confine, dalla quale giorno dopo giorno si mette a lanciare
proclami terroristici, evidentemente il Governo italiano avrebbe
perfettamente ragione di intervenire.
Voglio ricordare che, quando il Ministro De Michelis incontrò a
Parigi il signor Scalzone, terrorista pentito e quindi ex
terrorista, venne legittimamente richiamato, perché si pensava e si
riteneva che fosse molto grave che un rappresentante del Governo
italiano andasse a dialogare con quel signore, ex terrorista,
quindi pentito, ma che comunque poteva rappresentare qualcosa di
ambiguo e di strano.
Allora, se l'atteggiamento di fermezza ricordato dall'oratore -
ha fatto bene - della DC vale per il nostro Paese, dove, non
dobbiamo dimenticare, anche grazie a quell'atteggiamento è stato
sconfitto il terrorismo, abbiate pazienza, ancora di più
quell'atteggiamento vale per un Paese come Israele, che è
accerchiato e che si trova - forse in questo può aver ragione il
Consigliere Andrione - a dover fare delle scelte dure o che a noi
paiono sicuramente dure, ma che comunque sono legittime.
Voglio solo ricordare ai colleghi che Israele sta al mondo arabo
come San Marino sta allo Stato italiano. Allora, se noi che amiamo
le autonomie, che amiamo i piccoli popoli e le piccole identità (e
noi le amiamo davvero), pensiamo che nessuno possa andare ad
imporre qualcosa da Roma alla piccola San Marino, questa è una
ragione di più, nel momento in cui nel Medio Oriente la situazione
è così drammatica, per cui io possa chiedere all'intelligenza del
Consiglio di riflettere un attimo se vale la pena di imbarcarci in
una dichiarazione che, abbia pazienza Consigliere Andrione,
comunque sia, suonerebbe in qualche modo ostile al Governo
israeliano, al popolo d'Israele ed al popolo ebraico, perché,
evidentemente, il signor Nathan ha violato la legge di uno Stato
legittimo, di uno Stato sovrano.
Abbiate pazienza, ma io credo che la Valle d'Aosta non possa e
non debba imbarcarsi in quella che suonerebbe, anzi sarebbe
apologia di una violazione di leggi di uno Stato.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (PCI):
Il nostro Gruppo voterà questa mozione,
perché ci pare che sia giusto apprezzare il lavoro di quelli che,
pur in condizioni difficili, fanno uno sforzo per il dialogo e per
la pace. Sul signor Nathan noi diamo un giudizio di questo genere:
crediamo che lavori per favorire il dialogo tra israeliani e
palestinesi.
Ci pare, inoltre, che confondere il terrorismo italiano con
movimenti di liberazione di altri Paesi, che già hanno condannato
il terrorismo, non corrisponda alla realtà dei fatti. I palestinesi
sono milioni di cittadini, che non hanno una terra e neanche una
patria; da quasi due anni ormai, all'interno dei territori
occupati, stanno opponendo una resistenza a carattere non violento,
che vede in primo piano giovani, donne e bambini e che è già
costata centinaia di morti.
Ci pare che il problema palestinese non possa essere
semplificato e spacciato come un semplice fatto di terrorismo. Noi
riteniamo che debba essere apprezzato lo sforzo di quei movimenti e
di quegli uomini che cercano di giungere ad una pacificazione e ad
un reciproco riconoscimento di Stati e di popoli .
Per questi motivi, quindi, voteremo la mozione.
PRESIDENTE:
Se nessuno chiede la parola, pongo in
votazione la proposta di mozione in oggetto.
ESITO DELLA VOTAZIONE
Presenti: 29
Votanti: 29
Favorevoli: 28
Contrari: 1
Il Consiglio approva
PRESIDENTE:
Ai sensi dell'articolo 108 del Regolamento per
il funzionamento del Consiglio e sempreché non ci siano indicazioni
contrarie, io proporrei di fare un'unica discussione per i punti
nn. 34 e 35, visto che si tratta di argomenti analoghi.
