Classificazione
AMMINISTRAZIONE REGIONALE
Ordinamento degli uffici e del personale
PARTECIPAZIONE E INIZIATIVA POPOLARE
Tutela dei cittadini



Oggetto del Consiglio n. 1184 del 6 maggio 2015 - Resoconto
OGGETTO N. 1184/XIV - Interrogazione a risposta immediata:
"Individuazione del responsabile per un eventuale addebito di
sanzione per violazione di disposizioni in materia di
privacy".
Presidente -
La parola al Presidente della
Regione...dovrebbe illustrare Cognetta prima. La parola al
Consigliere Cognetta.
Cognetta (M5S) -
Sì, grazie Presidente.
La questione che andiamo a porre in quest'interrogazione a
risposta immediata è relativa ad un dipendente, ad un funzionario
della pubblica Amministrazione regionale, cioè al dottor Luca
Lotto, che all'inizio del 2013, durante il 2013 ebbe un problema
all'interno dell'Amministrazione con un suo dirigente. A seguito di
questo fatto venne trasferito, diciamo così, da un ufficio
all'altro e questo trasferimento avvenne con una delibera di
Giunta, tale delibera è stata poi chiaramente pubblicata tra gli
atti che ci sono disponibili su internet. Ora, il dipendente ha
notato che, rispetto ai dati scritti in questa delibera, c'era una
chiara violazione della sua privacy e quindi ha fatto un ricorso
presso il Garante della privacy chiedendo appunto l'eliminazione di
tale delibera, cosa che infatti è avvenuta, chiaramente con un
ritardo molto grande, perché, diciamo così, il Garante della
privacy si è espresso in tal senso e ha detto chiaramente che,
fatti salvi i quindici giorni di pubblicazione, doveva poi essere
cancellata, cosa che invece non è successa, ma è successa molto
dopo. A questo punto il Garante della privacy ha obbligato quindi
la Regione a togliere questa delibera e si è riservato in una nota
comunicata all'Amministrazione un'eventuale contestazione
amministrativa, prevista dall'articolo 162, che appunto in materia
di danni personali può comminare una pena tra 10 mila e 120 mila
euro. Ora, la nostra domanda rispetto a questo fatto di per sé già
increscioso è: chi eventualmente pagherà questo danno se ci sarà.
Grazie.
Presidente -
La parola al Presidente della Regione.
Rollandin (UV)
- Sì, grazie Presidente.
Rispetto a questa situazione, nella giornata di ieri la
struttura organizzativa Provvedimenti amministrativi del
Dipartimento Segreteria ha dato comunicazione al Garante per la
protezione dei dati personali che, a far data dal 22 aprile scorso,
la delibera in questione è stata rimossa dal sito internet
istituzionale dell'Amministrazione, in esecuzione del provvedimento
del Garante. Abbiamo peraltro appurato che la pubblicazione è
avvenuta sulla base del regolamento regionale in materia di accesso
ai documenti amministrativi, che risale al 2008, la stessa data in
cui si prevede la pubblicazione stessa della legge e che impone la
pubblicazione della delibera della Giunta regionale, il
regolamento...fatti salvi i divieti concernenti i soli dati
sensibili e giudiziali...in un'apposita sezione del sito internet
regionale. Alla luce delle indicazioni del Garante, riteniamo
quindi necessario rivedere questa normativa con particolare
riguardo ai dati personali, per contemperare al meglio le esigenze
della pubblicità con quelle della riservatezza, perché, come dico,
il regolamento dava un margine che forse, tenuto conto dei tempi, è
da rivedere, quindi alla luce di quello che è successo. Riteniamo
che, dato che la pubblicazione è prevista dal regolamento, cosa di
cui il Garante non era a conoscenza - purtroppo, non è stato
nemmeno inviato il regolamento -, non vi saranno ulteriori
contestazioni da parte del Garante, fermo restando che come...in
tutti i casi le sanzioni amministrative sono comminate
all'Amministrazione e poi spetterà eventualmente agli altri organi
verificare se vi sono altri problemi. Su questo comunque possiamo
dire che c'è stata questa...chiamiamola leggerezza
nell'interpretare il regolamento, però dobbiamo dire che noi
abbiamo fatto secondo quelle che erano le norme attualmente in
vigore. Grazie.
Presidente -
Grazie Presidente. La parola al collega
Cognetta.
Cognetta (M5S) -
Sì, grazie Presidente per la
precisazione.
Questa delibera quindi è stata lì per più di due anni, ci siamo
accorti che però il regolamento non era coerente o comunque c'è una
differente interpretazione tra il Garante della privacy e
l'Amministrazione regionale. Lei spera o comunque afferma che non
ci saranno danni, spero anch'io che non ci saranno danni, qualora
ci fossero, noi saremo qui per capire chi li pagherà. Certo fa
strano notare che, mentre quando chiediamo degli atti con il "116"
ci vengono molto spesso negati, questi invece vengono presi e messi
on line
senza nessun problema e succede ciò che sta
accadendo adesso. Forse dovremmo rivedere tutta quanta la fase
regolamentare, Signor Presidente, perché abbiamo veramente delle
differenze enormi tra ciò che accade normalmente nei nostri uffici
e quello invece che succede
on line
rispetto a quelle che
sono le semplici questioni amministrative. Grazie.
Presidente -
Punto 4 all'ordine del giorno:
question
des
Conseillers Bertschy, Fabbri, Gerandin, Grosjean, Nogara,
Rosset et Laurent Viérin: "Iniziative assunte per la realizzazione
di una pista ciclabile di collegamento tra i comuni della Bassa
Valle". Chiedo scusa alla Giunta, Presidente sul punto 4...sta per
rispondere l'Assessore? Allora rinviamo il punto 4 successivamente
quando arriverà l'Assessore Marguerettaz. Passiamo al punto 5...per
il punto 5 è la stessa cosa. Punto 6 all'ordine del giorno.
