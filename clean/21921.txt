Classificazione
CONSIGLIO REGIONALE
Attività consiliare d'aula



Oggetto del Consiglio n. 1625 del 5 dicembre 2005 - Resoconto
OBJET N° 1625/XII - Communications du Président du Conseil
régional.
Presidente - Comunicazioni a partire dal 23 novembre 2005:
Progetti di legge presentati:
Disegno di legge n. 102, presentato dalla Giunta regionale il 2
dicembre 2005: "Modificazioni alla legge regionale 28 giugno 1982,
n. 16 (Costituzione della società finanziaria regionale per lo
sviluppo economico della Regione Valle d'Aosta), da ultimo
modificata dalla legge regionale 12 novembre 2001, n. 30".
Riunioni:
Ufficio di Presidenza: 1
Conferenza dei Capigruppo: 2
III Commissione: 1
I e IV Commissione: 1
II e IV Commissione: 2
Con lettera in data 2 dicembre 2005 la Consigliera di parità
regionale ha fatto pervenire a questa Presidenza un documento
contenente delle osservazioni in merito all'articolo 5 del disegno
di legge n. 96 (Legge finanziaria), nella parte in cui individua
delle misure per il contenimento della spesa in materia di
personale. Copia del documento è a disposizione dei Consiglieri
presso la Segreteria.
Vi illustro come procederemo per la trattazione dei lavori.
Stamani proseguiremo l'esame dei punti fino alle ore 13,00; nella
seduta pomeridiana faremo inversione dell'ordine del giorno per
esaminare il punto n. 24, il "PREFIN", e successivamente vi sarà
l'illustrazione della finanziaria e del bilancio. Al termine
chiuderemo i lavori, per riprendere martedì con all'inizio della
seduta l'esame della proposta di atto concernente la richiesta di
indizione di referendum popolare (inserita con l'ordine del giorno
suppletivo); dopo inizieremo l'esame della legge finanziaria e
della legge di bilancio, esamineremo questo argomento fino alle ore
20.00, vi sarà sospensione dalle ore 20.00 alle 21.00 per
proseguire all'incirca fino alle ore 24.00. Mercoledì proseguiremo
nella trattazione della legge finanziaria e della legge di
bilancio, vi sarà l'esame dell'articolato fino alla votazione.
Se non vi sono interventi, passiamo al punto successivo.
