Classificazione
ISTRUZIONE PUBBLICA
SPORT E TEMPO LIBERO



Oggetto del Consiglio n. 468 del 11 marzo 2014 - Resoconto
OGGETTO N. 468/XIV - Interpellanza: "Iniziative per integrare
gli interventi volti alla promozione delle attività sportive e
fisico-motorie nella scuola primaria".
Presidente -
Ha chiesto la parola, per l'illustrazione,
la collega Certan Chantal; ne ha la facoltà.
Certan (ALPE)
- Grazie Presidente.
Due Consigli fa, nel Consiglio di febbraio, avevamo già in
qualche modo affrontato un po' il tema sport e scuola, e avevamo in
qualche modo già presentato questo binomio che, devo dire, sempre
più spesso viene utilizzato ed è sulla bocca di tutti.
Mens sana in corpore sano
riprende anche un po' questo
detto, ma che spesso non ha poi una correlazione nelle azioni
pratiche. Nel mondo moderno continua anche ad aumentare la
richiesta da parte delle famiglie, in modo che la scuola sia sempre
più un centro educativo e che gli interventi non siano solo da un
punto di vista prettamente scolastici o sui libri, ma anche che
affronti diverse tematiche e che permetta ai ragazzi di avere
stili, valori e stili di vita positivi.
È anche riconosciuta da diverse parti l'importanza e la
correlazione diretta tra le spese sanitarie e gli investimenti
sportivi, riconoscendo che la pratica motoria nelle scuole non è
secondaria o non dovrebbe passare in secondo piano, e si traduce
spesso in risparmio per il futuro, cioè un investimento per il
futuro. Io credo che nella scuola primaria, soprattutto in Valle
d'Aosta, molti insegnanti siano preparati e molte strutture siano
anche adeguate per fare la pratica sportiva, perché comunque queste
due cose devono andare insieme. Spesso, però, si richiedono sempre
più alla scuola anche competenze più grandi e specializzazioni più
dettagliate. La Regione Piemonte, in particolare, in questo è stata
veramente lungimirante, perché nel 2013, a fronte di 180 mila
studenti delle scuole primarie, ha approvato una legge, la legge è
la 203 dell'8 gennaio del 2013, che proprio va, in qualche modo, a
valorizzare questo connubio fra sport e salute e lo sport viene
formalmente riconosciuto come strumento di prevenzione della
salute. Si stabilisce che una quota del fondo sanitario regionale
sia destinata agli investimenti sportivi, in particolare proprio
nelle scuole.
In qualche modo, quindi, è stata messa in legge una
sperimentazione, che in Valle d'Aosta negli anni scorsi era stata
fatta nella scuola primaria. C'erano degli esperti che sostenevano
gli insegnanti della scuola primaria, soprattutto per l'attività
motoria. Noi crediamo che sarebbe interessante prendere
spunto...bè, l'attività che è stata svolta negli anni precedenti
nelle scuole primarie era stata sostenuta ed era stata fatta anche
in collaborazione con il CONI.
Noi crediamo che questi due modelli potrebbero essere ripresi e,
in qualche modo, perché no, integrati, migliorati, potrebbero
davvero diventare un progetto all'avanguardia, in modo da integrare
gli interventi per la promozione delle attività sportive e
fisico-motorie nella scuola primaria in modo regolare,
continuativi, in tutto l'arco dell'anno scolastico. Con degli
insegnanti, ad esempio, che potrebbero essere destinati proprio a
quella attività, credo che da una veloce stima potrebbero essere
sufficienti un insegnante per istituzione scolastica, quindi non
dovrebbe essere così impegnativo.
Tra le altre cose, il progetto della Regione Piemonte è un
programma pluriennale, proprio per la promozione dell'attività
sportiva, e prevede su un fronte di 180 mila studenti una spesa di
2 milioni e 100, che rapportato nei nostri numeri sarebbero, su 6
mila studenti circa della scuola primaria, se ho avuto i dati
esatti, ma credo che siano questi, la spesa sarebbe di 70 mila
euro.
Capisco, quindi, il periodo...capiamo il periodo di crisi, però
riteniamo che potrebbe essere un investimento per il futuro,
potrebbero essere delle risorse che sicuramente sarebbero investite
bene, sia da parte dell'Assessorato della sanità che da parte
dell'Assessorato della cultura e dell'istruzione. Grazie.
Presidente
- Grazie. Ha chiesto la parola, da parte del
Governo, l'Assessore Farcoz; ne ha la facoltà.
Farcoz (UV)
- Oui, merci Président.
Pour ce qui est du premier point, c'est-à-dire la collaboration
entre la Surintendance et le CONI, c'est évident que dans le passé,
comme dans le futur, en particulier merci au groupe de travail
qu'on a mis à jour dans ces jours, la collaboration est évidente,
on destinera à nouveau de l'argent pour ce qui est l'éducation au
près des écoles primaires.
Per quanto riguarda i progetti CONI, bisogna ricordare che il
CONI attraverso il progetto "Alfabetizzazione motoria nella scuola
primaria", l'aveva adottato nel triennio 2010-2013. Terminato
questo progetto ci sarà un nuovo progetto che è iniziato lo scorso
17 febbraio, 2013-2014, che si chiama "Il progetto nazionale per
l'educazione fisica nella scuola primaria". Donc, comme j'ai dit,
parallèlement à ça le groupe de travail destinera toute une série
de ressources qui arriveront à la Surintendance.
Pour ce qui est du second point, il est évident que c'est une
thématique de l'Assessorat de la santé, mais le collègue a eu la
gentillesse de me passer le morceau, c'est-à-dire:
"Nell'ambito
del finanziamento Azienda USL per il 2014 è prevista la quota del 6
percento per l'area della prevenzione a differenza della quota
nazionale che è solamente del 5, quindi l'Azienda USL nel
programmare l'attività fa riferimento a quanto indicato dal piano
della prevenzione regionale 2010-2012, prorogato anche al 2013, a
seguito della delibera di Giunta 3726 del 2010, al fine di
incrementare sani stili di vita, in particolare per quanto riguarda
l'obiettivo di aumentare la prevalenza di soggetti fisicamente
attivi. Molti dei progetti avviati tuttora sono in corso e
prevedono azioni significative nell'ambito di incremento delle
attività sportive, anche in collaborazione e in rete col mondo
della scuola e sicuramente anche delle associazioni sportive. Si
citano ad esempio dei progetti come "passi" e "occhio alla salute".
Necessita anche sottolineare che per mettere in atto tali azioni
abbiamo anche investito nella forza motrice, alla base di tutto,
ovvero le centinaia di persone che ogni giorno si spendono e si
mettono in gioco, con passione, dedizione ed entusiasmo. Abbiamo
investito, quindi, non solo risorse economiche, ma anche creato
nuovi protocolli di lavoro e collaborazioni tra Enti pubblici e
privati, snellendo e semplificando la quotidianità e mettendo in
rete quanto più possibile il sistema sport, in un'ottica di
accessibilità, miglior organizzazione e ottimizzazione delle
risorse"
.
Quindi credo che il connubio sport e salute vada proprio in
questa direzione e credo che l'Assessorato sia istruzione e cultura
che Assessorato della sanità sicuramente collaboreranno per
perseguire questi obiettivi. Grazie.
Presidente
- Grazie. Ha chiesto la parola la collega
Certan Chantal; ne ha la facoltà.
Certan (ALPE)
- Grazie Assessore.
Per quanto riguarda i gruppi di lavoro, mi fa molto piacere che
siano ripartiti e che in qualche modo si stia nuovamente
predisponendo una programmazione, soprattutto per quanto riguarda
le attività di alfabetizzazione sportiva nella scuola primaria.
Al di là dei vari progetti e al di là dei vari nomi con cui
vengono chiamati questi progetti, credo che sia importante,
soprattutto nella scuola primaria (dico primaria perché nella
scuola, dell'infanzia, probabilmente, è troppo presto) monitorare
alcuni stili di vita e alcune patologie; credo che sia proprio il
periodo della scuola primaria quello più importante da monitorare e
in qualche modo da condurre nella giusta direzione, per quel che
riguarda non solo gli stili di vita, ripeto, ma anche le diverse
patologie, e che quindi quelli siano i 5 anni fondamentali per
prevenire degli altri problemi.
A volte mancano dei veri e propri progetti a lungo termine...ci
sono dei progetti che vengono fatti
una tantum
, dei progetti
anche interessanti, ma sono fatti 5 volte, 10 volte quando va bene,
durante l'anno, a spot, ripeto, anche interessanti da un punto di
vista didattico, validi, ma fatti a spot e non continuativi.
Per quanto riguarda la scuola primaria, ripeto, in questo
periodo sarebbe importante, in modo continuativo, fare un programma
su più anni, coordinato e che sia ritmico, perché il periodo della
scuola primaria quello che chiede è proprio la ritmicità e la
continuità, perché diventi stile di vita adeguato. Sugli altri
progetti, sulle altre iniziative...benissimo che questo connubio,
lei l'ha chiamato connubio sport-salute, io direi
sport-salute-scuola, mettiamolo pure insieme, venga mantenuto, però
che sia sostenuto in modo continuativo, perché a mio avviso questa
sarebbe la cosa più adeguata. Proprio la legge del Consiglio
regionale del Piemonte è molto semplice - da un punto di vista
anche strutturale - ed è assolutamente efficace perché garantisce
questo, è stata fatta sul triennio 2011-2013. Grazie.
Presidente
- Grazie. Colleghi, vista l'ora dichiaro
conclusi per questa mattinata i lavori dell'odierna adunanza del
Consiglio regionale. I lavori riprenderanno alle 15,30. La seduta è
tolta. Buon appetito a tutti.
La seduta termina alle ore 12,59.
