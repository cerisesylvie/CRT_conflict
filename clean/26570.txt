Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 207 del 29 luglio 1972 - Resoconto
OGGETTO N. 207/72 - Concessione di un contributo di Lire
4.000.000 ai Canali Riuniti di Arvier nelle spese per lo studio
generale e per i progetti esecutivi dei lavori da eseguire per il
riordino dei Canali stessi.
Maquignaz
(D.P.) -
Anni fa il consorzio di Arvier
aveva dato l'incarico a un professionista di fare uno studio
generale per la sistemazione di tutti i canali di irrigazione del
comprensorio Rû de Trat, Rû de Dar, Montaverin, Corba Piesse e
Ponteglie. Il professionista ha effettuato il lavoro e ha
presentato la relativa parcella ammontante a cinque milioni
settecento novantamila, parcella regolarmente vistata dal collegio,
quindi normale.
Noi abitualmente accettiamo, ammettiamo a contributo la spesa,
il cinque per cento per le spese di progettazione, direzione e
assistenza dei lavori. Qui, però, avendo fatto un lavoro di
sistemazione di tutti i canali, è chiaro che quel lavoro viene
svolto a lotti e, quindi, nel giro di diversi anni; quindi, si
tratta ora di vedere, invece, e abbiamo esaminato il caso del
professionista che ha già una certa età per cui, naturalmente, pur
augurandogli ancora molti anni di vita è difficile sperare che
arrivi a vedere compiuto tutto il lavoro fatto in quanto che si
tratta di lavori ingenti e molto costosi. Ecco perché facciamo la
proposta di anticipare, sotto un certo aspetto, il contributo al
Consorzio per la progettazione, riservandosi poi di defalcare da
quel cinque per cento l'onere relativo alla progettazione in
occasione dell'esecuzione dei singoli lotti.
Non credo che ci sia altro da precisare, perché il problema è
già stato sollevato quando abbiamo discusso il bilancio. Se non
erro dal geometra Manganone che conosceva un po' questo caso.
Fosson
(U.V.) -
Nous sommes d'accord vraiment pour
les raisons qui ont été exposées par l'Assesseur Maquignaz et de
faire d'une façon différente de ce qu'on fait pour les autres cas.
Je voudrais seulement demander, comme renseignement, parce que
quelqu'un de ces canaux j'ai présent où il sont mais il y a, ils
sont tous sur la rive droite de la Doire, ou il y a une partie qui
sont sur la rive gauche de la Doire? Si vous pouvez seulement me
dire, en général, quel est l'emplacement ici de ces canaux, comme
renseignement. Si vous ne pouvez pas me le dire maintenant vous me
le direz un autre moment, hein! Entendons-nous, nous sommes
favorables en tout cas.
Bordon (D.C.) -
Prima che risponda a Fosson, io pregherei
l'Assessore Maquignaz, eventualmente nel solo intento di non
perdere tempo e per evitare eventuali interpellanza. Questo non ha
niente da fare con il Rû Garin. Questo, ecco, io vorrei pregare
l'assessore, se possibile, darci qualche informazione per le
pratiche che ha del Rû Garin attualmente in mano, perché due anni
fa, se non sbaglio, già ebbe a interessarsi di questo problema e,
gentilmente, mi ebbe a riferire, non molto tempo fa, che era un
problema di grande importanza perché si tratta di quattro rivi, non
so quanti sono, che bisognerebbe riunire in uno. Ma mi si faceva
presente, con molta preoccupazione, che in certi periodi dell'anno,
se mancasse l'acqua di uno di questi canali o di quello che può
supplire agli altri, addirittura arriveremmo ad avere un pericolo
in caso di incendio perché non avremmo assolutamente acqua nella
zona, quindi all'irrigazione, ecc. Ci sarebbe anche questa grave
lacuna; quindi, se possibile solo succintamente avere alcune
informazioni per vedere, in un futuro non dico molto, molto
prossimo, ci sia la possibilità di portare avanti anche questo
problema.
Maquignaz
(D.P.) -
Al Vice Presidente Fosson devo
dire che non sono informato esattamente qual è questo comprensorio,
però le posso dire, invece, quali sono i Rû, quali sono i Canali:
il Rû de Trat, Rû de Dar, Montaverain, Orbapiesse e Ponteglie.
Questi sono i canali interessati, siccome risultano tutti sullo
stesso comprensorio, allora ritengo che siano tutti sulla stessa
zona e, quindi, sulla destra orografica di Arvier.
Al Consigliere Bordon vorrei dire che, per quanto riguarda il Rû
Garin, io ho avuto occasione di parlare con gli amministratori del
Consorzio e gli avevo fatto presente che, trattandosi di un lavoro
di una certa entità, di un certo costo, sarebbe stato opportuno
presentare la domanda per ottenere i contributi anche del FEOGA e
del Ministero.
Gli amministratori mi hanno fatto capire che non erano molto
propensi a seguire questa prassi per il tempo che si sarebbe perso
per l'inoltro delle domande. Allora gli avevo consigliato di
presentare almeno un lotto, il progetto di un lotto da eseguirsi e
noi lo avremmo mandato avanti con la deliberazione del Consiglio.
Però, in questo momento, noi non abbiamo avuto una risposta da
parte degli amministratori. Posso assicurare che, appena verranno
questi progetti, questo progetto del lotto da eseguire, noi lo
manderemo avanti, tenendo conto naturalmente delle domande
pervenute precedentemente.
Siggia
(P.C.I.) -
Chi è favorevole all'oggetto n.
21? Contrari? Astenuti?
Il Consiglio approva.
