Classificazione
COMMERCIO
Fiere, mostre e mercati


Resoconto integrale del dibattito dell'aula
Oggetto del Consiglio n. 1424 del 28 giugno 1995 - Resoconto
SEDUTA ANTIMERIDIANA DEL 28 GIUGNO 1995
OGGETTO N. 1424/X Ammissione al contributo, previsto dalla legge
regionale 13 maggio 1993, n. 31, del Comune di Antey-Saint-André
per l'organizzazione della "1a fiera del legno per le scuole di
scultura, intaglio, vannerie e tornitura". Approvazione ed impegno
di spesa.
Deliberazione Il Consiglio
Preso atto della richiesta presentata dal Comune di
Antey-Saint-André, organizzatore della "1a Fiera del legno per
scuole di scultura, intaglio, vannerie e tornitura" che si terrà ad
Antey-Saint-André il 13 agosto 1995, tendente ad ottenere la
concessione di un contributo nelle spese per l'organizzazione della
stessa;
Richiamata la legge regionale n. 31 del 13 maggio 1993
concernente la concessione di contributi per iniziative e
manifestazioni finalizzate al potenziamento delle attività
economiche:
Visto il preventivo della spesa ammontante a L. 23.250.000= così
suddiviso:
Ospitalità 2.000.000
Ciondoli 3.400.000
Manifesti, inviti, loghi, buste e spese tipografiche
11.400.000
Premi per artigiani 3.150.000
Pubblicità 3.300.000
--------------
Totale lire 23.250.000
Ritenuto di dover aderire alla richiesta di cui si tratta
mediante la concessione di un contributo di Lire 11.625.000=
(undicimilioniseicentoventicinquemila) pari al 50 percento delle
spese sostenute in base all'articolo 3 della legge regionale 13
maggio 1993, n. 31, trattandosi di manifestazione a carattere
comunale;
Visto il parere favorevole rilasciato, in assenza del Dirigente,
dal Vicedirigente del Servizio del Commercio dell'Assessorato
dell'Industria, commercio e artigianato, ai sensi del combinato
disposto dell'articolo 72 della legge regionale n. 3/1956 e
successive modificazioni, e dell'articolo 21 della legge regionale
n. 18/1980 e successive modificazioni, in ordine alla legittimità
della presente deliberazione;
Delibera
1) di ammettere il Comune di Antey-Saint-André, organizzatore
della "1a Fiera del legno per scuole di scultura, intaglio,
vannerie e tornitura" al contributo ai sensi della legge regionale
n. 31 del 13 maggio 1993, articolo 3, comma 1, lettera c) nella
misura del 50 percento delle spese sostenute trattandosi di
manifestazione a carattere comunale;
2) di ritenere ammissibili le spese come elencate nel preventivo
di spesa di cui in premessa;
3) di approvare ed impegnare la spesa di L. 11.625.000=
(undicimilioniseicentoventicinquemila) con imputazione della stessa
al capitolo 47806 del bilancio preventivo della Regione per l'anno
1995 ("Contributi per iniziative e manifestazioni economiche e per
lo sviluppo e il potenziamento delle attività economiche") che
presenta la necessaria disponibilità;
4) di rinviare ad un successivo provvedimento deliberativo della
Giunta regionale la liquidazione di spesa su presentazione di
idonei giustificativi delle spese sostenute;
5) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente Passiamo alla votazione.
Presenti, votanti e favorevoli: 27
Il Consiglio approva
Si dà atto che i lavori sono sospesi dalle ore 11,20 alle ore
11,35.
