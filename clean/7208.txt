Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1711 del 19 dicembre 1985 - Resoconto
OGGETTO N. 1711/VIII - INTERVENTI REGIONALI IN MATERIA DI
EDILIZIA OSPEDALIERA. (Interpellanza).
PRESIDENTE:
Do lettura dell'interpellanza presentata dai
Consiglieri Mafrica e Millet:
INTERPELLANZA
APPRESO che sarebbe in discussione presso le commissioni
competenti del Comune di Aosta un progetto di ristrutturazione ed
ampliamento del presidio ospedaliero di Viale Ginevra;
NON ESSENDO a conoscenza degli scriventi alcuna specifica
deliberazione del Consiglio regionale in materia di nuovi
interventi nel settore dell'edilizia ospedaliera;
i sottoscritti Consiglieri regionali
INTERPELLANO
l'Assessore alla Sanità per conoscere:
1)
gli intendimenti della Giunta in merito agli
interventi di edilizia ospedaliera ancora necessari nella nostra
Regione;
2)
le caratteristiche finanziarie, tecniche e
funzionali del progetto sottoposto all'esame del Comune di
Aosta.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA (P.C.I.):
Nella giornata di ieri il Consiglio
comunale di Aosta ha autorizzato un provvedimento che ha un certo
rilievo: si tratta di un ampliamento della struttura ospedaliera,
in particolare della sede ospedaliera di Viale Ginevra. La
questione è, dal nostro punto di vista, molto rilevante, quindi
preghiamo l'Assessore di considerare questa interpellanza come un
primo approccio alla discussione, perchè intendiamo poi
approfondire la questione con altre iniziative più specifiche.
Siamo un po' stupiti del fatto che la Giunta regionale continui,
in materia di edilizia ospedaliera, ad andare avanti con questo
metodo di rabbercia-menti, quindi vorremmo sapere prima di tutto in
cosa consiste questo progetto di ampliamento della struttura
ospedaliera. Vorremmo sapere per quali usi è previsto e con quali
finanziamenti si pensa di provvedere al tutto, in quanto nel
bilancio 1985, al capitolo per la costruzione di strutture
ospedaliere, non c'era neanche una lira, idem nel bilancio 1986.
Non so se l'Assessore ha trovato un sistema per costruire senza
spendere, però non mi risulta fino ad oggi che questo sistema sia
stato inventato da nessuno. La prima richiesta è quindi di sapere
cosa si vuole fare, con quali scopi e con quali soldi.
Abbiamo poi una seconda domanda, che ha carattere più generale,
su cui pensiamo di tornare anche in seguito. Ci troviamo
nell'ospedale di Aosta in una situazione che da 15 anni continua ad
avere degli aspetti del tutto incomprensibili.
Abbiamo costruito come Regione, a nostre spese su proprietà
altrui, un edificio di un certo valore (non so quanti miliardi sia
costata la parte nuova che era stata portata a termine alcuni anni
fa); vogliamo oggi continuare a costruire - l'Assessore ci dirà
quanto si prevede di spendere - su un terreno che non è di nostra
proprietà. Da anni poi si cerca di risolvere la questione dei
rapporti fra Regione e Mauriziano - in proposito vorremmo sapere
anche a che punto siamo e si potranno poi fare considerazioni più
approfondite - ma pagare 700 milioni all'anno per l'affitto di una
sede in cui continuamente la Regione aggiunge nuove superfici, che
vengono conteggiate nell'affitto che la Regione paga, non ci sembra
una politica adeguata.
Vorremmo sapere quali sono le intenzioni della Giunta per una
sistemazione definitiva di tutta l'edilizia ospedaliera in Valle
d'Aosta.
E' una prima richiesta, siamo partiti da questo fatto
particolare degli incarichi affidati (fra l'altro devo far rilevare
come a nostro giudizio finora le informazioni date al Comune
fossero - per un provvedimento quale quello che si presume debba
essere realizzato - non sufficientemente adeguate), comunque
vogliamo sapere tutto quello che la Giunta è disposta a dirci, per
riprendere poi nei prossimi Consigli la discussione sulla questione
del Mauriziano e sulla struttura definitiva ospedaliera in Valle
d'Aosta.
PRESIDENTE:
Ha chiesto di parlare l'Assessore alla Sanità
ed Assistenza Sociale Voyat, ne ha facoltà.
VOYAT (U.V.):
Dirò prima di tutto che per quanto riguarda
la proprietà risponderà il Presidente della Giunta, in quanto la
questione è sempre stata trattata da lui, sia all'inizio come
Assessore alla Sanità, sia in seguito come Presidente della
Giunta.
Per quanto diceva il Consigliere Mafrica - che è un po' stupito
di questo modo di andare avanti nell'ampliamento dell'ospedale -
dirò che non sono per niente stupito, perchè ogni tanto, quando ho
ancora un po' di tempo, mi rileggo il piano sanitario regionale e
vedo che abbiamo una unica organizzazione ospedaliera in Valle
d'Aosta divisa in due presidi: l'ex Mauriziano ed il Beau-regard.
Pertanto, sia per dare seguito e concretezza al piano sanitario
regionale, sia per far fronte a quelle che sono le esigenze attuali
che non possono essere rinviate, si è dato l'incarico ad uno studio
tecnico per vedere la possibilità di dare soluzione a questi
problemi.
I problemi sono innanzitutto liberare l'ex Maternità, in quanto
come prevede il piano sanitario tutto deve rientrare all'ex
Mauriziano oppure al Beau-regard, pertanto si deve spostare la
psichiatria, il centro trasfusionale, il laboratorio di ormonologia
ed in seguito ampliare il centro unico di prelievi all'ospedale e
raggiungere quel 6 per mille che è lo standard nazionale come posti
letto per la valle d'Aosta. La struttura deve essere adeguata
anche
a quelli che sono gli standard di confort, in senso alberghiero,
per i ricoverati.
Tutto questo piano prevede circa 10.500 metri cubi in più e
questo tipo di ampliamento permette innanzitutto una migliore
distribuzione delle due aree funzionali dell'ospedale: da una
parte, verso nord, tutte le unità operative di medicina e verso
sud, vicino alle sale operatorie, tutte le unità di chirurgia. Per
spiegare meglio la soluzione prospettataci dal gruppo tecnico -
lasciando fuori il centro trasfusionale in quanto era già appaltato
ed era andato avanti per conto suo - l'unità operativa di
psichiatria attualmente all'ex Maternità, distribuita su 750 mq, è
insufficiente per i 15 posti letto che dovrà avere, secondo
standard nazionali, ha bisogno di almeno 1000 metri, il che è
previsto al piano terreno, sulla lavanderia.
Il laboratorio di ormonologia viene inserito all'interno del
laboratorio nel nuovo ampliamento dell'ala sud (verso Via
Saint-Martin-de-Corléans) ed in seguito avremmo previsto più o meno
queste procedure come soluzione: intanto precedenza alla
psichiatria ed al laboratorio, in seguito ristrutturazione dell'ex
pronto soccorso e dell'ex sala operatoria e della zona verso nord
ovest (sulla lavanderia e verso la camera mortuaria). Come dicevo,
sono 10.500 mc, di cui 900 mq per quanto riguarda il laboratorio
650 mq in più verso l'ala nord.
Tutta questa documentazione è stata inviata al Comune di Aosta,
quindi se ai Consiglieri del Comune di Aosta non viene distribuita
la documentazione il
Consigliere Mafrica non deve prendersela con me. Quando è venuto
a chiedermi se poteva visionare la documentazione, dopo aver
presentato l'interpellanza, ho pensato che fosse più logico
presentarsi prima in Assessorato a chiedere la documentazione e
poi, qualora ci fosse qualcosa che non va, presentare
l'interpellanza: questo è un nuovo sistema di procedere che però
possiamo accettare in quanto fastidio non ce ne dà.
La richiesta al Comune è di un parere sul piano volumetrico, in
quanto non volevamo spingerci oltre e dare incarichi per esecutivi
per poi ricevere una bocciatura da parte del Comune già solo per
quanto riguardava la volumetria. Non voglio polemizzare su quanto
mi è stato riferito della discussione fatta al Comune di Aosta,
dove a mio avviso si sono dette delle grandi eresie, comunque se
qualcuno di coloro che prospettavano ieri al Comune di Aosta altre
soluzioni vuol venire a parlarne con me, vedremo quello che è
fattibile.
C'è una cosa che trovo strana: la stessa forza politica che ci
spinge in Consiglio regionale a trovare soluzioni e ad andare
avanti nella ristrutturazione dell'ex Mauriziano, al Comune di
Aosta chiede dei rinvii di due o tre mesi, e trovo che questo non
sia un comportamento corretto da parte di una forza che vuole
essere coerente.
Per quanto riguarda la questione dei finanziamenti, dopo
l'appalto per il centro trasfusionale (situato) nell'ex farmacia)
restano ancora circa 2 miliardi di stanziamento già assegnati dallo
Stato. Per gli ulteriori finanziamenti si farà ricorso a quanto
previsto nelle diverse leggi finanziarie che sono state
fatte in questi anni, in cui affinchè le Regioni raggiungano lo
standard dei posti letto o di servizi indispensabili, c'è una quota
che viene assegnata di volta in volta alle Regioni secondo i
programmi, che noi abbiamo già, ed anche i progetti. Pertanto i
finanziamenti, dal momento che il costo totale non si può prevedere
in quanto non c'è ancora, su un piano volumetrico, a quanto possono
ammontare le spese, prevediamo che possano raggiungere i 9-10
miliardi; gli altri 7-8 miliardi che restano saranno richiesti allo
Stato sulla base della legge finanziaria per quanto riguarda
ammodernamenti e raggiungimento di standards nazionali.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN (U.V.):
Je voudrais seulement ajouter à ce qu'a
dit l'Assesseur à propos du projet général de réaménagement à
l'intérieur de l'Hôpital Mauriziano, que pour les frais soutenus
pour sa réorganisation la Région a pu utiliser l'argent du fond
national pour le réaménagement des hôpitaux. Cela vaut aussi pour
les frais qu'on doit soutenir pour le louage de l'hôpital même, car
on les prévoit sur le fond national.
Je comprends ce que veut dire le Conseiller Mafrica: c'est un
peu drôle qu'en tant que Région, ayant le droit à avoir la
propriété d'un hôpital, on ait la nécessité de prévoir ces frais en
plus qui quand même sont soutenus de la part de l'Etat (ce n'est
pas l'Administration régionale qui va payer ça). C'est justement le
fait que, malheureusement, on a des retards vis-à-vis de la
délibération qui a été adoptée de la part du Conseil régional, là
où on prévoyait l'accord avec l'Ordine Mauriziano; cet accord a été
analysé de la part des différents Ministères compétents (Ministère
de la Santé, du Trésor, de l'Intérieur) et soit le Ministère de la
Santé que celui de l'Intérieur ont donné avis favorable; il y a
encore des difficultés et de résistance de la part du Ministère du
Trésor pour ce que nous connaissons à présent.
On se souhaite, comme l'a dit le Conseiller Mafrica, que le plus
tôt possible on puisse avoir une réponse définitive vis-à-vis de ce
problème, mais il faut dire que jusqu'à présent l'ensemble de
l'engagement des dépenses à l'intérieur a été fait pour ne pas
avoir de retards face aux exigences des citoyens. On ne pouvait pas
arrêter les travaux en attendant qu'il
y
ait la réponse
favorable de la part de l'Ordine Mauriziano et de l'Etat, c'était
indispensable de prévoir l'ensemble des travaux et le même discours
vaut pour le projet général, qui sera fait en conséquence de
l'accord qui a été trouvé avec la Commune d'Aoste pour ce qui est
de l'aspect strictement lié à la compétence de la Commune,
c'est-à-dire pour ce qui est de l'aspect architectonique du
bâtiment.
Au contraire je crois que pourra être fait un débat sur ce qui
est la réorganisation à l'intérieur, mais pour les frais je tiens à
souligner qu'ils ont été toujours soutenus de la part de l'Etat et
non pas de l'Administration régionale.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA (P.C.I.):
L'Assessore la sera si rilegge il piano
sanitario .... io sulle sue letture non voglio interferire, ognuno
passa il proprio tempo libero come preferisce!
Non credo che il piano sanitario preveda esattamente che sopra
la lavanderia bisogna fare la psichiatria, che a sud bisogna fare
la chirurgia vascolare o dettagli di questo tipo: qui c'è una
scelta che viene fatta dall'Amministrazione! L'Assessore ci dice
che si sono 9-10 miliardi di spesa. Era l'altro, ho visto la
delibera 276 del gennaio 1985 con cui allo studio tecnico Galvani è
già stato dato l'incarico professionale per progettazioni e studi
riguardanti le strutture edili del presidio ospedaliero di Viale
Ginevra: qualche passo in più rispetto alla documentazione che è
stata fornita al Comune a livello regionale ci dovrebbe già essere.
Non so se questo studio abbia già consegnato altri elaborati oltre
quelli dati al Comune; se non li ha consegnati c'è la delibera
della Giunta in questo senso, penso che dovesse essere portata a
conoscenza del Comune. Ma non è questa la questione più
importante.
Voglio dire che di fronte ad una spesa prevista di 9-10 miliardi
ci si poteva porre perlomeno tre alternative: la prima è quella che
viene proposta dalla Giunta, cioè un ampliamento del corpo
nord-ovest e la costruzione di un ulteriore corpo perpendicolare
all'ala nuova verso Corso Saint-Martin-de-Corléans.
La seconda soluzione, che ci hanno prospettato persone che
lavorano all'interno dell'Ospedale, è un recupero possibile
all'interno delle attuali strutture di spazi non utilizzati (ci
sono state fornite indicazioni sull'utilizzo di locali non
utilizzati dal Beau-regard). Questo per dire che all'interno di
questi due edifici del Beauregard e dell'Ospedale di Viale Ginevra,
andando anche a verificare meglio l'effettiva utilizzazione dei
posti letto di tutti i reparti, qualche soluzione poteva essere
pensata.
La terza soluzione che vogliamo esaminare, e questa è la ragione
per cui a livello di Comune si era prospettato un rinvio, è la
seguente: non è il caso di pensare ad un unico ospedale nuovo di
proprietà regionale? Infatti paghiamo 700 milioni all'anno di
affitto, ed anche se il Presidente ha detto prima che i soldi per
l'affitto li preleviamo dal fondo sanitario nazionale, ma sono
sempre soldi pubblici, non è che siccome vengono dallo Stato non
dobbiamo pensare a come vengono spesi.
Ci troviamo nella condizione di arricchire la proprietà del
Mauriziano perchè costruiamo continuamente nuove strutture sopra
alle altre: chiedo allora al Presidente della Giunta se sono della
Regione quelle strutture, perchè alcuni legali ci dicono che
chiunque costruisca su una proprietà non sua non mantiene la
proprietà di ciò che ha costruito.
Con i 700 milioni all'anno pagati di affitto, se li consideriamo
come la rata di un mutuo, potremmo avere un finanziamento di una
certa rilevanza; allora l'idea da esaminare (e su questo torneremo)
è quella della proposta di una nuova struttura ospedaliera in cui
siano unificate anche ai fini dei servizi tutte le attività che già
esistono più altre di terzo livello che probabilmente si renderanno
necessarie in seguito.
Questo è il motivo per cui, a livello di Comune di Aosta, il
nostro gruppo ha cercato di esaminare più a fondo questa proposta e
perchè anche a livello di Regione vogliamo esaminare con più calma
il problema dei rapporti fra Mauriziano e Regione, come stanno
effettivamente le questioni dal punto di vista legale ed anche
quanto verrebbe a costare - se è realizzabile - la proposta di un
nuovo ospedale, perchè continuare ad ingolfare quella zona in cui
si trova l'Ospedale di Viale Ginevra ed aggiungere nuovi corpi con
problemi per alcuni aspetti del servizio non ci sembra l'unica
soluzione possibile.
Ogni tanto si dice che bisogna tirare fuori qualche proposta:
questa è una proposta e non un atteggiamento di critica, per cui la
riprenderemo.
Si dà atto che dalle ore 11,11 riassume la Presidenza il
Presidente Giovanni BONDAZ.
