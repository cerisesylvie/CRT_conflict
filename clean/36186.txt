Classificazione
CONSIGLIO REGIONALE
Attività consiliare d'aula



Oggetto del Consiglio n. 445 del 26 febbraio 2014 - Resoconto
OGGETTO N. 445/XIV - Ordine dei lavori. Iscrizione all'ordine
del giorno di tre risoluzioni.
Presidente
- Allora, come vi ho detto, sono state
presentate, per ora, due risoluzioni sul problema della
ferrovia...adesso ne è arrivata una terza, però nel frattempo è
pervenuta anche una richiesta da parte delle organizzazioni
sindacali CGIL, CISL, UIL e SAVT di effettuare un incontro con i
Capigruppo. Mi sembrerebbe opportuno e urgente effettuare
quest'incontro tra i sindacati e i Capigruppo e quindi sottopongo
questa richiesta all'aula. Se siete d'accordo, io sospenderei i
lavori del Consiglio per effettuare quest'incontro e poi
proseguiamo con l'analisi delle varie risoluzioni. Siamo d'accordo?
Possiamo fare così? Il Consiglio quindi è sospeso per l'incontro
con le organizzazioni sindacali in merito al problema della
ferrovia.
Si dà atto che la seduta è sospesa dalle ore 9,54 alle ore
10,27
.
Lanièce (Presidente)
- Possiamo riprendere i lavori dopo
la sospensione. La sospensione ha permesso l'incontro dei
Capigruppo con le organizzazioni sindacali CGIL, CISL, SAVT e UIL,
che hanno illustrato le forti preoccupazioni delle stesse
organizzazioni sul tema dei tagli prospettati al sistema
ferroviario valdostano. Preoccupazioni che sono state recepite
totalmente, con forte attenzione da parte di tutti i gruppi
consiliari, e saranno poi oggetto di discussione in questa giornata
visto che sono state presentate diverse risoluzioni. Io passerei
all'iscrizione delle risoluzioni fin qui presentate, si tratta di
tre risoluzioni, che mi sono state consegnate, che riguardano
sempre il tema della ferrovia: due riguardanti i tagli e una sul
problema dei treni bimodali.
Chiedo quindi all'aula di votare, con un'unica votazione,
l'iscrizione delle tre risoluzioni. Siete invitati a votare,
grazie. Tutti quanti avete votato? Dichiaro chiusa la
votazione.
Presenti: 33
Votanti: 33
Favorevoli: 33
Le tre risoluzioni sono iscritte.
