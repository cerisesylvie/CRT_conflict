Classificazione
CONSIGLIO REGIONALE
Attività consiliare d'aula


Resoconto integrale del dibattito dell'aula
Oggetto del Consiglio n. 1611 del 8 novembre 1995 - Resoconto
SEDUTA ANTIMERIDIANA DELL'8 NOVEMBRE 1995
OGGETTO N. 1611/X Comunicazioni del Presidente del Consiglio.
Commemorazione dell'ex Consigliere Mauro Bordon.
Aloisi (Presidente) Do comunicazione al Consiglio dell'attività
svolta dalla Presidenza del Consiglio e dagli organi consiliari
dopo l'ultima adunanza:
Progetti di legge presentati:
Disegno di legge n. 164, presentato dalla Giunta regionale in
data 19 ottobre 1995: Norme per la gestione delle attività di
rilevazione contabile e di ricerca economica in agricoltura (2a e
3a Commissione);
Proposta di regolamento n. 19, presentato dalla Giunta regionale
in data 25 ottobre 1995: Modificazioni al regolamento regionale 29
gennaio 1973 e successive modificazioni, recante norme per
l'applicazione della legge 3 agosto 1949, n. 623 e successive
modificazioni concernente la immissione in consumo in Valle d'Aosta
di determinati contingenti di generi e di merci in esenzione
fiscale (1a Commissione);
Deliberazioni vistate: 3
Riunioni:
1a Commissione: 1
2a Commissione: 3
3a Commissione: 1
4a Commissione: 1
5a Commissione: 3
2a e 3a Commissione riunite in seduta congiunta: 4
Ufficio di Presidenza: 2
La Presidenza della Giunta regionale con lettera prot. n.
5676/Gab del 25 ottobre 1995 ha trasmesso per opportuna conoscenza
copia della decisione del Consiglio di Stato n. 817 dell'11 luglio
1995 relativa al contenzioso della Casa da gioco di
Saint-Vincent.
Copia della decisione del Consiglio di Stato è depositata presso
la Segreteria del Consiglio, i consiglieri interessati potranno
richiederne copia.
In data 13 ottobre è pervenuta a questa Presidenza copia della
petizione contro la costruzione di loculi nel cimitero comunale di
Pontboset, già trasmessa da un gruppo di cittadini alla Presidenza
della Giunta regionale e al Sindaco del Comune di Pontboset in data
27 settembre 1995. Copia della petizione è depositata in
Segreteria.
Il Segretario generale del sindacato Unico Medicina
Ambulatoriale Italiana (SUMAI) ha trasmesso con lettera in data 17
ottobre 1995 copia della mozione conclusiva approvata all'unanimità
nel corso del XXVIII Congresso nazionale svoltosi a Fiuggi dal 12
al 15 ottobre 1995 concernente la trattativa per il rinnovo del
contratto. Copia della mozione è stata trasmessa per conoscenza
alla Presidente della V Commissione consiliare permanente.
Il Vicepresidente Marco Viérin e il Segretario del Consiglio Ego
Perron hanno partecipato nei giorni scorsi a Praga ad un Convegno
sul tema il ruolo delle Regioni e dei comuni nella gestione del
territorio della Grande Europa.
Il Convegno in questione ha permesso di affrontare numerose
tematiche relative allo sviluppo economico dell'Europa con
particolare riferimento alle iniziative di cooperazione tra le
Regioni frontaliere.
In data 29 ottobre il Presidente del Consiglio Stévenin ha
partecipato in Trentino alla manifestazione autonomista in
occasione del 50° anniversario di fondazione dell'Associazione
Studi Autonomistici regionali, associazione che ha svolto un
compito di primaria importanza nella elaborazione di un progetto di
autonomia per le Regioni dell'arco alpino. L'incontro in questione
ha permesso a Stévenin di compiere una approfondita analisi storica
delle iniziative poste in essere dalle popolazioni dell'arco alpino
per il conseguimento dell'autonomia per le loro Regioni.
Sabato scorso 4 novembre è stata una giornata particolarmente
significativa per le Regioni italiane impegnate nella
predisposizione di un progetto di riforma istituzionale in senso
federalista e regionalista dello Stato. Il Presidente della
Repubblica Oscar Luigi Scalfaro, nel giorno dedicato alla
celebrazione della festa dell'Unità nazionale e delle Forze Armate,
ha voluto significativamente ricevere i Presidenti delle Giunte e
dei Consigli regionali, dimostrando così profondo interesse per le
tematiche sollevate dalle Regioni in materia di riforme
istituzionali. Prendendo la parola a nome dei Consigli regionali di
cui è Coordinatore, il Presidente Stévenin ha tra l'altro
evidenziato come le Regioni non mettano in discussione il principio
dell'unità dello Stato, ma reclamino una sua nuova organizzazione
più consona alle tradizioni di autonomismo radicate nella storia,
nella cultura e nelle tradizioni di cui esse sono le naturali
portatrici.
Stévenin ha poi ricordato come le Regioni si siano fatte
promotrici di proposte operative in tema di riforme e ha
sottolineato come in questa storica giornata dedicata alla festa
dell'Unità nazionale siano possibili tre Sì: Sì all'unità dello
Stato, Sì alla riforma federalista e soprattutto Sì alla
costruzione di una vera e autentica unione dei popoli e delle
Regioni d'Europa. Alla cerimonia ha partecipato il Presidente della
Giunta regionale Dino Viérin.
Profondo dolore e grande costernazione ha suscitato anche in
Valle d'Aosta la notizia del barbaro assassinio, avvenuto sabato 4
novembre a Tel Aviv, del Primo Ministro israeliano Yitzhak Rabin al
termine di una grande manifestazione a sostegno delle iniziative di
pace promosse dal governo israeliano.
In tale occasione il Primo Ministro Rabin ha pronunciato un
discorso che può essere considerato il suo testamento politico
ribadendo, per l'ennesima volta, la ferma volontà sua e del suo
governo di proseguire nei difficili negoziati di pace con i
palestinesi al fine di dare stabilità e soprattutto di garantire
una pace durevole non solo per Israele ma per tutta la fascia medio
orientale.
Yitzhak Rabin statista di grande rilievo interno ed
internazionale aveva l'autorità morale per negoziare una pace che
sino a qualche tempo fa sembrava un sogno irrealizzabile e che ha
avuto attuazione concreta nella firma di importanti accordi con il
Presidente dell'OLP Arafat e finalizzati alla creazione graduale di
un embrione di stato palestinesi in terra di Israele, condizione
questa, per porre fine alla belligeranza in atto sin dalla nascita
dello Stato di Israele.
Colpendo Rabin si è pensato di colpire, e quindi stroncare il
processo di pace e quindi la speranza accesa nella maggioranza del
popolo palestinese ed israeliano.
L'auspicio che si può esprimere in questo momento, oltre alla
ferma condanna dell'attentato, è che il processo di pace non si
interrompa anzi continui con la stessa determinazione con cui
l'aveva impostato Rabin.
Da valoroso soldato a soldato di pace la scomparsa di Rabin
lascia un vuoto incolmabile.
In questo doloroso, tragico e difficile momento per lo Stato di
Israele ci accomuniamo al loro dolore con l'augurio che ogni
energia vada spesa dal suo successore Simon Peres per la
costituzione di quella pace possibile in questa strategica quanto
tormentata zona del mondo che tanti lutti ha generato.
E' mancato martedì 7 novembre scorso, all'età di 81 anni a Nus,
Mauro Bordon.
Per tanti anni, e precisamente dal 1954 al 1978, il collega
Bordon fu membro di questa Assemblea, sempre eletto nella lista
della Democrazia Cristiana, Partito del quale fu anche segretario
politico regionale e massimo dirigente.
Dal 1954 al 1959 ricoprì l'incarico di Assessore al Turismo e
successivamente dal maggio 1996 al luglio del 1969 di Assessore
alle Finanze. Dal 18 settembre 1969 al 7 aprile 1970 ricoprì
l'incarico di Presidente della Giunta regionale.
Da alcuni anni Bordon non faceva più parte di questa Assemblea
continuando però ad interessarsi, soprattutto nell'ambito della
Associazione degli ex consiglieri regionali, dei problemi della
Regione, manifestando sempre piena disponibilità a portare il
proprio contributo di esperienza per cercare di risolvere i
problemi della nostra maggiore istituzione e per renderla sempre
più funzionale.
E' con profonda commozione che oggi lo ricordiamo: con Bordon
non scompare infatti soltanto un uomo politico ma un protagonista
di anni di dure battaglie per risolvere i problemi della
Regione.
La Sua scomparsa pertanto lascia un vuoto non soltanto in chi
l'ha conosciuto personalmente, ne ha apprezzato lo spirito
battagliero, gli interventi sempre arguti fatti certe volte in
momenti non facili per disinnescare quel clima di tensione e di
contrapposizione che si verifica in ogni aula consiliare.
E' pertanto con animo commosso che lo ricordiamo oggi. Alla
famiglia, ed in modo particolare alla consorte rinnoviamo la più
sentita partecipazione del Consiglio stesso al loro dolore.
Un altro grave lutto ha colpito la Valle d'Aosta. E' infatti
mancato il Conte Giovanni Battista Gilberti meglio conosciuto come
"Il Conte Titta", spentosi a Milano dopo una lunga malattia. Il
Conte Titta Gilberti nonostante i suoi 82 anni era un fervente
appassionato della montagna, ricopriva anche l'incarico di
Presidente delle Funivie del Monte Bianco. Tutta la sua vita è
stata caratterizzata da un generoso impegno per la valorizzazione
delle risorse naturali della Valle e soprattutto del comprensorio
del Monte Bianco. Nutriva una particolare predilezione per
Courmayeur che gli deve tanto se oggi è una cittadina turistica di
fama internazionale. Fu anche alpinista e da giovane aveva
effettuato numerose scalate. Ultimamente era anche Presidente
onorario delle Guide di Courmayeur.
Alla famiglia rinnoviamo le più sentite condoglianze di questa
Assemblea.
Presidente Ha chiesto la parola il Consigliere Collé.
Collé (PpVA) Signor Presidente, colleghi consiglieri,
commemorare Mauro Bordon significa ripercorrere uno spazio
significativo nella storia della nostra regione di questo
secolo.
Nato a Pont-Saint-Martin il 6 gennaio 1914 da una famiglia fra
le preminenti della Valle d'Aosta per la sua importante presenza
nella vita imprenditoriale ed economica, compiuti gli studi di
ragioneria frequentò l'università e partecipò alla guerra mondiale
sul fronte africano.
Nipote di Giulio Bordon, deputato valdostano all'Assemblea
costituente, si impegnò in politica fin dalle elezioni comunali del
1946, quando fu eletto in Consiglio comunale a Nus a fianco del suo
coetaneo, Giuseppe Fillietroz, del quale divenne poi leale
avversario. Erano personalità troppo forti per convivere nello
stesso spazio.
Anni di passione e di grande personalità quelli dell'immediato
dopoguerra, anni di scelte difficili e contrastate.
Mauro Bordon operò nettamente le sue scelte di campo. La prima,
a favore dell'autonomia della Valle d'Aosta nell'ambito dello Stato
italiano. Lo ricordava sovente agli amici più vicini dicendo:
quando alcuni - ed elencava i nomi degli annessionisti alla Francia
- volevano la petite République du Nord noi eravamo dalla parte
opposta.
Nel 1954 iniziò la sua quasi trentennale presenza in Consiglio
regionale, che lo vide fra i protagonisti indiscussi. Ricoprì in
quegli anni la carica di Assessore al turismo. All'opposizione fra
il 1959 e il 1966, poi Assessore alle finanze, ed infine Presidente
della Giunta alla scomparsa di Cesare Bionaz. Dimissionario dopo
pochi mesi, perché messo in minoranza in una votazione segreta da
una parte dei Democristiani sulla via di diventare Democratici
popolari.
Nel 1971, diventato Segretario regionale della Democrazia
cristiana, seppe costruire l'alleanza con l'Union Valdôtaine
dell'avversario di sempre, Severino Caveri, fino a mandare al
Governo regionale nel 1974 una nuova compagine presieduta da Mario
Andrione. Da allora, pur senza incarichi di governo, fu punto di
riferimento politico per la sua indubbia capacità di regista. Chi
gli fu accanto in quegli anni ricorda il senso di sicurezza che la
sua presenza in Consiglio regionale dava a tutta la maggioranza, in
particolare al Presidente Andrione.
L'impegno pubblico di Mauro Bordon passò anche attraverso la
presidenza dell'Associazione dei coltivatori diretti e della SAV
(Società autostrade valdostane).
Uomo onesto e corretto, non fu toccato da scandali e non che è
che la magistratura non sia intervenuta pesantemente nella vita
politica valdostana anche negli anni sessanta.
Ci piace ricordare a questo proposito una battuta pronunciata
nel discorso ufficiale da Mauro Bordon, Presidente della SAV, nel
1988 al momento dell'apertura dei cantieri della tangenziale di
Aosta: "Abbiamo fatto gli appalti con la consulenza di fior di
avvocati e di ingegneri per rispettare appieno la legge. Non
vogliamo cominciare a settant'anni suonati ad avere problemi con la
Giustizia".
Questo era l'uomo, con il piacere della battuta, di colui che sa
di essere a posto con sé stesso e con la sua coscienza; un signore
che ha saputo commisurare la sua azione politica alla visione dei
tempi lunghi senza la fretta e l'affanno dei parvenus. Ma oggi in
un momento così triste è giusto ricordare anche l'uomo Bordon, una
persona che particolarmente in questi ultimi anni dovette
affrontare momenti di profondo dolore che segnarono gravemente la
sua persona. Lo vogliamo ricordare con commozione e gratitudine
quando, anche nei momenti umanamente più duri per lui, riusciva a
sorriderci, a darci sempre quel saggio consiglio, ad esprimerci il
suo affetto.
Vogliamo ricordarlo così, con l'affetto di chi lo ha sentito
vicino, con l'affetto di chi da lui deve ancora imparare.
Presidente Ha chiesto la parola il Presidente della Giunta,
Viérin Dino.
Viérin D. (UV) Je m'associe aux condoléances formulées et
voudrais à mon tour rappeler au nom du Gouvernement valdôtain les
figures de Mauro Bordon et du Comte Gilberti.
Mauro Bordon, né dans une famille aisée de commerçants,
propriétaires terriens, il fut appelé encore très jeune à
s'intéresser aux affaires. Cela lui permit de connaître à fond le
monde de l'agriculture en Vallée d'Aoste à la vieille de la IIème
guerre mondiale, ainsi qu'une incroyable quantité de gens de toute
profession et condition sociale.
Combattant en Afrique, à la fin de la guerre il revint en Vallée
d'Aoste et pendant quelques temps se fut plutôt remarqué comme
observateur de la société valdôtaine; la politique cependant
l'appelait impérieusement dans cette période aux fortes couleurs
contrastées où il semblait impossible qu'on choisisse son camp.
Après une courte période laïque, dans laquelle il était entré au
PDSI, il s'inscrivit à la Démocratie Chrétienne, dont il devint
rapidement l'un des principaux leader: d'abord Assesseur au
tourisme, puis à l'opposition de la Junte dite "du Lion", il revint
au Gouvernement avec M. César Bionaz en tant qu'Assesseur aux
finances et principal conseiller de l'alliance de
Centre-Gauche.
La mort de César Bionaz trouva la Démocratie Chrétienne divisée
et Mauro Bordon finit par accepter - je crois qu'il est important
de le rappeler - la charge de Président du Gouvernement parce qu'il
sentait que la forte opposition intérieure aurait fini par nuire
aux partis qui étaient, en plus et même au-delà de
l'Administration, sa principale préoccupation.
Devenu le vieux sage de la Démocratie Chrétienne, il avait
continué avant comme conseiller et après comme simple militant à
s'intéresser aux sorts de son parti et à la politique
valdôtaine.
La vie cependant lui a réservé vers la fin de ces jours, alors
qu'il avait atteint une grande sérénité intérieure, l'atroce
douleur de perdre sa fille unique tendrement aimée. Cette douleur
l'avait beaucoup détaché de tout ce qui est la vie active, bien
qu'il ait conservé ses anciennes amitiés, qu'il ait continué à être
l'homme affable qu'il avait toujours été. Après une longue maladie,
alors qu'il avait récupéré ses forces et pouvait de nouveau se
lever, la mort l'a frappé soudainement.
Nous saluons en lui l'homme aux fortes convictions,
l'administrateur intègre et rappelons l'amour qui l'a toujours lié
à la Vallée d'Aoste, à laquelle il a donné le meilleur de son
oeuvre. A sa femme, infirmière admirable pendant sa dernière
maladie, à son petit-fils et à toute sa famille vont donc toutes
nos condoléances émues.
Enfin, permettez-moi également de rappeler que dans les
dernières heures un autre décès, très douloureux pour le vide qu'il
laisse, a frappé la Vallée d'Aoste. Il s'agit de la mort du Comte
Giovanni Battista Gilberti, un homme auquel la communauté de notre
région doit beaucoup pour l'oeuvre déployée dans le domaine
touristique. En effet, le Comte Gilberti, fut l'un des pionniers de
la promotion du tourisme et du ski à Courmayeur, fondateur et
Président du club local du golf, il s'engagea avec toute sa
détermination dans la réalisation de différentes initiatives, soit
dans le secteur hôtelier, soit dans celui des installations de
remontées mécaniques, en contribuant ainsi à élever remarquablement
le professionnalisme et la qualité de l'offre touristique de la
Haute Vallée.
Son amour pour la montagne était évident et revenait souvent
dans ses souvenirs. A ce propos je tiens à rappeler que Giovanni
Battista Gilberti a accompli, à l'âge de 16 ans, la traversée de
Courmayeur à Chamonix, qu'il ouvrit trois nouvelles voies sur le
Mont Blanc et qu'il recouvrit la charge de Président de la société
des guides alpines de Courmayeur. L'activité touristique représente
un des domaines les plus importants de notre communauté, un des
domaines dans lequel oeuvrer en vue de la sauvegarde également du
particularisme de notre région. Le Comte "Titta" vivait bien ce
sentiment et c'est pour cette raison que nous tenons aujourd'hui à
le rappeler avec estime et respect.
Presidente Ha chiesto la parola il Consigliere Lanièce.
Lanièce (GA) Esprimo il profondo e sincero cordoglio, mio
personale, e del Movimento popolare valdostano ai familiari di
Mauro Bordon. Egli è stato una personalità di spicco della nostra
vita politica e in modo particolare della Democrazia cristiana, di
cui ha ricoperto anche l'incarico di Segretario politico.
Mi corre comunque l'obbligo di ricordare che Mauro Bordon è
stato Presidente dell'Associazione agricoltori della Valle d'Aosta,
aderente alla Coldiretti, dal giugno 1970 all'ottobre 1975, e ciò a
testimonianza del legame e delle radici profonde che lo legavano
alla terra valdostana e ai suoi agricoltori.
Con la sua scomparsa la comunità valdostana viene a perdere una
persona dalle indubbie capacità amministrative e politiche, ma
soprattutto una persona che con serietà, correttezza e impegno ha
dedicato la sua intera esistenza alla nostra regione, ricoprendo,
sempre dignitosamente, importanti incarichi istituzionali e
amministrativi.
Presidente Ha chiesto la parola il Consigliere Perrin Giuseppe
Cesare.
Perrin G.C. (UV) Le Groupe de l'Union valdôtaine porte les
condoléances les plus émues aux deux familles Bordon et Gilberti
pour la disparition de leurs chers conjoints, deux hommes qui ont
oeuvré dans des secteurs différents, l'un dans la politique, le
deuxième dans le secteur de l'économie, et qui ont contribué à
augmenter le bien-être en Vallée d'Aoste.
De Bordon nous devons rappeler sa façon d'être, son bon sens, sa
façon sereine d'aborder la politique, au-delà de l'appartenance et
du combat entre les différentes forces. Il savait, comme plusieurs
personnages de son temps, porter une contribution sereine au débat
politique. Nous regrettons vivement sa disparition.
Comme nous regrettons celle du Compte Gilberti, qui beaucoup a
oeuvré pour rehausser l'économie valdôtaine, surtout dans le
secteur du domaine skiable et lui savons gré pour ce qu'il a fait
pour la Vallée d'Aoste aussi.
Presidente Ha chiesto la parola il Consigliere Bich.
Bich (APA) Per associarmi con il nostro Gruppo politico al
cordoglio della famiglia Bordon e della famiglia del Conte Titta
Gilberti. Due persone legate alla vecchia guardia, uno per quanto
riguarda la sua azione politica svolta in questa Assemblea, l'altro
per la sua azione imprenditoriale svolta all'interno della nostra
regione.
Ricordo in Bordon il senso della politica, che allora aveva
effervescenza, stile, e talvolta anche forte dialettica; nella
forte dialettica si individuavano le posizioni politiche precise,
cosa che qualche volta noi, figli di quegli indirizzi, non sappiamo
riportare nel dibattito in questo Consiglio, almeno in questa
legislatura. Si parlava tanto di un sistema politico bloccato, ma
nel sistema politico bloccato compariva molto bene il marchio, la
radice delle varie posizioni dei gruppi; oggi forse non è così.
Così non è neppure l'imprenditoria di oggi, la nostra
imprenditoria, scarsamente propensa al rischio, come invece lo fu
quella di Titti Gilberti, perché portare le funivie sul Monte
Bianco, gestirle in tempi certamente aspri, non era una cosa
semplice. Lo fece Gilberti con onore, lo ha fatto Bordon in
quest'aula come politico di stile e d'onore e di capacità.
Vorrei però ricordare un fatto che ha avuto ampia risonanza
sulla stampa, ma non vorrei che scomparisse anche questo, nella sua
alta drammaticità, nella nostra Assemblea. Vorrei ricordare Yitzhak
Rabin. Per mano assassina, guidata dal fanatismo di un uomo, la cui
logica altro non è che il grido di guerra, che l'elogio della
morte, che il richiamo della violenza, si è spenta la vita di un
giusto, Yitzhak Rabin, ucciso dal fanatismo religioso e dal
fondamentalismo di pochi, dall'odio ispirato dalla sua azione
politica, dalla Destra israeliana contraria al processo di pace in
Medio Oriente. In Rabin maestro di vita si sono incarnati in modo
singolare e sorprendente due grandi personaggi biblici: David e
Salomone, padre e figlio. Come David vinse Golia e sconfisse i suoi
perfidi nemici all'interno e all'esterno del regno di Giuda, così
nella prima parte della sua vita Yitzhak Rabin mirò con coraggio ed
eroismo a consolidare Israele contro i temibilissimi nemici che lo
circondavano. Come re Salomone, Yitzhak Rabin, nella seconda parte
della sua vita, non esitò ad assumere le vesti gloriose dell'uomo
di pace, il costruttore del tempio secondo il principio della
giustizia e dell'equilibrio, che ispirarono il mitico re di Israele
e il suo architetto.
Dinanzi a così grandi virtù vorrei ripetere le parole di Peres,
nuovo Capo del governo di Israele, uomo del movimento laburista di
Israele, a cui mi ispiro e a cui sento di appartenere:
"Arrivederci, fratello maggiore, addio, continueremo a portare il
messaggio di pace vicino e lontano, come volevi in vita e come hai
testimoniato in morte".
Anche noi uomini valdostani, che soffriamo per quell'atto di
inaudita violenza che ha sconvolto la terra di Gerusalemme, noi che
abbiamo a cuore la libertà e la giustizia, come tutti gli uomini di
buona volontà, siamo ottimisti. Siamo ottimisti perché un giorno si
avveri quanto scritto dal profeta Isaia: "Il lupo abiterà con
l'agnello e il leopardo giacerà con il capretto, il vitello, il
giovin leone e il bestiame ingrassato staranno insieme e un bambino
li condurrà".
Presidente Ha chiesto la parola il Consigliere Piccolo.
Piccolo (ADP-PRI-Ind) Mi associo alle condoglianze già espresse
dai colleghi che mi hanno preceduto in merito alla personalità e al
personaggio Mauro Bordon, e a nome del Gruppo che rappresento
desidero esprimere alla famiglia Bordon le più sentite condoglianze
per la scomparsa dell'amico Mauro.
Certamente un protagonista di primo piano della vita politica
regionale e un amministratore pubblico di lunga e provata
esperienza, ricoprendo incarichi importanti istituzionali, compreso
quello di Presidente della Giunta regionale. Un uomo, quindi, da
prendere come esempio da noi amministratori di oggi.
Presidente Se non c'è nessun intervento, sospendiamo per dieci
minuti i lavori per consentire di partecipare alla camera ardente
che è stata allestita nel Palazzo.
Si dà atto che la seduta è sospesa dalle ore 10,34 e che i
lavori riprendono alle ore 10,45.
Presidente Colleghi, riprendiamo i lavori.
