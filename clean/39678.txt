Classificazione
ASSISTENZA SANITARIA E OSPEDALIERA
Personale medico e paramedico



Oggetto del Consiglio n. 2787 del 6 giugno 2017 - Resoconto
OGGETTO N. 2787/XIV - Interpellanza: "Demansionamento di
personale operante presso l'Azienda USL".
Rosset (Presidente) -
Punto n. 19 dell'ordine del giorno.
Per l'illustrazione, chiede la parola il collega Guichardaz, ne ha
facoltà.
Guichardaz (PD-SIN.VDA) -
Parliamo di un argomento che
può apparire anche questo limitato ad un ambito specifico: i
demansionamenti del personale dell'USL. Tema certamente
circoscritto, ma che dice di un momento storico in cui i lavoratori
sono considerati, quando va bene, risorse umane da usare a
piacimento dal dirigente di turno e, quando va male, un fastidio da
ricollocare magari sotto la minaccia del licenziamento o di chissà
quale provvedimento disciplinare: "o vai lì o siamo costretti -
dice qualcuno - a seguire altre strade". È una storia vecchia
questa dei dirigenti che si risvegliano dopo anni di torpore, forse
sollecitati da qualcuno, e che vengono presi dal sacro furore di
rimettere a posto le cose. Ricordo, ad esempio - ho fatto anche
un'interpellanza -, il problema di quella decina di ausiliarie
interinali mandate a casa senza nessun riguardo, dopo anni di
onorato lavoro in USL, alcune dopo oltre dieci anni, sostituite,
guarda caso, con altre lavoratrici, interinali anch'esse, ma con
due livelli superiori. Mi chiedo chi paga qui l'uso non consono
delle lavoratrici, le mansioni superiori abusate per anni. Al
momento, Assessore, a pagare sono solo le lavoratrici. Ricordo
ancora come fu gestita tutta la questione dei trasferimenti del
personale amministrativo del Dipartimento di prevenzione, questione
che conosco molto bene avendoci lavorato per 25 anni, personale che
veniva spostato come fossero pacchi da un giorno all'altro, magari
dopo anni di carriera senza macchia. Anzi, a volte assistiamo nei
posti di lavoro, Assessore, al paradosso per cui lavoratori bravi e
capaci vengono fatti girare come delle trottole e altri non
particolarmente meritevoli restano dove sono e vanno dove chiedono
di andare, è un po' la storia della prepotenza. Dicevo delle
amministrative del Dipartimento di prevenzione trasferite da un
giorno all'altro con la scusa che servivano altrove, lasciando
anche scoperti posti in cui queste lavoravano, con tutti i problemi
annessi e connessi. Dirigenti che peraltro - e l'abbiamo visto
discutendo diverse iniziative in quest'aula - a volte si prendono
la libertà di mantenere in servizio personale, di assumerne di
nuovo ma anche di licenziare - diciamo di non rinnovare, che più o
meno ha la stessa valenza - ai limiti delle scuole regole
contrattuali, con presupposti diciamo un po'
naïf
. Le
anticipo che la prossima volta discuteremo della questione degli
autisti soccorritori, Assessore, e della recente estromissione
dall'USL di alcuni ambulanzieri provenienti dalla Croce Rossa
Italiana, giusto per rimanere in tema di gestione del personale, ma
ho pronta anche un'iniziativa sull'uso delle graduatorie
concorsuali in USL, peccato che se ne possono presentare solo sei
alla volta.
Questa iniziativa - dicevo - tratta del demansionamento del
personale, una pratica che sì è prevista dai contratti di lavoro,
ma per casi assolutamente circoscritti: il cosiddetto "mutamento di
profilo per inidoneità psicofisica", che mai e poi mai - lo dico
con forza, alzando anche un po' la voce - deve essere utilizzata
come arma per gestire il personale fastidioso, o quello che non dà
fastidio per tornare al paradosso di prima. I demansionamenti,
colleghi, sono argomento delicatissimo che attiene alla sfera dei
diritti inalienabili dei lavoratori: in questo caso il diritto di
vedersi garantita sempre la propria posizione lavorativa, la
retribuzione del livello e il profilo con il quale si è stati
assunti, di vedersi riconosciuta la propria dignità di lavoratore.
Demansionare un dipendente senza che sussistano motivi di salute o
comunque legati ad alterazioni irreversibili della sfera
psicofisica è una violenza intollerabile alla dignità della
persona. Tra l'altro, demansionare dopo aver usato per anni...in
base alle esigenze aziendali, organizzative e personali che si è
reso disponibile ad assecondare le esigenze e necessità
dell'azienda, magari rinunciando alla propria collocazione,
all'opportunità di fare turni, progetti retribuiti, reperibilità,
senza che gli sia stato concesso di fare la formazione specifica e
obbligatoria per il suo profilo di provenienza, è un atto di una
gravità assoluta.
Consideriamo, tra l'altro, che l'USL è un'azienda pubblica, alla
quale per poter accedere normalmente, occorre un concorso pubblico.
Dico: normalmente, Assessore, perché la nostra USL è famosa nel
mondo per l'uso indiscriminato fatto nel passato, ma mi risulta
ancora piuttosto
in auge
, di contratti precari, flessibili,
a tempo determinato, interinali, liberi professionisti,
convenzionati, questi fanno entrare a seconda delle esigenze o
delle predisposizioni... Lo
status
di dipendente pubblico -
dicevo - presuppone un accesso al ruolo attraverso un concorso ed è
per questo che lo stesso contratto di lavoro prevede la possibilità
di passaggi all'interno della categoria ma tra profili diversi.
Significa sostanzialmente che un dipendente assunto in un ruolo, ma
impiegato in compiti propri di un altro ruolo: ad esempio, un
infermiere utilizzato come amministrativo, può chiedere, dopo
qualche tempo passato a fare altre funzioni, la trasformazione del
proprio profilo professionale previsto dal contratto. In quanto può
capitare - è già capitato, Assessore - che un'azienda, in questo
caso l'USL, abbia la necessità di utilizzare il personale in modo
flessibile, in base ai propri bisogni del momento e alle competenze
e alle predisposizioni e disponibilità possedute dal dipendente
interessato. La ricollocazione in un profilo diverso, ma
all'interno della stessa categoria dello stesso livello riconosce
in qualche modo una disponibilità che il dipendente ha concesso
all'azienda e la famosa flessibilità di cui tanti si riempiono la
bocca, spesso a sproposito, che dovrebbe rendere più dinamica
un'organizzazione, motivando il personale, il quale si mette alla
prova, si rimette in gioco in base ad un patto bilaterale con
l'azienda, per cui io vado oltre il mio ruolo, tu azienda però mi
riconosci alla fine ciò che ho fatto trasformando, a richiesta
naturalmente, il mio profilo originale in quello attuale,
mantenendomi però la categoria, il livello, gli stipendi e tutto
quanto previsto dal contratto, è così in tutti i contratti di
lavoro, in tutti i rapporti di lavoro ed è evidente che dovrebbe
essere così anche se non fosse esplicitamente previsto dai
cosiddetti "atti pattizi", i contratti appunto. Nella nostra USL
purtroppo accadono dei fatti che mettono in discussione la natura
pattizia del rapporto di lavoro, ne minano il carattere
bilaterale.
Nel caso specifico dell'interpellanza, ho avuto notizia di
tentativi di demansionamento imposti dall'USL ad alcuni dipendenti,
utilizzati per anni come amministrativi pur provenendo dal ruolo
sanitario. Demansionamenti giustificati secondo l'azienda non da
motivi di salute, che è l'unica giustificazione per produrre un
demansionamento, ma dal fatto che il dipendente usato per anni
dall'azienda in un ruolo diverso da quello di provenienza ad un
certo punto deve essere regolarizzato. Per l'USL e per i dirigenti
che si occupano del personale regolarizzare significa abbassare di
livello cancellando
d'emblée
la carriera acquisita nel corso
degli anni. È un'ipotesi che neanche il
Jobs Act
prevede,
tanto per dire. È proprio così, colleghi, in quell'azienda succede
che dopo anni, e posso citare il caso di una dipendente che fa
funzioni amministrative da nove anni, il dirigente ti chiama e ti
dice: "dal prossimo mese o ritorni a fare quello che facevi dieci
anni fa - per esempio, il tecnico di neurofisiopatologia,
l'infermiere, il tecnico di laboratorio - o ti abbasso il livello
rispetto al tuo di provenienza". Come se tu fossi appena stato
assunto, non che dal D6 io magari ti metto al C6, che è il massimo
livello del C. Uno ha fatto un concorso 25-30 anni fa, ha fatto
tutta la sua progressione di carriera, ad un certo punto ha
accettato di cambiare funzione su richiesta dell'USL, non su sua
richiesta perché in quel momento ne aveva bisogno l'USL, e dopo
quasi 10 anni il dirigente si risveglia dal suo torpore e ti
distrugge in un colpo solo una carriera portandoti a livello di
neoassunto, addirittura abbassandoti la categoria rispetto a quella
posseduta dall'inizio. Facciamo il caso di un dipendente in D6,
giusto per citare un caso, che viene passato in C0, retrocedendo di
12 posizioni orizzontali: 6 da D e 6 da C. Una cosa che grida
vendetta al cospetto di Dio. Naturalmente il dipendente in
questione da dieci anni non fa più formazione obbligatoria, i
famosi ECM, che devono essere fatti tutti gli anni da operatore
sanitario, mentre segue quella per il suo nuovo ruolo di
amministrativo.
Non voglio fare il sindacalista, ma è il principio che mi
preoccupa. Mi preoccupa che un dirigente
pro tempore
, il
direttore amministrativo è nominato dal direttore generale di
turno, come anche i direttori di struttura, quindi non c'è niente
di più precario di questi dirigenti che sono lì stanziali da un
sacco di anni e che nessuno ad un certo momento decide magari di
fare un ricambio, che è anche opportuno...mi preoccupa che un
dirigente decida della vita e della morte professionale di un
dipendente senza appello, senza porsi neppure il problema di quali
sono le aspettative del dipendente. Se passa l'idea che uno fa come
gli pare, nessuno più potrà sentirsi tutelato nel proprio posto di
lavoro e non parlo di privilegi, ma del minimo sindacale che è di
mantenere la categoria con la quale si è assunti e soprattutto di
mantenere la propria dignità di lavoratore.
Presidente -
Per la risposta, chiede la parola
l'Assessore Bertschy, ne ha facoltà.
Bertschy (UVP) -
Collega Guichardaz, su questa
interpellanza credo che si sia rivolto a me con tanta veemenza, ma
vedeva in me l'ex Assessore Fosson, l'ex Assessore Lanièce, l'ex
Presidente Rollandin e tutti quanti, perché se in tre mesi sono
riuscito a fare tutto questo...
(interruzione di alcuni Consiglieri, fuori microfono)
...l'ex Assessore Laurent Viérin, li citiamo tutti. Se in tre
mesi siamo riusciti a costruire un'azienda e la procedura del
demansionamento, ci abbiamo messo dell'impegno. Come dice Cognetta:
qualcosa abbiamo fatto, ma al contrario no.
Da un lato, capisco, credo faccia parte anche del suo vissuto in
azienda, delle cose che conosce meglio di tutti noi nella sua
esperienza di ex sindacalista; dall'altro, come giustamente ha
detto nell'interpellanza a riguardo delle cassette di sicurezza,
difficilmente su 2000 dipendenti - spero - sono così tanti i casi
che lei viene a citare, tant'è vero che l'azienda nel preparare una
risposta - essendo un'azienda che ha una sua autonomia, ho
necessità di farmi documentare - ha citato un caso specifico che io
poi le elencherò. Credo però che, nella misura in cui ha portato
l'interpellanza in aula, sarà necessario un approfondimento in
commissione con la nuova Direzione per capire se questo è
effettivamente un valore sul quale bisogna spendere politicamente
del tempo per valutare se le cose che vengono annunciate sono di
così grande valenza numerica, ma anche puntuale perché non è solo
una questione di numeri. Io spero che in quest'azienda, dove ci
sono delle regole, dei contratti, della trasparenza che ci deve
essere, dei casi come questi non siano all'ordine del giorno e
soprattutto non ci siano. È giusto quindi che mettiamo in
condizione le persone, oggi che l'argomento diventa pubblico, di
venircelo a raccontare in commissione, di approfondire e di capire
cos'è successo.
Detto questo, il valore politico della sua iniziativa sta, da un
lato, nella risposta che le darò e, dall'altro, nell'impegno che ci
dovremo assumere. Ribadisco: si parte con una nuova direzione, il
passato se c'è, va discusso e vanno affrontate le questioni che
puntualmente vengono portate qui in aula.
"Le motivazioni dei demansionamenti operati,
in itinere
o
previsti": ad oggi io non conosco demansionamenti realizzati, nel
senso che non mi sono stati documentati, quindi ho chiesto un
approfondimento a riguardo. So che c'è in corso, invece, una
discussione che, tra l'altro, l'ha vista coinvolta anche con i
dirigenti dell'azienda. In ogni caso, prendo l'impegno per capire,
a nome anche dell'Assemblea, se questo si è realizzato e se si è
realizzato nel rispetto delle regole contrattuali, com'è
avvenuto.
Punto n. 2: "per quali motivi l'azienda ha ritenuto di destinare
personale sanitario ad altre funzioni, per quanto tempo e con quale
inquadramento". Intanto l'azienda ribadisce che non c'è in corso
una procedura generalizzata di demansionamento. L'azienda riferisce
di un unico caso di una dipendente inquadrata in qualità di tecnico
sanitario di laboratorio biomedico (categoria D) adibita a funzioni
amministrative, inquadrabile nel profilo professionale di
assistente amministrativo (categoria C) a decorrere dal 1° gennaio
2009. Le tappe sono che, a decorrere dal 1° gennaio 2009, la
dipendente in questione è stata adibita a funzioni amministrative a
seguito della sua esplicita richiesta avanzata al direttore
generale in presenza di un rappresentante sindacale. La dipendente
ha sempre svolto mansioni proprie del profilo professionale di
assistente amministrativo categoria C e non D, profilo per il quale
la dipendente è in possesso dei prescritti requisiti professionali
e culturali. In data 12 maggio 2017, tenuto conto della necessità
di inquadrare la dipendente in un profilo professionale coerente
con le mansioni effettivamente svolte, del fatto che il passaggio
ad un profilo professionale diverso da quello di appartenenza può
avvenire solo previo consenso dell'interessato, alla dipendente è
stata avanzata la proposta di essere inquadrata nel profilo
professionale di assistente amministrativo afferente ad una
categoria inferiore rispetto a quella di appartenenza, categoria C,
anziché D, con diritto alla conservazione del più favorevole
trattamento economico corrispondente alle mansioni di provenienza,
assegno
ad personam
non riassorbibile, oppure di essere
nuovamente assegnata alle mansioni del proprio profilo di tecnico
sanitario di laboratorio biomedico, la dipendente non ha ancora
dato riscontro.
"Nel caso si ravvisasse la necessità di demansionamento dovuto
ad un utilizzo improprio del personale, a chi dovrebbe essere
attribuita la responsabilità dell'eventuale danno erariale e di
altro genere": evidentemente deve essere attribuita a chi ha
responsabilità nella gestione nello specifico del personale, o
della situazione che viene rappresentata, quindi, come sempre in
ambito pubblico ci sono responsabilità a livello dirigenziale che
ognuno si dovrà o si deve assumere.
"Se è sua intenzione di intervenire in merito a quanto
rappresentato nella presente interpellanza": pur comprendendo credo
un po' tutti che si tratta di questioni che hanno valore politico,
ma sono legate a discorsi contrattuali sindacali, ritengo sia per
tutti noi importante comprendere se nella nostra azienda, con la
quale finanziamo i nostri servizi sanitari... Questo non è un modo
di fare, questo non è un modo di agire, certo quindi che intervengo
e certo che chiederò, oltre all'interpellanza, di poter discutere
di questo argomento nelle sedi opportune e anche, se sarà il caso,
in V Commissione. Certamente credo che siano discussioni che nel
merito hanno anche la possibilità di avere altre rappresentanze e
quelle sindacali nello specifico. Da parte mia quindi vi è
l'impegno di verificare questo aspetto sollevato, segnalato e
soprattutto di dare mandato a far sì che nella nostra azienda il
personale venga stimolato, che non viva le difficoltà che qui sono
state annunciate, che ci sia un coinvolgimento nel recupero
dell'immagine dell'azienda e soprattutto una partecipazione ad un
valore complessivo, che un'azienda importante come questa deve
rappresentare per la politica, per i cittadini e per tutti quelli
che hanno bisogno di buoni servizi e di persone che, oltre ad
essere efficienti, lavorino coinvolte in un progetto per una buona
sanità.
Presidente -
Per la replica, chiede la parola il collega
Guichardaz, ne ha facoltà.
Guichardaz (PD-SIN.VDA) -
Siamo venuti a parlare,
Assessore, di un caso specifico, ma questo è uno dei tanti casi, io
le ho citato diverse situazioni, a mio parere - e lo dico
esplicitamente -, di malagestione del settore del personale. Un
personale che viene gestito tenendo dipendenti interinali per
decine di anni, dopodiché ci si accorge che i limiti sono magari
più brevi e bisogna mandarli a casa. Le ho citato prima il caso
delle ausiliarie, chi è responsabile di aver tenuto delle
ausiliarie di categoria A lì per 12-13 anni, donne di 60-65 anni
che adesso - tra l'altro, poi se mi aggiorna rispetto a questo
percorso di riqualificazione - magari si devono mettere in aula e
si devono inventare un nuovo ruolo: il ruolo di OSS o di chissà che
cosa. Chi è responsabile di magari utilizzare personale proveniente
da altri contesti per anni, anni e anni e dopo lo prendiamo e lo
mandiamo a casa? Chi è il responsabile di trasferimenti fatti senza
chiedere niente a nessuno? Solo perché le persone magari le
consideriamo delle risorse che possono essere sballottate di qua e
di là. Le ho citato il caso delle mie colleghe amministrative, il
collega Restano sa benissimo di cosa parlo, lavoravamo insieme,
persone che da un giorno all'altro sono state collocate una di qua,
una di là, una di là. Poi succedono delle cose sgradevoli, per cui
c'è gente che è incollata sempre nello stesso posto da anni, e
magari è pure interinale con delle graduatorie in essere, magari
c'è personale pure interinale che continua ad essere messo lì
chissà come mai. Questo è un caso specifico e questo caso è
l'ennesimo caso che dice di una gestione fatta così, che io ho
denunciato da sindacalista 15 anni fa...è 20 anni che io denuncio
questo tipo di gestione, prima che ci fosse questo dirigente, è da
sempre che c'è questa gestione! È una gestione un po' così, ma che,
purtroppo, forse per le regole nuove: il
Jobs Act
e tutte le
regole sui limiti dei contratti, adesso viene in essere, ma quando
io dicevo: qua continuate a tenere 500-600 persone con contratti
flessibili e prima o poi qualcuno verrà a chiedervi conto... Oggi
ci inventiamo il demansionamento: "una dipendente e allora qual è
il problema? Una dipendente su 2000, possiamo demansionare". Ma qua
creiamo un principio per cui chi lavora in quell'azienda può essere
demansionato a piacimento della dirigente: "ti uso per 10 anni
perché mi servi"! Mi faccia vedere la lettera dove questa persona
richiede di essere spostata e poi ne parliamo, visto che ha
dichiarato quella roba lì, mi faccia vedere quella lettera! Nel
2009 c'era il Direttore generale Riccardi, chiediamolo a
Riccardi... Dopodiché tu vieni lì e mi demansioni, ma "mi
demansioni" cosa vuol dire? Gli è stato proposto adesso un
demansionamento, ma il demansionamento di 12 posizioni orizzontali,
quindi da D6, che è il massimo livello per il D, a C0, che vuol
dire che un diplomato appena assunto viene immediatamente collocato
in C0: 12 livelli orizzontali. E noi di cosa parliamo qua? Io parlo
di un principio, per cui se do fastidio, magari entro lì dentro e
cominciano poi a dire: "se vuoi, ritorni a fare il tecnico di
laboratorio". Dopo 10 anni che non faccio formazione obbligatoria
mi mandi a fare il tecnico di laboratorio, dopo che mi hai tenuto
incollato a fare altre funzioni perché ne avevi bisogno, sfruttando
la disponibilità del dipendente. Questo è un modo di gestire
l'Azienda sanitaria, e ne avrei da dire visto che ci ho fatto lì
dentro quasi 30 anni! Non mi vengano qua a citare i casi
particolari come se fossero dei casi eccezionali!
Io mi ricordo che un tempo addirittura l'azienda, gli stessi
dirigenti che oggi sono quelli che ti chiamano nel loro ufficio da
soli e ti dicono: "o così o dal prossimo mese torni a fare il
tecnico di laboratorio", cavoli, sono gli stessi che misero in
piedi la "carta etica", la "casa", perché l'Azienda sanitaria deve
essere la casa di tutti, la casa aperta dove ci si sente accolti,
dove tutti si è famiglia, ma di che carta etica parliamo, ma di che
famiglia parliamo! Ma qua veramente siamo alla follia della
gestione di quest'azienda! Uno di questi, il direttore
amministrativo adesso si è dimesso, ci sarà poi il problema di
trovarne un altro, ma mi auguro davvero che si trovi un gestore di
risorse, una persona che sia in grado di entrare in empatia con i
lavoratori, che non si trovino sempre dei ragionieri che ragionano
sui numeri e che ragionano con le persone come se fossero delle
risorse.
Poi sulla responsabilità, Assessore: mai nessun dirigente ha
pagato per proprie responsabilità, credo che questa sia una regola
fissa, eventualmente possono pagare perché non si rinnova loro
l'incarico di struttura. Rispetto a tutta una serie di
irregolarità: mantenimento, assunzioni, mettiamo lì, addirittura la
Sezione della Corte dei conti ad un certo punto ha chiesto
chiarimenti, perché dopo anni e anni di utilizzo del personale - si
ricorda, avevo fatto l'interpellanza anche di INVA, perché lì era
stata trasferita una parte del personale -, dopo anni la Sezione di
controllo della Corte dei conti ha detto: "basta, chi è il
responsabile di questa cosa?". Non c'è mai una responsabilità
perché i dirigenti - glielo dico per esperienza - non pagano mai,
chi paga è sempre l'ultimo dei lavoratori e se non è difeso e se
non è difeso bene, a quest'ultimo dei lavoratori l'azienda gli fa
un mazzo così. Quelli difesi invece, ebbene no, quella è un'altra
questione, lì se abbiamo dei buoni sindacalisti e delle buone
"entrature", allora quelli li difendiamo bene. Non deve essere
così, un'organizzazione di 2500 dipendenti, la più grossa
organizzazione, al di là dell'Amministrazione regionale, non può
permettersi di gestire così il personale!
