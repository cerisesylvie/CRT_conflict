Classificazione
SPORT E TEMPO LIBERO


Resoconto integrale del dibattito dell'aula
Oggetto del Consiglio n. 1941 del 8 maggio 1996 - Resoconto
SEDUTA POMERIDIANA DELL'8 MAGGIO 1996
OGGETTO N. 1941/X Concessione, ai sensi della legge regionale
31/1992, di un contributo di lire 60.000.000 al comitato di Aosta,
della F.I.G.C. nelle spese previste per l'organizzazione della fase
finale del Campionato italiano di calcio per rappresentative
regionali giovanili, in programma in Valle d'Aosta dal 25 al 30
giugno 1996.
Deliberazione Il Consiglio
Premesso che:
Il Comitato di Aosta della Federazione italiana gioco calcio
(F.I.G.C.), ha presentato all'Assessorato regionale del turismo,
sport e beni culturali, una richiesta tendente ad ottenere, ai
sensi della legge regionale 24 giugno 1992, n. 31, un contributo
nelle spese previste per l'organizzazione e lo svolgimento della
fase finale del campionato italiano di calcio per rappresentative
regionali giovanili, in programma in Valle d'Aosta dal 25 al 30
giugno 1996;
La manifestazione, che chiude l'attività federale giovanile
dell'anno 1995/1996, rappresenta il momento più importante della
stagione calcistica per i giovani atleti, in quanto l'iniziativa
stessa offre la migliore occasione per tecnici e osservatori di
individuare i probabili futuri campioni;
Alla richiesta sopra specificata è stato allegato il preventivo
di spesa che ammonta a complessive Lire 147.000.000, così
dettagliate:
- serate e trasferte per relatori ed intrattenitori Lire
5.000.000
- ospitalità Lire 100.000.000
- stampa dépliants e manifesti Lire 10.000.000
- utilizzo strutture sportive Lire 2.000.000
- realizzazione oggetti promozionali Lire 10.000.000
- trasporti Lire 20.000.000
----------------------------
TOTALE Lire 147.000.000
Dato atto che l'Ufficio regionale per il turismo, ritiene che le
spese sopra esposte siano ammissibili a contributo e che
l'iniziativa di cui trattasi sia da considerarsi di interesse
turistico promozionale;
Ritenuto pertanto di aderire alla richiesta del Comitato di
Aosta della F.I.G.C. mediante la concessione di un contributo
massimo di Lire 60.000.000, pari al 40 percento circa delle spese
preventivate per l'organizzazione e lo svolgimento dell'iniziativa
in questione;
Vista la legge regionale 24 giugno 1992, n. 31;
Visto il parere favorevole di legittimità rilasciato dal
Dirigente dell'Ufficio regionale per il turismo dell'Assessorato
del Turismo, Sport e Beni Culturali, ai sensi dall'articolo 72
della legge regionale 3/1956, e successive modificazioni, e del
combinato disposto degli articoli 13 - comma 1 - lettera e) e 59 -
comma 2 - della legge regionale 45/1995, sulla presente
deliberazione;
Delibera
1) di approvare, ai sensi della legge regionale 24 giugno 1992,
n. 31, la concessione di un contributo fino ad un massimo di Lire
60.000.000 (sessantamilioni) a favore del Comitato di Aosta della
Federazione Italiana Giuoco Calcio, con sede in Aosta, c.f.
08272960587 - P.I. 02006911008, e comunque in percentuale non
superiore al 40 percento delle spese effettivamente sostenute e
regolarmente giustificate per l'organizzazione e lo svolgimento
della fase finale del campionato italiano di calcio per
rappresentative regionali giovanili, in programma in Valle d'Aosta
dal 25 al 30 giugno 1996;
2) di approvare e di impegnare la spesa di Lire 60.000.000
(sessantamilioni), con imputazione al cap. 64320 del bilancio
preventivo della Regione per l'anno 1996 ("Contributi e sussidi ad
istituzione e organismi vari per attività nel settore del turismo e
del tempo libero"), riferimento dettaglio 3015, che presenta la
necessaria disponibilità;
3) di stabilire che alla liquidazione si provveda, ai sensi
dell'articolo 58 della legge regionale 27 dicembre 1989, n. 90,
anche ratealmente, su richiesta del Dirigente dell'Ufficio
regionale per il turismo e sport, salvo conguaglio da effettuarsi a
manifestazione avvenuta e previa presentazione del consuntivo
corredato da idonei giustificativi di spesa;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
Presidente E' aperta la discussione generale. Qualcuno chiede la
parola?
Se nessuno chiede la parola, pongo in votazione la delibera in
oggetto:
Presenti, votanti e favorevoli: 31
Il Consiglio approva all'unanimità
