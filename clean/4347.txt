Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 22 del 14 gennaio 1982 - Resoconto
OGGETTO N. 22/VII - RAPPORTI INTERCORSI FRA LA REGIONE E LE
SOCIETA' FOLLIOLEY E CO.GE.CO. CON RIFERIMENTO ALLA RECENTE
SITUAZIONE DI CRISI OCCUPAZIONALE DELLA SOCIETA'
- (
Interpellanza ).
PRESIDENTE
:
Do lettura dell'interpellanza
presentata dai Consiglieri Mafrica, Carlassare, Cout e Tonino:
INTERPELLANZA
Le società Follioley e CO.GE.CO., controllate dall'imprenditore
Giuliano Follioley, hanno tenuto in questi ultimi tempi un
atteggiamento anti sindacale rispondendo con 19 licenziamenti alle
richieste di rispetto delle norme contrattuali.
Poiché il Signor Follioley risulta essere aggiudicatario di
numerosi lavori pubblici regionali,
i sottoscritti Consiglieri regionali
INTERPELLANO
l'Assessore ai Lavori Pubblici per sapere:
1) a quanto ammontano, anno per anno, dal 1976 al 1981, i
mandati di pagamento emessi dall'Amministrazione regionale a favore
delle Società Follioley e CO.GE.CO.;
2) a quanto ammonta, per gli anni 1980 e 1981, il totale delle
somme pattuite con le Società Follioley e CO.GE.CO., attraverso
appalti, licitazioni o trattative private;
3) se, in considerazione dei rapporti stabiliti attraverso i
contratti di cui sopra, la Giunta regionale sia intervenuta presso
il Signor Follioley per il ritiro dei minacciati licenziamenti;
4) se l'eventuale abbandono da parte del Signor Follioley delle
attività di autotrasporto si configuri come cessazione di attività,
come cessazione della stessa o come formale cambiamento di
titolarità dell'attività stessa.
PRESIDENTE
:
Ha chiesto di parlare il Consigliere
Mafrica, ne ha facoltà.
MAFRICA
: (P.C.I.)
- Abbiamo appreso, nei giorni
scorsi, dal Sindacato che sussiste una situazione di difficoltà per
gli autisti della Ditta Follioley; non so esattamente se si tratti
di una unica società Follioley e CO.GE.CO., oppure se siano due
società distinte che fanno riferimento allo stesso
imprenditore.
In sostanza l'imprenditore ha minacciato, in un primo periodo,
di licenziare tutti i propri autisti che sono 19; recentemente,
invece, ha raggiunto un accordo per la cassa integrazione per le
stesse persone.
Abbiamo rivolto questa interpellanza alla Giunta perché ci
risulta che la Ditta Follioley riceva da parte della Giunta
regionale appalti piuttosto consistenti, per cui vorremmo sapere
quanto riceve la Ditta Follioley da parte della Regione per lavori
pubblici e se sono state prese alcune misure per evitare questi
licenziamenti.
Ci preoccupiamo che si possa risolvere la situazione per alcuni
di questi autisti, mentre si vogliano in seguito non riassumere o
non trasferire ad altra società quelli più sindacalizzati e,
vorremo che questa nostra preoccupazione la Giunta, considerati i
rapporti che ha con la Ditta, gliela faccia presente.
Vorremmo fare una richiesta di chiarimento alla Giunta, perché
abbiamo l'impressione che questa ditta, che ha svolto, negli anni
passati, un proprio ruolo occupando centinaia di lavoratori, abbia
la tendenza a trasformarsi in una specie di società
d'intermediazione tra la Giunta regionale e piccole imprese a cui
subappaltare i lavori che, per le dimensioni, sono invece assunti
dalla ditta stessa. Se fosse così, come noi pensiamo, avremmo delle
preoccupazioni.
PRESIDENTE
:
Ha chiesto di parlare l'Assessore ai
Lavori Pubblici Borbey, ne ha facoltà.
BORBEY
: (D.C.) -
A nome della Giunta mi sono
interessato alquanto del problema e, al riguardo, ho convocato il
titolare della ditta, Follioley Giuliano ed il maggiore azionista
della società CO.GE.CO., che è
sempre Follioley Giuliano,
perché, infatti, si tratta di due ditte: una è l'impresa Follioley
Giuliano e l'altra la società CO.GE.CO., costituitasi già 8-9 mesi
fa.
Circa dieci giorni fa l'interessato mi aveva fatto sapere, alla
presenza dell'Ingegnere Capo, che la società CO.GE.CO. aveva dovuto
licenziare queste persone perché avevano cessato il settore
trasporti, però mi aveva detto che erano in corso trattative da
parte sindacale con l'Associazione Industriali.
In quel colloquio mi aveva anche comunicato che circa quattro o
cinque di questi operai erano già stati assunti da una nuova
società, la STRA S.p.A., con sede in Torino.
Ieri, in Assessorato, abbiamo ricevuto la telefonata con la
quale ci informavano che, dopo l'incontro promosso
dall'Associazione Industriali, c'era stato un accordo e che queste
persone erano state messe in cassa integrazione.
Ad ogni modo c'è anche da parte nostra l'interessamento affinché
non ci sia da parte della CO.GE.CO., se quello che dice il
Consigliere Mafrica è vero, una rivalsa verso quei lavoratori che
fanno i sindacalisti, perché possono farlo, non solo è
un
loro diritto, ma forse è anche una parte di dovere.
L'interpellanza, inoltre, chiede quanto l'impresa Follioley, la
società CO.GE.CO. aveva percepito dal 1976 al 1981. Ho interessato
l'Assessorato alle Finanze, in particolare l'Assessore Ramera, il
quale è
assente, per cui non so se mi aveva preparato questo
dossier. Ho fatto la ricerca, invece, per la seconda e mi riservo
di rispondere per iscritto.
Per quanto concerne 1'ammontare dei lavori appaltati dalla Ditta
Follioley e dalla società CO.GE.CO. nel 1980-1981, posso dire che
la CO.GE.CO nel 1981 ha appaltato solo per L. 228 milioni, perché
si tratta di un appalto recente, di fine ottobre, un lavoro appena
iniziato ma interrotto di nuovo verso il 15 di novembre per le
intemperie. I lavori riprenderanno verso il 15 febbraio, si tratta
di una sistemazione idraulica del Torrente Colombo.
Invece, la Ditta Follioley Giuliano nel 1980 ha appaltato con la
Regione per un importo pari a L. 2 miliardi e mezzo, per il 1981
per L. 2 miliardi e 200 milioni. Posso dire che la percezione dei
soldi è a livello del 40-50% in quanto sono appalti di natura di
regimazione idraulica, di paravalanghe ed un tratto di strada di
Champorcher.
Per quanto ne so io,
l'impresa Follioley esegue i lavori
sempre con tutta sua manodopera, non li cede in subappalto sia che
si tratti di lavori di acquedotto o di asfalti o di qualunque altro
genere. Può darsi che sotto l'impresa Follioley, come sotto
qualunque impresa, ci siano dei cottimisti, ma non ne ho la
certezza.
Mi risultava che una squadra di muratori di Montjovet, i quali
si erano messi in regola come artigiani, lavorava a cottimo, ma
ripeto, questa è una mia impressione.
Per quel che riguarda la CO.GE.CO., non lo so.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA
: (P.C.I.)
- Chiederemo all'Assessore alle
Finanze i dati, perché ci servono anche per ragionamenti più
complessivi.
Approfitto dell'occasione per rivolgere un invito all'Assessore
ai Lavori Pubblici a tener conto, se possibile, di tutte le ditte
che operano in Valle e a non privilegiare, anche nel senso di
fiducia, alcune ditte rispetto alle altre, perché abbiamo raccolto
delle lamentele.
Vorremmo verificare, dati alla mano, quindi, aspettiamo di
averli.
Chiederemo alla Giunta, la quale fa sempre scrivere nei
capitolati che le
imprese sono tenute a rispettare le
condizioni contrattuali, di verificare con sollecitudine che chi
lavora per conto della Regione, dia ai propri lavoratori almeno
quanto prescrivono i contratti nazionali.
Non è
possibile che imprese che ricevono, da parte della
Regione, lavori per migliaia di milioni, poi stiano a giocare con i
dipendenti sulle ore straordinarie da pagare o meno.
PRESIDENTE
:
Ha chiesto di parlare il Consigliere
Carlassare, ne ha facoltà.
CARLASSARE
: (Democrazia Proletaria - Nuova
Sinistra)
- Intanto esprimo una mia convinzione e cioè, l'aver
sollevato in Consiglio questo problema ha contribuito se non altro
ad impostare un discorso non di rottura fra le Organizzazioni
Sindacali e la società Follioley, perché, per come stavano i loro
rapporti sino a qualche tempo fa, ci trovavamo di fronte ad una
chiara manovra, da parte di Follioley, che poi agisce come
CO.GE.CO. e come Follioley, di liquidare un settore che gli aveva
dato fastidio.
Vorrei precisare che il problema, per quanto riguarda questi
lavoratori, è spuntato fuori con la firma di un contratto
integrativo, stipulato nel luglio 1981, il quale apportava delle
migliorie rispetto al contratto nazionale per questi lavoratori, un
pò particolari nello svolgimento delle loro mansioni.
In virtù di questo contratto, essi venivano a svolgere, come
orario di lavoro normale, 40 ore alla settimana e, in più, avevano
rimborsato il pasto, mentre prima ricevevano solo un contributo da
parte di Follioley.
Il problema è sorto quando questi lavoratori hanno preteso di
non fare più di otto-dieci ore di straordinario alla settimana,
mentre Follioley, per la sua organizzazione di lavoro, ne
richiedeva molte di più, soprattutto in certi periodi
dell'anno.
Quando nel novembre scorso si è
andati a verificare -
come previsto dall'accordo dell'estate - quale era la situazione,
Follioley ha posto pesantemente questi problemi e piuttosto che
assumere altri lavoratori, ha preferito fare questa enorme
forzatura che, secondo me, è l'aspetto più pericoloso, perché sta
delineando molto chiaramente quanto diceva prima il Consigliere
Mafrica.
E' vero, le grosse imprese, sia in Valle che fuori, in effetti,
tendono sempre più a trasformarsi da imprese di costruzione in
imprese finanziarie e di progettazione; fanno i progetti, ricevono
i soldi e subappaltano ad altre ditte. In questo caso il progetto
formulato da Follioley di appaltare tutto il settore trasporti
della CO.GE.CO. - e quindi anche di Follioley, perché sono abbinati
come settore trasporti - alla STRA, rivela, oltre che un aspetto
molto brutto sul piano umano e politico, di non aver visto
contattati, da parte di questa nuova società con sede in Torino, i
delegati e
gli operai più sindacalizzati, anche una tendenza
molto pericolosa, perché, in effetti, queste grosse società sono in
grado di poter giostrare come meglio credono e in perfetta
legalità.
La STRA S.p.A. può andare e venire senza avere elementi di
pressione, come ritengo siano stati tali l'aver sollevato in questa
sede e, mi pare, anche in incontri avuti dall'Assessore con
Follioley, in modo che la vicenda si appiani, senza arrivare al
licenziamento di questi lavoratori.
Anch'io
sono dell'avviso che da parte degli Assessori
interessati e da parte dell'Amministrazione regionale ci deve
essere una più attenta osservanza delle disposizioni che prevedono
un intervento della Regione, affinché le varie ditte che svolgono
appalti siano in perfetta regola e dal punto di vista giuridico e
dal punto di vista dell'attività e
dei rapporti sindacali
con i lavoratori.
