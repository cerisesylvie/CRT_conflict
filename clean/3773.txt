Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 23 del 28 gennaio 1981 - Resoconto
OGGETTO N. 23/81 - COMUNICAZIONI DEL PRESIDENTE DELLA
GIUNTA.
Presidente -
Do la parola al Presidente della Giunta
Mario Androne, ne ha facoltà.
Andrione
(UV)
- L'Italia è un paese di
coincidenze: da quando il Ministro dei Lavori Pubblici è il collega
compagno del Consigliere Minuzzo, è necessario illustrare alcune
questioni particolari!
Volevo dire questo: il 16 gennaio è avvenuto un incontro,
abituale, tra il Conseil d'Etat du Canton du Valais e la Giunta
regionale della Valle d'Aosta - nel mese di ottobre saremo ospiti
ufficiali del Comptoir de Martigny -; in quella occasione si è
parlato anche del ben noto problema della superstrada del Gran San
Bernardo, nel tratto in cui di diparte dalla Statale 27 fino al
Traforo.
Le risposte del Conseil d'Etat, che per fortuna era al completo,
sono state molto chiare e soddisfacenti; la settimana prossima sarò
a Roma e, magari, anche con l'aiuto del Consigliere Minuzzo,
cercherò di ottenere la stessa chiarezza e lo stesso tipo di
soddisfazioni anche da parte italiana.
Presidente
- Ha chiesto di parlare il Consigliere
Minuzzo. Ne ha facoltà.
Minuzzo (PSDI)
- Ringrazio il Presidente della Giunta per
l'informazione fornita; ha mantenuto fede all'impegno preso quando
discutemmo la mozione inerente all'arretramento del casello di
Bosses dell'autostrada.
Dichiaro fin d'ora tutta la mia disponibilità a collaborare con
il Presidente per quella che può essere l'incidenza della
Federazione Valdostana del P.S.D.I. presso il Ministro Nicolazzi,
affinchè possa portare a termine una volta per tutte questo
discorso.
Un'ultima raccomandazione al Presidente della Giunta: dopo che
avrà avuto questo incontro a Roma, cerchi di organizzare l'atteso
incontro con la Comunità montana ed il Sindaco di Saint-Rhémy.
Presidente
- Ha chiesto di parlare il Consigliere
Viberti. Ne ha facoltà.
Viberti (DPROL)
- Facendo seguito alle parole del collega
Minuzzo che, come Presidente della Commissione Sviluppo Economico,
aveva sollecitato i componenti della Commissione ad interessarsi
del problema, credo sarebbe opportuno che il Presidente della
Giunta, a seguito di questi incontri, rinnovasse le comunicazioni
al Consiglio.
La mia intenzione è quella di avere sempre per le comunicazioni
un'altra scadenza al prossimo Consiglio, per non lasciar cadere il
problema.
Vorrei un'assicurazione da parte del Presidente della Giunta
circa la sua disponibilità in questo senso.
