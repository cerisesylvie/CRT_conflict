Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1875 del 15 febbraio 1991 - Resoconto
OGGETTO N. 1875/IX - Concessione di un contributo economico
straordinario a favore della cooperativa Bourgeon de Vie a r.l. di
Aosta.
Presidente: Do lettura della proposta di deliberazione iscritta
al punto 42 dell’ordine del giorno.
IL CONSIGLIO
delibera
1°) di approvare la concessione di un contributo economico
straordinario di lire 10 milioni, a favore della cooperativa
Bourgeon de Vie a r.l., con sede in Aosta - Via Martinet, n. 2, a
fronte delle spese sostenute per il funzionamento di un "Centro di
prima accoglienza" per giovani tossicodipendenti;
2°) di approvare, impegnare e liquidare la spesa di lire 10
milioni), da imputare al Capitolo 61160 del bilancio di previsione
della Regione per l’anno 1991, "Contributi,
sovvenzioni e sussidi ad enti, istituzioni e fondazioni
assistenziali", che presenta la necessaria disponibilità;
3°) di stabilire che alla liquidazione della spesa provveda
l’ufficio di ragioneria
dell’Assessorato alla Sanità ed Assistenza Sociale,
ai sensi dell’articolo 58 della legge regionale 27
dicembre 1989, n. 90, al Presidente della cooperativa Bourgeon de
Vie a r.l. - Sig. Carlo Marchesini - Via Martinet, n. 2 - c.f.
00508180072;
4°) di stabilire che al pagamento della spesa, provveda
l’Assessorato alle Finanze, secondo i disposti
dell’articolo 59 della legge regionale
sopracitata.
Presidente:
Ha chiesto la parola
l’Assessore alla Sanità ed Assistenza sociale,
Beneforti; ne ha facoltà.
Beneforti (DC):
Questo provvedimento, se accolto,
accoglie la richiesta della cooperativa Bourgeon de Vie, tendente
ad ottenere un contributo economico straordinario, per far fronte
alle spese sostenute per il funzionamento di un centro di prima
accoglienza per giovani tossicodipendenti.
L’accoglienza consiste nel somministrare pasti
caldi, nell’organizzazione di attività occupazionali
a scopo terapeutico e nella messa a disposizione di quattro posti
letto per pernottamento, in caso di emergenza di giovani in attesa
di essere avviati in comunità terapeutiche residenziali.
La cooperativa funziona con il volontariato, ma la spesa cui
oggi deve far fronte si aggira intorno ai trenta milioni. La stessa
cooperativa è in attesa di stipulare una regolare convenzione con
l’Usl ed è altresì in attesa delle decisioni che
saranno assunte dall’amministrazione regionale sui
centri di preaccoglienza.
Lo scrivente Assessorato, ha allo studio in tal senso, un
provvedimento che prevede un programma di iniziative da realizzare
a livello regionale, anche alla luce di quanto previsto dalla legge
nazionale sulla droga.
La Giunta regionale, in attesa di questi sviluppi, cioè della
convenzione che la cooperativa farà con l’usl, già
in fase avanzata di trattativa, ed in attesa delle iniziative da
assumere a livello regionale sui centri di preaccoglienza, invita
il Consiglio ad approvare il presente contributo alla cooperativa
Bourgeon de Vie.
Presidente:
Se nessuno chiede la parola, pongo in
votazione la deliberazione in oggetto.
Esito della votazione:
Presenti, votanti e favorevoli: 25
Il Consiglio approva all’unanimità
***
