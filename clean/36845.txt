Classificazione
ASSETTO DEL TERRITORIO
Difesa ed uso del suolo - Sistemazione idrogeologica



Oggetto del Consiglio n. 761 del 9 ottobre 2014 - Resoconto
OGGETTO N. 761/XIV - Interpellanza: "Modalità di
realizzazione dei lavori di protezione dell'abitato di La Palud in
comune di Courmayeur".
Presidente
- Chi chiede la parola per l'illustrazione? Ha
chiesto la parola la Consigliera Certan, ne ha facoltà.
Certan (ALPE) -
Grazie Presidente.
Ritorniamo a parlare della frana di La Saxe, che ci pare capire
quest'anno, quest'autunno, almeno finora, nonostante le piogge del
mese di agosto, non abbia creato particolari problemi, si è
acquietata, non ha costretto ad evacuazioni preventive la
popolazione di La Palud, anche perché i lavori del vallo protettivo
di terra rinforzata sono avviati, forse - mi pare di capire - non è
più neanche così urgente parlarne. Ci sono però un po' di passaggi,
Assessore, che a noi paiono un po' in "ombra" e vorremmo con voi
affrontarli...perché se, da una parte, condividiamo che la
prevenzione dei cittadini e la loro messa in sicurezza devono avere
una priorità...la scelta di lavori di tale portata, enormi da un
punto di vista di impatto e di cambiamento del paesaggio, magari un
po' più piccolini per gli amministratori che amministrano
quotidianamente denaro pubblico, sembrano più piccoli da un punto
di vista forse economico poiché movimentano "solo" - e metto il
"solo" tra virgolette - una decina di milioni...dicevo, se da una
parte, appunto, sono dei lavori molto grandi a livello di impatto,
forse più piccoli da un punto di vista economico, riteniamo però
che la scelta di fare lavori del genere condizioni sicuramente il
mercato del lavoro, dei lavori pubblici, la sopravvivenza o meno di
imprese del territorio. Tenuto conto che con un provvedimento
dirigenziale, mi pare di marzo 2014, si è deciso - e questa è una
scelta credo politica, non tecnica - di dare avvio alla procedura
per l'esecuzione mediante contratto di cottimo fiduciario...alla
selezione dei contraenti mediante una procedura negoziata, senza
previa pubblicazione del bando di gara, per fronteggiare
l'emergenza derivante dal movimento franoso del Mont de la Saxe...è
per questo che vogliamo quindi avere approfondimenti in tal senso e
le chiediamo, tenuto conto delle informazioni in nostro possesso...
Nel punto 1 ci pare di capire che in entrambe le offerte che sono
giunte fossero già indicati modello, marca, nome del fornitore
degli - mi pare che si chiamino così - "ombrelli consolidatori",
poiché, andando a vedere nel dettaglio anche l'invito alla
procedura negoziata, nell'invito era già indicato questo, che
venisse indicato da parte delle ditte partecipanti tutto... Ora,
vogliamo quindi conoscere le motivazioni di tale scelta e se il
nome del fornitore era stato in via informale già indicato
dall'Amministrazione regionale, dal momento che entrambe le offerte
nel sub-criterio B...mi pare anche desse 10 punti alle varie
ditte...sono identiche (e l'avrà visto anche lei) può darsi ci
siano delle motivazioni, motivazioni anche tecniche, vorremmo però
conoscere quali sono le motivazioni che hanno fatto succedere
questo.
Nel secondo punto vogliamo conoscere i motivi per i quali sono
state richieste, nel criterio A,
"specifiche esperienze"
, in
particolare OG6, OG13, quali requisiti di partecipazione; quindi,
per essere più precisi, se un'impresa non aveva questo requisito,
non poteva neppure partecipare, quindi era un requisito quasi
preselettivo. Da subito poi, già da maggio, confermate ora, sono al
vaglio modifiche, varianti al progetto, modifiche al
by-pass
che era previsto lungo la Dora di Ferret, sono previste quindi
delle varianti proprio nella parte del lavoro che richiedeva quei
requisiti selezionanti. Noi quindi ci chiediamo se lei non ritiene
che queste varianti in corso abbiano danneggiato imprese valdostane
che sono state escluse a priori, con criteri che poi non sono più
così determinanti, poiché forse verranno fatte delle varianti.
Terzo punto: leggendo le offerte tecniche pervenute alla
commissione e la relativa relazione, viene in evidenza un'altra
anomalia, o comunque un qualcosa che vorremmo lei ci definisse
meglio...è sul criterio B4, che assegnava 5 punti ai concorrenti e
sul quale si è verificata la differenza maggiore,
"gestione
della viabilità di cantiere, misure da adottare per garantire il
transito in sicurezza su strade adiacenti"
, cioè la strada di
La Palud. Ci chiediamo se lo scrivere proprio nel bando tra i
criteri - lo scrive nell'invito all'offerta - questi passaggi non
sia un segno di riconoscimento e non sia non garante delle regole
di
par condicio
. Cito alcune frasi:
"le società
proprietarie sono già ad oggi in grado di fornire alla stazione
appaltante certificazioni comprovanti l'idoneità geotecnica; i
tracciati come sopra evidenziati consentono di evitare l'utilizzo
della viabilità ordinaria ai mezzi pesanti impegnati negli
approvvigionamenti di materiale terroso, di permettere di
raggiungere in totale sicurezza le aree di cantiere anche in
presenza dei rischi derivanti dall'evoluzione degli scenari di
crollo"
, questo è indicato nell'offerta. Noi ci chiediamo se
questo passaggio non sia troppo chiaro. A noi pare che da questo
passaggio si evinca che le imprese intendono utilizzare in gran
parte i percorsi di cantiere di materiale di risulta già del
cantiere esistente della Funivia Mont Blanc. Siccome questo "bando"
- "bando" tra virgolette -, quest'indizione di offerta è partita da
una procedura negoziata, ci chiediamo se questo criterio non fosse
esplicitamente non rispettoso della
par condicio
, cioè che
fosse evidente con questo passaggio chi era l'impresa
partecipata.
In ultimo, avendo messo in premessa ai criteri la precisazione
che
"l'organizzazione del cantiere dovrà far riferimento in
particolare alla tipologia costruttiva delle opere e alla necessità
di portare a termine le lavorazioni entro i tempi stretti imposti
dalla stazione appaltante"
, noi non ci aspettavamo certo,
essendo quel parametro in premessa, la risposta del Commissario al
mio "116", che scrive:
"la durata dei lavori effettivi, in
relazione a quella del bando, andrà quindi confrontata con
l'effettiva disponibilità del cantiere, oltre che con le condizioni
meteo estive, non sempre idonee alla realizzazione di alcune
lavorazioni, con alcuni rallentamenti realizzativi iniziali per via
di interferenze tra lavorazioni varie"
. Si è quindi liquidato
forse così il ritardo a cui si sta andando incontro, quindi vi è
nel bando un'indicazione precisa legata ai tempi stretti che
vogliono dire risorse e ottimizzazione del cantiere, e mi pare di
capire che fossero previsti doppi turni di lavoro, che poi mi pare
non siano stati rispettati...e che a questo punto il rispetto dei
150 giorni tassativi in qualsiasi condizione di tempo meteo...lo si
sapeva già prima. Andare a dire adesso: "l'estate non è stata
clemente e quindi non si è potuto rispettare per questi motivi" ci
sembra quindi un po' poco rispettoso. Lo stato di avanzamento
poi...ha saldato la metà dei lavori, quindi mi sembra che sia stato
fatto sui 3 milioni rispetto ai 6-7 preventivati, quindi ci pare di
capire che siamo ancora un po' indietro nei lavori e quindi ci
chiediamo e chiediamo a lei, Assessore, come si intenda poi
procedere nel periodo autunnale e invernale - perché, se si
dilatano i tempi, si dovranno affrontare, oltre all'estate, anche
le altre stagioni più rigide -; se eventualmente le ditte hanno
fatto delle riserve in questi mesi e se sono previste poi delle
penali in caso di non rispetto chiaramente dei tempi. Grazie.
Presidente -
Per la risposta, la parola all'Assessore
Baccega, ne ha facoltà.
Baccega (SA) -
Grazie Presidente.
Consigliera Certan, lei ha fatto un'interpellanza con 4 quesiti
ben precisi, nel suo intervento ne ha fatti 18. Allora, io mi
limiterò a rispondere ai 4 quesiti, giustamente, perché su questo
mi sono preparato e mi sono confrontato con i tecnici, poi andrò a
rileggermi il suo intervento e le scriverò una risposta sulla base
dei quesiti posti.
Confermo quindi che gli ombrelli consolidatori sono stati già
utilizzati in alcuni interventi da parte dell'Amministrazione
regionale per la realizzazione di opere provvisionali di
protezione, dico bene: per i lavori di disgaggio sulla strada
statale 26 a La Saxe nel comune di Courmayeur, sulla strada
regionale 47 di Cogne nel 2013 e, più in generale, vengono
utilizzati a protezione dei comprensori sciistici come ferma-neve,
vengono compresi quelli ERDOX della ditta BETONFORM. Per tali
lavori le imprese realizzatrici hanno fatto ricorso al fornitore
ritenuto più idoneo ad assicurare il materiale rispondente alle
specifiche tecniche del capitolato. È chiaro - lo sappiamo tutti
questo - che il progetto di un lavoro e il relativo capitolato di
appalto contengono le indicazioni sulle caratteristiche tecniche
dei materiali da impiegare e che la normativa proprio in materia di
appalti vieta espressamente di fare riferimento a specifiche
marche, imponendo di fornire solo le caratteristiche tecniche e
prestazionali dei prodotti. In relazione agli ombrelli, sempre le
strutture dell'Assessorato fanno presente che queste strutture in
generale non sono soggette a certificazione a norma di legge, come
lo sono, ad esempio, le reti paramassi, pertanto la loro scelta di
utilizzo viene basata anche in seguito ad esperienze pregresse e
che ne hanno validato le qualità tecniche. Nello specifico dei
lavori del vallo di Entrèves, 75 elementi di tipo ERDOX sono stati
forniti direttamente dalla Regione, che possedeva tali strutture da
un precedente intervento, il vallo provvisionale realizzato sulla
statale 26 per le operazioni di disgaggio svolte in parete nella
frazione di La Saxe a Courmayeur, che andavano solo riadattati per
la nuova funzionalità richiesta: questo ovviamente ha permesso di
risparmiare su questi elementi che sono stati pagati a posa
avvenuta circa la metà di quelli direttamente forniti dall'impresa.
La scelta degli ombrelli da posare, 233, è stata fatta dalle
imprese concorrenti senza alcun suggerimento, ma si ritiene che le
imprese stesse si siano orientate per la medesima tipologia per
uniformare la fornitura, sia per necessità tecniche, sia per
ragioni estetiche.
Sugli altri quesiti è stato interpellato il Commissario delegato
con la nota dell'8 ottobre, che ha fornito le seguenti informazioni
su
"quali sono le motivazioni per le quali sono state
richieste nel criterio A, "specifiche esperienze" (OG6) e quali
ragioni abbiano determinato "allo stato attuale delle modifiche di
tipo strumentale al vallo..."
, questa è la risposta:
"nel
criterio A di valutazione,
nel criterio delle offerte a base
di gara è stata introdotta specifica esperienza a movimentare e
collegare condotte di grosso diametro, all'interno della categoria
generica OG6: acquedotti, gasdotti, oleodotti, opere di irrigazione
e di evacuazione, perché il progetto del by-pass prevede la posa di
tubi in acciaio del diametro di 2 metri e del peso di 100 quintali
l'uno. La seconda parte del quesito risulta poco chiara e si
ritiene che il quesito si riferisca all'indicazione contenuta nei
documenti che chiarivano che, visto che erano in corso ulteriori
indagini, le opere del vallo si sarebbero dovute adeguare alle loro
risultanze"
.
"Se si ritiene che scrivere nell'offerta tecnica che
"si utilizzano come percorsi di cantiere tutti i percorsi che
Cordée Mont Blanc" ha per il suo precedente cantiere..."
,
ebbene, l'impresa ha segnalato nella propria offerta una modalità
di gestione del cantiere basata sull'esistenza di percorsi relativi
ad un altro cantiere. Non si vede alcun problema in tale
affermazione visto che ogni impresa propone la propria offerta e il
conseguente ribasso in relazione alle proprie capacità, esperienze
ed opportunità locali, quindi mezzi, materiali, disponibilità di
aree e tutta una serie di valori aggiunti che si possono
indicare.
Al punto 4, quindi il quarto quesito:
"come si intenda
procedere in vista della stagione invernale con i lavori"
, beh,
possiamo dire con soddisfazione che i lavori di realizzazione del
vallo sono in via di ultimazione, siamo alle fasi finali, per
quanto concerne il
by-pass
della Dora di Ferret, si stanno
ultimando le valutazioni tecniche per la definizione puntuale del
tracciato e nei prossimi mesi si procederà alla sua realizzazione.
Devo dire che sono stati modificati nell'estate i tempi di lavoro
per andare incontro a quelle che erano le esigenze turistiche degli
alberghi vicini al vallo. È tutto. Andrò a rileggermi i quesiti che
ha posto e le invierò una
mail
con le risposte pertinenti
agli altri quesiti. Grazie.
Presidente -
Grazie Assessore. La parola alla Consigliera
Certan per la replica, ne ha facoltà.
Certan (ALPE) -
Vede, Assessore, c'è poco da ridere, da
fare lo spiritoso, visto che parliamo di 6 milioni! Comunque,
probabilmente io, vede, l'ho sopravvalutata, pensavo che lei
riuscisse in qualche modo a seguire tutto il discorso...vada pure a
rileggere il mio intervento, l'avevo proprio calibrato sui quattro
punti proprio per non uscire dal seminato, vedrà che
nell'intervento scritto ritroverà tutto quello che c'era
nell'interpellanza.
Mi dispiace che abbia risposto forse alla prima in modo chiaro,
e prendo atto - queste sono le sue parole - che sono già stati
utilizzati questi tipi di strumenti, che sono stati presi dai
fornitori più idonei. Prendiamo atto che la normativa vieta
qualsiasi suggerimento: questo è quanto lei ci ha detto, rimane
poco chiaro e andrò a cercarmi io la sua risposta al fatto che sono
stati forniti una parte dalla Regione, pagati la metà del...su
quello forse è stato lei poco chiaro, ma sicuramente ci
restituiremo i favori.
Riguardo alla risposta n. 2, devo dirle, Assessore, che ho
ripreso le parole del Commissario, quindi mi sembra...almeno mi
sembrava di essere stata molto diligente:
"...e quali ragioni
abbiano determinato "allo stato attuale delle modifiche di tipo
strutturale al vallo..."
, sono in atto...questo era stato
scritto e quindi l'ho riportato, quindi mi sembrava
chiarissimo.
Per quanto riguarda il 4° punto...sul 3, a mio avviso, non ha
dato alcuna risposta, perché la variante...sul fatto che ogni ditta
può utilizzare i mezzi che ha sul territorio oppure no, è libera di
utilizzare i propri mezzi sul territorio oppure no...ha ragione,
Assessore, questa può essere una libertà, salvo che però a monte
c'è una procedura negoziata e non un bando aperto a tutti, quindi
c'è questa piccola variante che credo le sia sfuggita.
Sul 4, beh, penso che i lavori siano entro la fine di ottobre,
quindi...
Presidente
- Chiederei, per cortesia, un po' di
silenzio.
Certan (ALPE)
- ...se saranno terminati, ben venga per
tutti e saranno rispettati quindi i 150 giorni e non ci saranno
penali. Grazie.
Presidente -
Punto 22 all'ordine del giorno.
