Classificazione
GIUNTA REGIONALE



Oggetto del Consiglio n. 1482 del 7 ottobre 2015 - Resoconto
OGGETTO N. 1482/XIV - Ritiro di mozione: "Impegno
dell'Assessore all'istruzione e cultura a garantire l'ascolto delle
istanze di tutti i cittadini".
Presidente
- Colleghi, ci rimane il punto 33 all'ordine
del giorno. La parola al collega Chatrian.
Chatrian (ALPE
) - Sì, grazie Presidente. Penso che a nome
del gruppo...abbiamo proposto la mozione con i colleghi
dell'UVP...gradiremmo discuterne a questo punto domani mattina.
Grazie.
Presidente
- Altri su questa proposta? Va bene a tutti
domani mattina? La parola al collega Farcoz.
Farcoz (UV)
- A nome della maggioranza, saremmo per
concludere i lavori.
Presidente
- Viste le posizioni, dobbiamo mettere in
votazione. La parola al collega Laurent Viérin per quale
motivo?
Viérin L. (UVP
) - Per mozione d'ordine, visto che siamo
oggi nell'ordine delle interpretazioni creative e magari anche
nuove, quindi non sappiamo e chiediamo un'interpretazione tecnica
sul procedere. Ci pare che, quando si conclude un punto all'ordine
del giorno entro una certa ora, ci sia l'aggiornamento della
seduta, ma chiediamo se è l'aula che si deve esprimere o se ci sono
altre procedure che devono essere seguite e in che modo ci dobbiamo
comportare, ecco, per capire, visto che c'è una richiesta dei
proponenti, visto che abbiamo parlato durante l'ultima seduta della
questione dei proponenti per discutere i punti in modo scalato, per
accorpare i punti...se c'è una richiesta da parte dei proponenti,
come funziona in questo caso.
Presidente
- Collega Laurent Viérin, io ho chiesto se si
voleva discutere il punto 33 all'ordine del giorno, il collega
Chatrian ha fatto la richiesta di discuterne domani mattina, mi è
arrivata una richiesta da parte del Capogruppo dell'Union
Valdôtaine Farcoz di discuterlo adesso e quindi, rispetto al
Regolamento, se c'è uno contro e uno a favore, dobbiamo mettere in
votazione e l'aula è sovrana per decidere se si discute adesso o
domani mattina. Metto quindi in votazione la proposta di discutere
adesso. La votazione è aperta, prego i colleghi di votare. La
votazione è chiusa.
Presenti: 34
Votanti: 34
A favore: 21
Contro: 13
Il punto viene discusso adesso. Punto 33 all'ordine del
giorno.
Presidente -
La parola alla collega Certan.
Certan (ALPE) -
Grazie Presidente.
Avrò l'onore...avremo l'onore di andare in prima serata oggi, è
buffo quello che sta succedendo, perché avete votato finora per non
discutere, per non iscrivere neppure punti all'ordine del giorno e
poi adesso chiedete di continuare, probabilmente gli impegni che
avete domani sono più urgenti di quelli che avevamo proposto noi,
beh, ne prendiamo atto. Anche questa mozione, tutto sommato, è una
mozione che richiama un principio ed è quello...sto guardando lo
schermo, parla di ascolto, no? A proposito di ascolto, il modo di
svolgere il proprio ruolo istituzionale e di rappresentanza da
parte degli eletti è assolutamente personale e soggettivo, ci
mancherebbe, non entreremo quindi con questa mozione in merito al
modo in cui un Assessore svolge questo ruolo istituzionale, mentre,
come gruppi ALPE e UVP, riteniamo che l'ascolto dei cittadini da
parte degli eletti, soprattutto da parte di chi governa, sia
d'obbligo, quello che vogliamo mettere in luce con questa mozione è
anche un altro aspetto. È evidente che un Assessore o un Presidente
del Governo abbiano più impegni e più richieste di incontri
d'ascolto poiché ricoprono un ruolo di massima responsabilità,
pongo però anche l'attenzione su un altro aspetto: una volta che si
è eletti al governo si è Presidenti di tutti i valdostani, ahimé,
può piacere o no, sia ai cittadini che agli altri, però, agli
eletti...si è Assessori di tutti i valdostani, volenti o nolenti, e
il Governo, nel bene o nel male, prende decisioni per tutti i
valdostani. Preciso, affinché non ci siano equivoci,
fraintendimenti, che ALPE non ha mai fatto troppo tifo per le code
del martedì nelle varie sedi, anzi...però riteniamo, dalle
segnalazioni che abbiamo, chiaramente, che non rispondere, non
degnarsi neppure di rispondere ad un cittadino che chiede
motivandolo un incontro con l'Assessore sia - uso una parola
leggera e
soft
vista l'ora - un po' una mancanza di rispetto
nei confronti dei cittadini innanzitutto, ma anche nei confronti
del proprio ruolo però.
A seguito di numerose segnalazioni noi oggi poniamo solo in
discussione, se queste cose non sono avvenute, meglio ancora.
Poniamo in discussione o comunque chiediamo di poter in qualche
modo
changer de route
, perché queste segnalazioni non ci
sono venute solo lo scorso anno, quando c'era stato appena
l'insediamento nei nuovi ruoli, ma anche recentemente, segnalazioni
di lavoratori e cittadini che richiedevano di poter presentare
proposte o chiedevano delucidazioni e non sono stati ricevuti, o
sono stati ricevuti da altro personale. Credo che non sia
ammissibile, a nostro avviso, dividere i valdostani in serie A e in
serie Z e ascoltare alcuni e non degnarsi neppure di dare risposte
anche di non magari incontro, però almeno dare la risposta ad
altri...
Naturalmente non abbiamo scritto quindi una mozione tanto per
scriverla, abbiamo diversi valdostani che hanno chiesto
appuntamenti...non solo cittadini, ma anche lavoratori,
appuntamenti verbali, per
e-mail
, attraverso funzionari
dell'Assessorato, senza però essere mai né ricevuti, né ottenere
risposte riguardo ad un futuro appuntamento. Noi ripetiamo che
capiamo le motivazioni di magari impegni improvvisi e di non poter
riceverli immediatamente, però ci sembra strano ed è per questo che
chiediamo di essere più vigili su questo, o chiediamo un impegno
maggiore alla Giunta, capiamo che sia un impegno anche di tempo, di
energie e di tutto, però chiediamo veramente che ci sia su questo
una maggiore serietà. Crediamo anche che sia importante essere
portavoce di queste istanze, perché riteniamo che sia opportuna
un'organizzazione anche dei ricevimenti, che la comunità valdostana
sappia come deve fare, anche perché un tale atteggiamento - ed è
per questo motivo che poi noi abbiamo deciso di fare questa mozione
- crediamo che sia anche...in qualche modo delegittimi ancora
ulteriormente...a parte che dopo il teatrino di oggi credo che
abbiamo dato quasi prova e ci mettiamo tutti...
(interruzione di un Consigliere, fuori microfono)
...ma no, mettiamoci pure tutti...abbiamo dato veramente quasi
il massimo, mai era successa una cosa del genere...poi l'abbiamo
capito che era solo una questione di puntiglio, perché adesso
discutiamo e andiamo avanti su un'ultima mozione. È stata quindi
comunque solo una dimostrazione che veramente siamo peggio che
all'asilo o nelle classi piccole piccole dei bambini molto ma molto
più grandi di noi. Dicevo quindi che un atteggiamento del genere, a
nostro avviso, non fa che delegittimare comunque già una classe
politica che in questo periodo ogni tanto dà già del suo per essere
delegittimata. Noi non ci stiamo perché non crediamo di
meritare...non crediamo che sia per tutti così, non crediamo che
tutti si comportino nello stesso modo e crediamo che sia corretto
anche distinguere i ruoli.
Chiediamo quindi alla Giunta, ad esempio, se è normale che un
Assessore non dia risposte a richieste di incontro per presentare
dei progetti o proporre iniziative, se è normale che nei giorni, ad
esempio, di ricevimento - questo ci è stato riferito - non sia
presente l'Assessore e che facciano quindi accoglimento altre
persone con ruoli diversi, con il risultato poi che i cittadini
chiedono però di incontrare l'Assessore e viene detto che comunque
si darà risposta e si daranno prossimi appuntamenti. Bene, capiamo
anche gli impegni personali e capiamo anche che debba essere
programmato. Non vorremmo - e per questo chiediamo conforto
attraverso questa mozione - che si passasse poi a scaricare certe
scelte e certe risposte ai tecnici, com'è successo oggi,
soprattutto quando certe scelte sono scomode o politicamente non
corrette, per poi arrivare sui cavalli bianchi come principi o
principesse a fare le chiusure dei lavori e portare i risultati di
gran lavoro.
Io chiudo qui perché non userò certo altri 21 minuti o i 30
minuti che abbiamo a disposizione, perché non ci sembra il caso di
continuare. Credo che non sia necessario aggiungere di più, con
questa mozione noi vogliamo sensibilizzare e chiedere veramente
alla Giunta, visto che comunque la Giunta anche con l'insediamento
nuovo della nuova maggioranza a luglio non ha deciso di tagliare un
posto in Giunta proprio per poter dividersi il lavoro, eccetera,
crediamo che almeno su quello si ascoltino tutti i cittadini,
quelli che sono più o meno simpatici e anche quelli che magari
vengono semplicemente per chiedere magari cose per noi banali che
però per loro sono importanti, credo che nel nostro ruolo questo
sia importante. Grazie.
Presidente -
Grazie. Siamo in discussione generale, non
vedo richieste...la parola al Consigliere Cognetta.
Cognetta (M5S) -
Grazie Presidente.
È una discussione così avvincente che mi sono detto: perché non
intervenire? D'altronde devo dire che abbiamo annullato otto
mozioni e risoluzioni di fila ed è giusto arrivare a parlare del
fatto che l'Assessore Rini non è presente nel suo ufficio. Io
voglio dire che non ho firmato questa mozione, un po' mi dispiace
sinceramente di non aver firmato, però teniamo conto...ho solo
venti minuti, è un peccato, perché vorrei parlare per delle ore su
un argomento così importante...dicevo, è davvero fondamentale stare
qui e capire perché lei di fatto non svolge il suo lavoro, perché
questo è il succo del discorso, no? Lei cioè di fatto non fa quello
che dovrebbe fare, cioè l'Assessore. Sostanzialmente non ascolta i
cittadini, eppure, guardi, mi sono stampato da
wikipedia
...sa cos'è
wikipedia
, no? è quella
enciclopedia
on line
...mi sono stampato da
wikipedia
quello che dice rispetto all'Assessore, perché sul nostro
Regolamento non ho trovato nulla, anche questo è un problema,
Presidente...sul Regolamento che abbiamo, sa quel librone...ah, non
ce l'ho qui, ce l'ho già in borsa...quel librone che viene
interpretato ogni giorno "
a muzzo
"
(traduzione
letterale dal dialetto monzese:
"a casaccio") qui dentro,
come viene...dicevo, quel librone lì che è scritto in due lingue,
però, eh, mi raccomando, e di tutte e due non si capisce come fare
a far funzionare quest'aula...dicevo, in quel libro lì si parla di
tutto, però non c'è scritto che l'Assessore deve stare ad ascoltare
i cittadini e questo in effetti lascia un po' perplessi, perché a
questo punto l'Assessore Rini non ha nessun obbligo, cioè alla fine
voglio dire saranno poi i cittadini che non la voteranno, giusto,
no? Non vengono ricevuti, magari potrebbero dire: "ma che ce ne
facciamo di un Assessore così?", infatti io vedo...perché non
capisco...
Dovremmo entrare nel merito della qualità del lavoro, anziché
della presenza, perché ci sono altre persone che sono presenti ma
di fatti non fanno nulla di buono e quindi, anche se sono presenti,
ahimè, non contano nulla, quindi anche su questo dovremmo
discutere. È chiaro che scrivere una mozione sulla qualità del
lavoro di un Assessore è molto più complicato che scriverla sulla
presenza dell'Assessore. Ora, io non so...e questo lo volevo
chiedere ai miei colleghi magari con un altro intervento se
qualcuno ha voglia di intervenire, così ci chiarisce anche questo
punto...se velatamente non vogliono dire che anche la qualità del
suo lavoro non è adeguata. Magari cioè si attaccano alla forma per
giudicare la sostanza, io questo non lo so...potrebbe essere una
cosa, voglio dire, valida, se uno facesse così, però non sono
arrivato fino lì nella dichiarazione della collega Certan e quindi
rimane questo dubbio, perché, se dovessimo entrare in questo
ragionamento, beh, allora qua tra voi otto/nove...perché il
Presidente il suo lavoro lo sa fare, eh, vi tiene a stecchetto
tutti, anche il Presidente del Consiglio, anche tutti quanti i
Consiglieri di maggioranza...è un po'...come dire? poco aiutato nel
suo lavoro, devo dire, Signor Presidente, perché - l'ho detto già
l'altra volta e glielo ripeto - ha preso un QI in più con i tre del
PD, ma un QI, eh, non è che ha preso chissà che cosa, perché il
livello di inizio era proprio bassino e questo chiaramente la mette
un po' in difficoltà.
Dicevo, se dovessimo giudicare quello che fanno gli Assessori,
beh, questa sarebbe l'aula giusta e dovremmo parlarne tutti i
Consigli, purtroppo non lo facciamo. Allora, questa mozione a me un
po' dispiace, perché prende di mira innanzitutto l'unica donna
della Giunta e questo anche lì mi ha lasciato un po'...perché
potrebbe sembrare anche un po' un discorso sessista, e io non
vorrei assolutamente farlo, però c'è anche questo dettaglio da
tener presente, perché noi ce la prendiamo, ripeto, con l'unica
donna che magari ha dei problemi di conciliazione lavoro-famiglia,
magari ha degli altri problemi che normalmente succedono alle donne
quando lavorano, quindi potrebbe avere delle grosse giustificazioni
rispetto a quello che lei fa in questo momento. C'è però una cosa
da dire: rispetto alla sua gestione della scuola e dell'Assessorato
dell'istruzione e cultura in senso lato, qualche cosa che non va...
Ripeto: si può dire a lei ma si può dire a tutti, cioè se volessimo
parlare del suo collega Perron rispetto all'Assessorato del
bilancio, voglio dire, ne potremmo dire...l'Assessore Fosson, ha
voglia, cioè se cominciamo uno per uno, qui ce n'è per tutti, ma ce
n'è anche per me, ce n'è per chiunque di noi...
(interruzione dell'Assessore Fosson, fuori microfono)
...non ho sentito, Assessore...
(nuova interruzione dell'Assessore Fosson, fuori
microfono)
...appunto, vede, l'Assessore Fosson l'ho sentito
più...finalmente lo ammetto anch'io... Dicevo quindi che ce n'è per
tutti: socialisti, democristiani, leghisti, PD, Cinque Stelle,
tutti, il punto però focale di tutto questo ragionamento, secondo
me, è che quest'enorme perdita di tempo - scusate se la chiamo così
- costa un sacco di soldi, non serve ad una mazza di niente e
all'occorrenza complica la vita ai cittadini.
Ora, perché noi abbiamo una posizione...come dire? un po'
estremista rispetto a tutta questa roba qui? È perché è quello che
si vede che viene fuori, cioè capite che alla fine uno "normale",
cioè per dire: uno come me, che non ha mangiato pane e politica per
anni, che è un po'...come dire? un hobbista, quando vede tutta
questa roba dal di dentro, che già dal di fuori la vedeva e diceva:
"oddio, che cosa terribile!", ma quando la vede dal di dentro...non
si immaginava quanto fosse terribile, ed è veramente una cosa
che...io consiglierei a tutti i cittadini di farsi un giro nelle
istituzioni, nel senso di fare un passaggio in qualunque
istituzione: Comune, Regione, nello Stato, dove preferisce...così
capisce veramente qual è il livello. Il livello, ragazzi, è
veramente basso e sapete perché è basso? Perché noi non siamo la
somma delle intelligenze, siamo la sottrazione, cioè se ce ne sta
uno intelligente, state tranquilli che ce ne sono cinque che fanno
di tutto per far abbassare il livello. Se ce ne sono due
intelligenti, ce ne saranno dieci che faranno abbassare il livello,
e così via. Il risultato quindi alla fine è questo: siamo qui a
discutere di una mozione che purtroppo non andrebbe neanche
discussa, non andrebbe neanche...come dire? ci dovrebbe essere un
qualcosa nel Regolamento che dicesse: "questa qui non è una cosa da
discutere". Certo, sarebbe arbitrario, perché potresti dire: "beh,
facendo cose di questo tipo, potremmo entrare veramente in una
dittatura: "questo lo puoi discutere, questo no"", e sarebbe
veramente eccessivo. Infatti questa sera l'avete risolta in un
altro modo: non è urgente, quando poi lei stesso, Presidente, ha
detto che delle cose invece erano urgenti, anche qui quindi il
Regolamento veramente è stato preso e stracciato, tirato, di tutto,
perché c'erano delle cose che andavano comunque iscritte, perché
erano urgenti e altre no. Capisco che fuori non se ne rendono conto
perché non sono dei tecnici, perché alla fine devi diventare un po'
un tecnico, però capite l'assurdità del ragionamento? C'erano delle
cose che andavano discusse sicuramente, perché erano urgenti, tutti
eravamo d'accordo, e altre che non andavano discusse. Anche qui poi
scritto: "urgente", qualsiasi cosa può essere urgente. Lei dice che
la questione sul catalano non è urgente, ma dipende da chi la
decide se è urgente o no. Io potrei dire che è urgente, ad esempio.
La questione sulla buona scuola non è urgente, secondo lei? Invece
no, secondo me, lo è e così via. Il Presidente quindi ha fatto una
scelta, una scelta direi pilatesca, cioè: "faccio votare le
iscrizioni, però do il tempo ad ognuno di parlare", salvo poi
arrivare all'ultima, che è questa, di cui stiamo discutendo ora e
che di fatto...come dire? ha un'importanza risibile rispetto agli
argomenti che abbiamo portato nelle risoluzioni, ha un'importanza
molto relativa...
Presidente
- Collega, chiedo scusa, stiamo discutendo di
una mozione che è stata presentata nei termini previsti dal
Regolamento, le discussioni che abbiamo fatto prima sono su delle
risoluzioni presentate...
Cognetta (M5S)
- ...quindi, mi scusi, sta diventando un
colloquio tra me e lei, quindi...
Presidente
- ...no, non è un colloquio...
Cognetta (M5S)
- ...vorrei capire siccome è la prima
volta che interrompe qualcuno mentre sta facendo...
Presidente
- Solo per chiarire...
Cognetta (M5S)
- ...un suo intervento, adesso mi sembra
veramente esagerato. Signor Presidente, mi scusi, lei ha il tempo
di parlare tutte le volte che vuole, per tutto il tempo che vuole,
ma non durante il mio intervento, o ci sta scritto pure questo sul
Regolamento? Per sapere...no, per favore, non intervenga
adesso...
Presidente
- Continui, che poi le spiego alcune cose,
probabilmente...
Cognetta (M5S)
- ...allora, guardi, io capisco che siamo
alle 21,54, non abbiamo cenato e c'è un calo degli zuccheri, però
non dobbiamo esagerare, per favore. Allora, dicevo, visto che non
c'è un Regolamento che mi può interrompere...se io non offendo
nessuno e se io sto sull'argomento...vorrei continuare. Mi ha anche
fatto perdere il filo, forse era questo l'obiettivo...ah, stavo
parlando della collega Rini, mi scusi dell'Assessore Rini.
Assessore, dicevo, lei, per favore, in qualche modo, cambiando il
giorno, magari cambiando gli orari, magari, che so?, preoccupandosi
con la sua segreteria di gestire meglio gli appuntamenti, perché
magari ci sono talmente tante cose che deve fare che...oh, il tempo
è quello, eh! Dovrebbe cercare di essere un po' più aperta verso i
cittadini, ma glielo dico per lei, perché io capisco che lei i
voti, come la maggior parte di voi, li prenda non per simpatia ma
per...come dire? vicinanza, chiamiamola così, cioè nel senso che
voi sapete chi vi vota alla fine. Ognuno di voi sa benissimo quali
sono i propri elettori e non sono come me e questo mio compagno di
sventura, dove...che ne so chi mi ha votato, a volte me lo chiedo,
la gente mi fa: "sai, ti ho votato", mi fa piacere. Voi invece
andate via con le terzine, adesso non lei personalmente, non la
prenda come un fatto personale, eh, andate via con le terzine, no,
con i tre numeri che devono uscire in un certo modo ed escono in
quel modo lì.
Capisco quindi che quello che poi dicono i cittadini, insomma,
ha un valore abbastanza relativo, però magari le cose cambiano, io
lo dico per lei, adesso che vedo qualche spicciolo in meno da
spendere e da distribuire, eh, magari le cose possono cambiare. Le
consiglio quindi vivamente ma senza nessuna...com'è che si dice?
arrière
-
pensée
, come dite voi...no, dicevo senza
nessun retropensiero, di essere un pochino più presente, un pochino
più attiva, un pochino più...come dire? sul punto. So di riunioni
che sono state fatte in Bassa Valle dove lei dovrebbe essere stata
presente, o lei o il Sovrintendente, ma il Sovrintendente non
c'entra, però dove lei non si è presentata...ma sono voci, io non
so se è vero, capisce, io sto parlando così in generale, però,
rispetto a ciò che c'è scritto sulla mozione, io direi che lei
dovrebbe prendersi un impegno, così la finiamo qua, non andiamo
avanti molto a lungo e finalmente andiamo tutti quanti a cena.
Mi scuso ancora per aver interrotto magari in qualche modo
l'attività consiliare che scorreva così...diciamo tranquilla,
quindi c'era questa lezione di politica che stavamo dando ai
cittadini e io l'ho interrotta con questo mio intervento. Se per
favore però alla fine riusciamo ad arrivare ad un punto, io le
sarei grato e sarei grato a tutti voi se riusciamo un pochino,
poco, ad elevare il livello delle discussioni qui dentro.
Grazie.
Presidente -
Grazie. Altri? La parola al collega
Fabbri.
Fabbri (UVP) -
Sì, grazie Presidente.
Io sarò più breve del mio collega e di chi mi ha preceduto,
volevo solo semplicemente invitare l'Assessore, vista la
discussione che abbiamo fatto questa sera, magari a fare un piccolo
esame di coscienza e vedere se effettivamente quello di cui si
rimprovera questa sera ha delle basi solide, come a noi risulta,
per cui, fatto quest'esame di coscienza, si organizza meglio e
risponde a quelle che sono le chiamate dei cittadini, che del resto
è un suo dovere, come lei ben sa, anzi sicuramente...io sono
convinto che lei lo sappia, per cui torno a ripetere questa
discussione la veda dal lato positivo, se per caso in quest'esame
di coscienza si vede qualche piccola mancanza, noi la invitiamo a
correggersi.
Presidente -
Grazie. Altri in discussione generale? La
discussione generale è chiusa, c'è qualcuno che intende replicare?
Non vedo nessuna richiesta di replica, la parola all'Assessore
Rini.
Rini (UV) -
Grazie Presidente.
Io molto brevemente...anche perché capite bene, il mio sgomento
e c'è anche un po' di imbarazzo nel dirvi queste cose, perché è lo
stesso sgomento che ho provato nel leggere questo testo, però mi
sembra doveroso e anche rispettoso di quest'aula, visto che
quest'argomento è stato portato, fare alcune piccole e brevissime
precisazioni. Io ogni giorno con molta umiltà e con molta serietà
cerco di portare avanti quello che è il ruolo che mi è stato
affidato e le assicuro, cara collega Certan, che lo faccio con
tutto il mio massimo impegno. Io ricevo ogni martedì mattina
liberamente tutti i cittadini che intendono venire in Assessorato e
su settimana invece su appuntamento le categorie di persone che
invece hanno un'esigenza anche temporale differente. Collega, così
forse sa i miei impegni e può eventualmente dire se non li
condivide. Io ho sempre rispettato tutti i colleghi e continuerò
ovviamente a farlo e sicuramente non mi permetto di giudicare come
e in che maniera i colleghi portano avanti il loro mandato, perché
giustamente, come ricordava Cognetta, noi rispondiamo umanamente e
politicamente delle nostre azioni e questo vale anche per me,
ovviamente. Ha richiamato...infatti io, come le dicevo prima, sono
presente tutti i martedì di tutti i mesi dell'anno nel mio ufficio
e, quando a volte - e questo succede, ripeto: succede e credo anche
giustamente succede - alcune questioni tecniche vengono affrontate
dai tecnici...perché se c'è un principio che mi hanno sempre
insegnato e che cerco di trasportare, di portare e di mettere in
atto anche umilmente ma nel portare avanti il mio mandato è quello
di saper "stare" nei propri doveri e nella propria missione...io
quindi ricopro un ruolo politico e giustamente ricevo tutte le
persone che richiedono di incontrare l'Assessore nella sua veste
politica, quando ci sono questioni tecniche, anche per evitare
un'ingerenza politica che non sarebbe corretta, la questione viene
molto semplicemente affrontata da chi se ne occupa
tecnicamente.
Per il resto io ho apprezzato la simpatia anche del collega
Cognetta che ha ricordato quanto quest'aula meriterebbe di
discutere di argomenti più seri e ovviamente accolgo molto
favorevolmente l'invito del collega Nello Fabbri, io mi creda con
umiltà tutti i giorni cerco di fare un esame di coscienza e di
migliorare ogni giorno nel portare avanti questo mandato.
Grazie.
Presidente -
Grazie Assessore. Possiamo procedere alla
votazione? La parola al Presidente della Regione.
Rollandin (UV) -
La valutazione su questa mozione è che
credo sia imbarazzante: è la prima volta che mi succede di dover
discutere in questo Consiglio delle modalità con cui un Assessore,
come se fosse anche nei confronti del Consigliere, si organizza per
il proprio lavoro nei confronti di quello che è il suo mandato,
questa è la prima volta. Non so a che cosa ci si possa riferire per
dire se ricevo uno o non ricevo uno, questa valutazione è talmente
discrezionale che credo sia, per fortuna, impossibile mettere delle
regole, com'è stato da sempre un
optional
il fatto di
ricevere, come facciamo tutti, gli Assessori lo fanno, una giornata
la dedicano a ricevere le persone... Ci sono poi giustamente quelli
che chiedono per ragioni varie, perché rappresentano comunque delle
realtà, delle organizzazioni e a questo punto ci si organizza.
Credo sia più che normale e succede dappertutto che, a seconda di
quello che uno sa...e può essere la richiesta di incontro...può
tranquillamente essere giustamente dirottato da un tecnico,
piuttosto che da un altro, piuttosto che da un dirigente, piuttosto
che da un coordinatore. Questo credo che succeda in tutti i
contesti, succede già addirittura nei Comuni, figurarsi nelle
Regioni, o quello che è, quindi credo che se c'è una cosa che
facciamo tutti, è ricevere in genere tutti quelli che lo chiedono,
molte volte sapendo che possono esserci le motivazioni più diverse,
non entriamo nel merito...
Io quindi credo che se la collega ritira questa mozione, fa un
gesto nobile, perché stare a discutere su questa mozione e dire chi
è favore e chi contro credo che imbarazzi noi tutti, perché dire
che deve ricevere qualcuno piuttosto che tutti...guarda che è
libera, l'Assessore giustamente, come un Consigliere nel suo
mandato, può ricevere o non ricevere a seconda di quelle che sono
le disponibilità di tempo e le valutazioni che vengono fatte
rispetto ai motivi per cui uno chiede di essere ricevuto, salvo
nella giornata in cui è libero e non viene. Credo che questa sia la
ragione per cui francamente ci stupisce un po' questa mozione, ma
non perché...come dico se si voleva fare una valutazione chi è più
chi è meno...è meglio evitare perché ci sono tanti meno...più meno
che più...o più meno...quello che è un vecchio detto, ma, al di là
di questo, credo che sarebbe opportuno evitare queste discussioni
francamente non tanto perché l'ora è tarda, ma perché proprio non
merita la discussione, questo è un oggetto...che francamente non
merita di stare a distinguere tra chi riceve A e chi non riceve e
come. Tenuto conto della garanzia che possiamo dare, che tutti sono
disponibili, ecco, io chiederei gentilmente alla collega se può
ritirare questa mozione.
Presidente -
La parola alla collega Certan.
Certan (ALPE) -
Sì, grazie Assessore e grazie
Presidente.
Certo che tutti rispondiamo delle nostre azioni, su questo non
c'è dubbio e soprattutto rispondiamo agli elettori, è proprio per
quello che noi rispondiamo ai nostri elettori, tutti gli elettori
valdostani...portiamo le istanze dei valdostani, quindi non so se
questo livello a cui sono abituati alcuni colleghi...il collega
Cognetta è abituato a dei livelli molto più alti di
discussione...io non lo, io credo che, quando c'è da parte di
alcuni cittadini una presentazione di istanze motivate, che, tra
l'altro, traspaiono e possono essere ascoltate anche nelle
audizioni, perché non è che ci siamo inventati delle cose, mai
fatto né da parte mia, né da parte di altri. C'è il totale rispetto
della persona, perché non è una questione personale questa mozione,
abbiamo sollevato politicamente, a nostro avviso, un aspetto che è
molto importante, perché è il primo tassello alla base...proprio è
basilare, che è quello del rispetto non tanto dei colleghi di
Giunta, ma dei colleghi di maggioranza, quindi abbiamo posto
quest'attenzione. Certo, Presidente Rollandin, che il ruolo, e
infatti l'ho detto in apertura, se andrà...se vorrà, lo sentirà nel
mio intervento, il modo di svolgere il proprio ruolo è
insindacabile e noi non entravamo in merito a quello, ma crediamo
che fosse importante proprio per il ruolo che noi abbiamo porre
quest'argomento, anche perché il collega Cognetta è passato un po'
alla larga e ha un po' toccato i vari punti...certo che sappiamo
che ci sono dei dossier sui vari tavoli fermi di tutti gli
Assessori, quindi non siamo entrati in merito ai vari punti che
volevamo.
Un'ultima cosa: le segnalazioni che abbiamo fatto sono anche di
rappresentanti o referenti di associazioni di categorie e di
associazioni, quindi non credo...mettono anche del loro tempo e
fanno del volontariato, quindi, se vengono, è per forza, perché
hanno l'interesse forse di discutere con l'Assessore e non con dei
tecnici...che l'Assessore decide.
Chiudo dicendo che credo che l'obiettivo che avevamo l'abbiamo
raggiunto, crediamo anche che d'ora in poi queste cose non
succederanno più, quindi non è certo...sicuramente tutti
porrete...anche perché forse glielo ho già detto una volta,
Presidente Rollandin, una volta che uno è al Governo è
rappresentante di tutti i cittadini valdostani, anche di noi, credo
quindi che voi dobbiate portare attenzione ancora più importante o
comunque dovete portare ancora più grande attenzione a quello che
viene dai cittadini, quindi, per carità, ritiriamo la mozione,
tanto la discussione che volevamo instaurare l'abbiamo
instaurata.
Devo dirle che oggi lei ha detto che è la prima volta che le è
successo, beh, allora oggi è la giornata allora delle prime volte.
Possiamo dire così perché sono successe anche delle cose che non
erano mai successe in quest'aula. Si vede che sono le prime...oggi
è la giornata della prima volta per qualsiasi cosa. Forse anche voi
dovevate ritirare qualcosa d'altro ed è un po' strano che chiediate
a noi certi passi quando non siete stati in grado voi, che a volte
dovreste dare l'esempio, di farli. Comunque, proprio per dimostrare
che non c'è nulla di personale...e non è certo questo voto che ci
interessa, ci interessava porre l'attenzione. Grazie.
Presidente
- Grazie collega. La mozione è ritirata.
Il Consiglio prende atto.
Presidente
- Con questo punto si chiudono i lavori del
giorno. Grazie.
---
La sessione termina alle ore 22,10.
