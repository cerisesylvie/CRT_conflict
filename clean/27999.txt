Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 251 del 12 novembre 1970 - Resoconto
OGGETTO N. 251/70 - Revisione del provvedimento di
classificazione come Centro Storico della frazione Rovarey, in
Comune di Donnaz. (Ritiro di mozione)
Tonino (P.S.I.U.P.)
- Non c'è la voce qui. Non vi faccio
perdere del tempo nell'illustrare questa mozione, in quanto penso
sia abbastanza chiara. Centro storico di Rovarey in Comune di
Donnaz.
Io inviterei i Consiglieri, la Giunta, in modo particolare
l'Assessore al Turismo di volersi soffermare sull'autostrada
all'altezza di quella frazione e dare uno sguardo, anche solo di
sfuggita, sulla collina di Donnaz. Vedrete tante altre cose
attorniate da bei vigneti dà anche un bel paesaggio, non discuto,
ma non vedrete, in quella frazione, un minimo cenno che possa far
capire che quella frazione chiamato Rovarey conservasse qualche
cosa di storico. Solo addentrandovi potrete trovare un fabbricato o
due che, veramente, testimoniamo una certa storicità. La rimanenza
dei fabbricati, vedrete che sono in gran parte di nuova costrizione
o sono stati oggetto di rifacimento. Si notano le più svariate
tinteggiature, molti tetti sono fatti di tegole, per cui ritengo
che quella frazione non può essere, per conseguenza di due case,
calcolata centro storico. Piuttosto, quello che si dovrebbe vedere
è il lato paesaggistico di quella frazione che viene deturpato
nella sua bellezza naturale con certe tinteggiature che sono
veramente, come si vuol dire, un pugno nell'occhio nel senso
paesaggistico.
La conseguenza del centro storico naturalmente grava sui
proprietari di quelle case, che non sono affatto case storiche, e
così, è inutile che io ripeta ciò che ho già scritto nella
relazione, non si può più fare nessuna opera accessoria alla casa
nemmeno quelle di prima necessità.
È una frazione che vive per un buon trenta per cento sui
proventi dell'agricoltura e non può costruire quelle opere
necessarie all'uopo. È una cosa veramente seria, Assessore
Milanesio, io invito appunto l'Assessore Milanesio a voler fare una
visita nell'interno di quella frazione e interrogare i proprietari
di quelle case, sentire dalla loro stessa voce cosa pensano di
questo centro storico.
C'è un altro fatto. Se la Sovrintendenza alle Belle Arti vuole
naturalmente conservare il diritto su di una certa proprietà
altrui, certe... storiche, su certe... storiche deve pure anche
provvedere alle necessità delle famiglie che ne dimorano, per il
problema della casa, perché altrimenti qui ci appropriamo di quello
che non è nostro. Quindi, benissimo conservare i centri storici, là
dove realmente ci sono, ma ad un patto che si risarciscono i danni
al proprietario. Perché, se io ho una sola casa e non ho la
possibilità di costruirne un'altra nuova perché fra l'acquisto del
terreno, la costruzione della casa stessa, la spesa mi ammonta a
una decina di milioni. Mentre, invece, con un minino di spesa posso
aggiustarmi quella che posseggo, ditemi voi se non ha ragione la
gente di protestare su queste cose. Ma questo riguarda propriamente
i veri centri storici, in modo particolare l'intero abitato del
Comune di Bard, di cui l'Assessore Milanesio ne sa qualche cosa,
che comunque bisogna pensarci sopra. Per quanto riguarda invece il
contenuto della mia mozione è un altro fatto, si tratta solo di
esaudire ai desiderati dell'Amministrazione Comunale di Donnaz, i
quali vi hanno chiesto l'abrogazione del centro storico della
frazione, cioè la delibera precedente, ha chiesto l'abrogazione
della delibera precedente che aveva provveduto centro storico
quella frazione.
E l'Assessore Milanesio dirà che l'amministrazione comunale deve
provvedere al piano regolatore, benissimo, ma ammesso che
l'amministrazione comunale voglia iniziare adesso lo studio del
piano regolatore e l'ha iniziato, posso confermare che l'ha
iniziato, e gli abitanti di quella frazione devono però aspettare,
con tutti i problemi che hanno, che il Comune abbia pronto ed
approvato lo strumento.
Passano gli anni e i problemi restano, quindi, si tratta di
buona volontà e di rispetto verso quel tipo di autonomia che si
vorrebbe dare ai Comuni.
Quindi, io mi rivolgo al buon senso dell'Assessore al Turismo e
alla Giunta, perché si provveda con una certa urgenza a pianificare
queste... a pianificare incongruenze, rivedendo quel provvedimento
che è lesivo agli interessi degli agricoltori di quella zona. Si
tratta di certo di buona volontà e comprensione, perché non è un
problema di grandezza tale che non si possa risolvere. Io sono
anche disposto a modificare il testo di questa mozione, sa è
necessario, vorrei però sentire l'Assessore che cosa dice in
merito.
Manganoni
(P.C.I.)
- Io vorrei aggiungere un'altra
considerazione, che sarà breve perché, secondo me, questo problema
dovrà essere esaminato a fondo dal Consiglio.
In quasi tutti i Comuni, o in moltissimi, ci sono addirittura
dei villaggi interi, no, centri storici. Cosa vuol dire? Vuol dire
che sono delle vecchie case, che minacciano di cadere, che il
privato non riparerà per le ragioni che ha detto Tonino, con delle
facciate così, cosa vuole che io mi ripari una casa con delle
facciate così...sono infiniti i casi, io ne cito uno, allora il
proprietario lì abbandona. Non gli fa nessuna manutenzione, perché
dovrebbe fargli la manutenzione, tanto praticamente non è più sua,
non gli può far niente a quella casa, ed allora tutte queste vanno
in rovina. La mia tesi è questa: facciamo dei centri storici, ma
quelli veramente storici, limitandone il numero, in modo che la
Regione abbia le possibilità finanziarie, di fare la manutenzione
di questi edifici. Se no, fino a quando noi ci limitiamo a bloccare
questi edifici, praticamente impedendone la manutenzione, perché
nessuno farà più la manutenzione di quella casa che crolla, che non
gli serve niente, che non può renderla funzionale, noi per un certo
numero di anni, di decenni, avremo solo delle rovine, dei
mozziconi, dei muri, perché buona parte saranno crollati, con quale
risultato? Se invece noi interveniamo finanziariamente, noi
Regione, per fare la minima manutenzione necessaria, noi quegli
edifici caratteristici, li terremo su, e non li vedremo fra qualche
decennio crollati a terra. C'era addirittura un caso, che io chiamo
caso limite, il proprietario della casa che non sa se la ripara,
perché butta via dei soldi. Per che cosa? No?
Se un cittadino passa sotto, nella strada sotto, che costeggia
la casa e una losa cade sulla testa di un cittadino, chi paga? Il
privato, e allora noi in che condizione lo mettiamo quel privato?
Praticamente lo espropriamo della casa, non giuridicamente, per le
ragioni che ho detto prima, per le ragioni che ho esposto prima,
cosa se ne fa? Va a ripararsi la casa per che cosa? Mette fuori dei
soldi per che cosa? Tanto non potrà più usufruirne, non potrà più
starci dentro. In più, deve anche rispondere nel caso venga giù una
pietra, una losa sulla testa di chi passa sotto. Quindi, io l'ho
esposto forse in un modo troppo breve, no? Anche per non far
perdere tempo al Consiglio, perché, io sarei della tesi che bisogna
ridiscuterlo quel problema, no? Con più serietà, con più tempo,
analizzando i problemi più a fondo. Però questo problema esiste, è
grave ed è anche urgente; e bisognerà, che anche la Giunta,
specialmente l'Assessore interessato, incominci a prenderlo in
esame, di modo che, quando si dibatterà questo problema, possa
venir fuori con qualche proposta concreta.
Montesano (P.S.D.I.)
- La parola al Consigliere
Manganone.
Manganone
(D.C.)
- ...del gruppo della Democrazia
Cristiana, condividiamo perfettamente quanto è stato già detto dal
Consigliere Tonino e dal Consigliere Manganoni.
Non si tratta solamente della pietra che sta crollando in testa
ai passanti, ma soffermandomi sulla frazione di Ivery, qui si
tratta anche di favorire l'annidamento di vipere e io, appunto,
parlavo con qualche capo famiglia di Ivery, e mi dicevano, lì dove
doveva essere costruito il piazzale di Ivery, ci sono un mucchio di
vipere. Noi padri di famiglia, teniamo i nostri figli a casa per
paura che le vipere possano mordere i figli, quindi noi
condividiamo perfettamente quanto hanno detto Tonino e Germano.
Montesano (P.S.D.I.)
- Chi altro chiede la parola? Il
Consigliere Fosson.
Fosson (U.V.)
- Io non vorrei entrare troppo nel merito
della questione perché io sono per la dichiarazione, anche di
questi villaggi, di importanza storica. Però, effettivamente,
quello che si lamenta in giro, specialmente i contadini che abitano
in questi villaggi dinnanzi a un diniego assoluto di permettere di
fare delle modifiche o costruzioni, è questo che irrita di più.
Ora, bisognerebbe che la Sovraintendenza permettesse di fare
quei lavori che sono possibili fare, guidandoli in maniera che non
si venga a fare delle brutture, perché io sono contrario a
permettere di fare qualunque cosa. Perché, d'accordo, il
ragionamento che ha fatto Tonino, che si deturpa il paesaggio con
delle tinte orribili, con certe... ma si deturpa anche con delle
costruzioni che sono fatte senza nessun criterio. Quindi, l'aver
stabilito che questi villaggi sono villaggi, come centro storico,
dovrebbe non essere una cosa limitativa completamente a delle nuove
costruzioni e a dei nuovi adeguamenti, ma dovrebbe dare solo la
possibilità di controllare e di seguire le costruzioni nuove o
quegli addentellati che vengono fatti perché altrimenti sarebbe
ridicolo che se un domani, si dice: "questo villaggio è un
villaggio, è un centro storico", e in qualche casa si vuole mettere
a posto i servizi igienici e tutto questo non si permettesse la
costruzione di servizi igienici, perché allora si andrebbe contro a
ogni buon senso.
Certamente che non si può permettere la costruzione di questi
servizi igienici come si faceva fino a poco tempo fa con dei
giardinetti fuori, distaccati completamente dall'abitazione e via
dicendo.
Quindi, non sto a dilungarmi su questo punto, io credo che
bisognerebbe effettivamente creare, stabilire questi villaggi come
centri storici dove è possibile, che la Sovraintendenza segua i
lavori che devono essere fatti, in maniera che non si facciano in
contrasto con quelle norme che richiedono sia quelle costruzioni
più vecchie che possono essere storiche sia la questione del
paesaggio.
Montesano (P.S.D.I.)
- Chi altro chiede la parola? La
parola all'Assessore Milanesio.
Milanesio (P.S.I.) -
La mozione presentata dal
Consigliere Tonino solleva il problema che cessa di essere
particolare, anche se riferito alla frazione di Rovarey, ma diventa
un problema di ordine generale, perché vi sono, in Valle d'Aosta,
molti villaggi antichi, alcuni abitati, altri parzialmente abitati,
altri disabitati, che sono stati classificati quali centri
storici-ambientali.
Innanzi tutto penso che sia opportuno precisare che la dizione
"centro storico" ambientale significa classificazione di un
abitato, di un insieme, che presenta delle caratteristiche che non
devono essere monumentali, anzi, proprio perché vengono considerate
storico-ambientali, si viene a negare il concetto di monumentalità
e si parla di un certo cliché, di un certo ambiente, che si può
trovare esattamente nei nostri vecchi villaggi di montagna, dove di
veramente monumentale non c'è niente, però c'è qualcosa di
ambientale, di paesaggistico.
Ecco. Ora il caso di Rovarey, non è così come è indicato dalla
mozione di Tonino e mi spiego. Cioè, Tonino, e di questa materia
non è sempre facile sapere tutto, come si manifesta e come
avviene.
Innanzi tutto, la Sovraintendenza come tale non c'entra perché
la zona non è vincolata ai sensi della legge del '39, cioè la legge
che riguarda la protezione delle bellezze naturali.
Quindi, non è prescritto nessun parere e nessun intervento del
Sovraintendente, è invece classificato "centro storico ambientale"
dallo stesso Comune di Donnaz, il quale ha deliberato nella
delimitazione dei centri abitati, ha deliberato di riconoscere
Rovarey come centro storico-ambientale.
Quindi cominciami a distinguere le competenze della
Sovraintendenza che in questo caso non ci sono, con quelle invece
della sezione urbanistica della Regione, che deve evidentemente far
rispettare questo tipo di disposizione. Primo discorso.
Quindi, l'invito alla Regione e al Sovraintendente può valere
forse per la Regione, e io, vediamo in un secondo tempo, e il
Sovraintendente non può valere.
La Regione in che cosa c'entra?
La Regione ha approvato la deliberazione del Comune di Donnaz,
che classificava centro-storico-ambientale Rovarey.
Successivamente, la frazione di Rovarey e il Comune di Donnaz hanno
cambiato idea e hanno deciso di declassificare il centro-storico
ambientale di Rovarey, trasformandolo in un semplice centro
abitato.
La Regione ha respinto - tout court - questa delibera, perché?
Perché se è vero che Rovarey non può essere considerato un
esemplare di centro-storico-ambientale, è altrettanto vero che
proprio perché ci sono state delle immissioni di costruzioni
recenti, perché ci sono state delle costruzioni con delle tinte,
direi, un pochettino pacchiane, proprio perché ci sono state delle
interruzioni di quello che potremo definire di carattere
ambientale, però ci sono delle parti in questa frazione che
meritano di essere tutelate ai sensi di questa legge e con queste
disposizioni.
Ora, qual è la risposta della Regione? Questa: esaminiamo
insieme al Comune di Donnaz questo problema e vediamo di non
passare da un regime di vincolo molto duro, com'è l'attuale regime,
a un regime di nessun vincolo.
Ecco. Questo è il discorso.
Io inviterei Tonino a ritirare questa mozione, affinché si possa
ricercare, con il Comune di Donnaz, una soluzione.
Voglio dire che le preoccupazioni espresse dal Consigliere
Fosson, sono validissime e io le condivido pienamente.
Del resto, però, la legge non vieta nessuna ricostruzione anche
nei centri-storici-ambientali, non vieta nessun rimaneggiamento,
vuole solo che questi rimaneggiamenti, che queste costruzioni
avvengano con certe caratteristiche e dentro certi limiti. È chiaro
che bisogna spiegare questo concetto agli abitanti dei luoghi,
bisogna assisterli con un organo tecnico quale può essere la
Soprintendenza, la quale è la più adatta a giudicare, anche se ai
sensi della legge non sarebbe la competente, però la più adatta
avendo carattere storico-ambientale.
Quindi, non so... l'invito a Tonino a ritirare questa mozione
con l'impegno di esaminare assieme agli amministratori del Comune
di Donnaz questo problema. Però non nel termine di revocare tout
court una delibera che essi stessi hanno assunto prima, perché si
passa da un regime di vincolo assoluto a un regime di nessun
vincolo, il che mi pare troppo esagerato e non accettabile da parte
della Regione, come autorità di tutela.
Questo è un po' il discorso. Tragga le conclusioni che ritiene
più opportune.
Montesano (P.S.D.I.)
- Consigliere Tonino?
Tonino (P.S.I.U.P.)
- Io prendo atto delle dichiarazioni
fatte dall'Assessore al Turismo, mi spiace però di non essere
d'accordo e disposto di ritirare questa mozione, anche perché
ritirando la mozione, lascia il tempo che trova, insomma.
Io sarei disposto a modificare il contenuto deliberativo della
mozione, in questo: "Il Consiglio Regionale delibera di dare
mandato all'Assessore al Turismo e al Presidente della Commissione
consiliare di voler promuovere un sopralluogo nella frazione di
Rovarey, nel Comune di Donnaz, unitamente al Signor Sindaco di
detto Comune allo scopo di individuare, una volta per sempre, le
vere caratteristiche e i posti dove ci sono questi centri storici.
Altrimenti qui io chiamerei anche in causa l'Assessore
all'Agricoltura, perché a un certo momento noi abbiamo promosso
delle iniziative, e anche è iscritto nella mozione, in seno al
riconoscimento del vino di Donnaz, in seno anche all'incremento
dell'agricoltura. Una volta a Donnaz si falciava con la falce e la
"fosseuille" come diciamo noi in patois, no? Oggi ci sono i
trattori, ci sono delle attrezzature meccaniche dell'agricoltura,
per cui questa gente ha bisogno assoluto di depositi di questo
materiale e non può costruire nulla perché tutte le delibere
vengono bocciate dalla Sovraintendenza. E ritornano indietro,
bocciate. Questa gente, nemmeno i più elementari servizi
dell'igiene non può fare! Ma qui bisogna porre dei rimedi,
comunque, le cose oggi come oggi stanno in questo senso, Assessore
Milanesio stanno in questo senso. Io so delle delibere votate, le
quali chiedevano solamente di costruirsi un bagno con i servizi
igienici, insomma, e gli è stata bocciata questa delibera, questa
richiesta...
(voci)
...ma insomma, non se li possono mica
fare dentro la camera, o in cucina questi servizi? Il magazzino non
può avvenire dentro la cucina o dentro la sala, deve pur essere
fatto fuori. Ma quel centro non è un centro storico, soffermatevi
sulla strada e guardate su questa frazione. Piuttosto, io l'ho già
detto prima nel mio intervento, cerchiamo di conservare quel senso
paesaggistico, che sta veramente andando alla deriva, perché
vediamo tutti i colori su quella frazione, rossi, verdi. Per
mantenere un certo tono paesaggistico alla frazione, bisogna
guardare questo, ma non come centro storico, eccetto due o tre
case... quindi, io propongo che la mozione rimanga con questa
dicitura, con questa correzione anziché quella che c'è:
"delibera di dare mandato all'Assessore al Turismo e al
Presidente della Commissione consiliare di voler promuovere un
sopralluogo nelle frazioni Rovarey del Comune di Donnaz, unitamente
al Signor Sindaco, allo scopo di individuare le vere
caratteristiche storico-ambientali di quella frazione"
. Chiedo
solo questo, a me pare di non chiedere la luna.
Montesano (P.S.D.I.)
- Vuol darmi per favore la
modifica?
Milanesio (P.S.I.)
- Tonino, c'era la parte descrittiva,
c'era... quindi è chiaro che non posso accettare la parte
descrittiva della mozione, la parte deliberativa poi contiene un
altro errore concettuale, perché è il Comune, caso mai, che deve
procedere ad una nuova deliberazione dove si classificava
centro-storico-ambientale, ad un altro dove si revocava tout court
questa delibera. Ora, questo tipo di atteggiamento del Comune, nel
merito, è stato censurato dagli uffici competenti e condiviso dalla
Giunta, perché era un comportamento troppo leggero, un pochettino
discutibile. Eh, Tonino, mi fai un discorso che non possono
costruirsi i servizi. Dipende dove li vogliono costruire? Se li
vogliono costruire fuori o appiccicandolo a un bugigattolo,
certamente che gli uffici della Regione dicono no. Certamente. Ma
abbiamo detto di sì ad altre richieste di restauro, che prevedano
rifacimenti di balconi, di tetti, allargamenti di finestre, anche,
abbiamo detto di sì. Proprio per Rovarey, ho seguito alcune di
queste pratiche, proprio perché sapevo che c'erano delle lamentele,
o che c'erano delle questioni, che erano state sollevate da parte
di alcuni cittadini di Rovarey.
Ora, la Regione se agisce in questo modo, agirebbe in modo
anti-democratico, quel tipo di modo che hai censurato e vuoi
censurare. È il Comune che deve deliberare qualche cosa di nuovo
rispetto a Rovarey. Dopo di che, se questa deliberazione sarà
ritenuta urbanisticamente sensata, la Regione approverà questa
deliberazione. Ma non possiamo noi pigliare l'iniziativa, perché
non è a noi questa iniziativa in questo momento. Siamo sempre
nell'ambito della delimitazione dei centri abitati, che spetta al
Comune per legge.
Tra l'altro, il Comune di Donnaz, si sbrighi a fare il piano
regione, insomma?
Io non vedo perché non debba fare il piano regolatore il Comune
di Donnaz. Avrebbe dovuto presentarlo come tanti altri Comuni.
Quindi, che lo stia iniziando adesso non è molto consolante. Molti
Comuni li hanno già finiti i piani regolatori, altri lo stanno
finendo.
Quindi, Tonino, questo è il discorso.
Se tu fai un discorso di quel tipo, io sono costretto a dire che
allora propongo di respingere quella mozione, io ti ho detto di
ritirala.
Il Comune di Donnaz faccia una nuova deliberazione in ordine a
Rovarey, però la faccia con il buon senso, non cancellando
completamente quello che ha fatto un mese prima.
Questo mi pare appena normale.
Del resto, per salvaguardare paesaggisticamente il sito, questo
tipo di deliberazione andava molto bene, per salvaguardare
paesaggisticamente.
Ora, è tutto lì il discorso, non possiamo noi, di iniziativa
regionale, modificare una volontà che del resto abbiamo già
espresso con un organo che è la Giunta. E, quindi, sarà il Comune
che dovrà intervenire con una deliberazione
Successiva, e su questa ci esprimeremo.
Montesano (P.S.D.I.)
- La parola al Consigliere
Tonino.
Tonino (P.S.I.U.P.)
- Alla dichiarazione fatta testé
dall'Assessore al Turismo Milanesio, che il Comune può fare un una
nuova delibera e richiedere l'abrogazione di quel centro storico?
Prima di tutto, io vorrei osservare una cosa, che la delibera che
ha sancito centro-storico Rovarey, è una delibera di due anni e
mezzo fa, o forse tre anni, o tre anni e mezzo, mentre la
successiva delibera del Comune... chiedeva l'abrogazione di tale
delibera, è datata forse 4-5 mesi indietro. Quindi, sono passati
due anni è più.
Ma stando a quanto detto dall'Assessore adesso, io sono disposto
a ritirare questa mozione e di fare opera di persuasione
dell'Amministrazione comunale di Donnaz di ripresentare una nuova
delibera sensata, se Lei ritiene che quella delibera non è sensata,
di presentare una nuova delibera sensata, e chiede l'abrogazione di
questo centro storico che non ha ragione di esistere in quella
frazione.
Milanesio
(P.S.I.)
- ...ad alcune zone di Rovarey,
non a tutto a Rovarey, prima è stata fatta delibera un pochettino
sommaria dove è stato messo dentro tutto. Questo è il discorso.
Tonino (P.S.I.U.P.)
- Quindi, io sono d'accordo di
ritirare la mozione per questa premessa fatta dall'Assessore.
Montesano (P.S.D.I.)
- La parola al Consigliere
Manganoni.
Manganoni (P.C.I.)
- ...e degli uffici della Regione di
quel determinato Comune, nel quale è stato attuato il piano
regolatore.
Montesano (P.S.D.I.)
- Assessore Milanesio?
Milanesio
(P.S.I.)
- ...dell'ufficio urbanistico
non c'entra assolutamente in quanto è l'organo direi superiore, è
l'organo che approva, poiché la Regione è l'organo che approva
delle norme nei piani regolatori stessi. Quindi, la tutela non
cessa, o per lo meno questa tutela viene esercitata in forme
diverse da come può venire esercitata adesso. Del resto,
l'Amministrazione Regione, anche in assenza dei piani regolatori,
esercita un controllo ai sensi delle vigenti leggi. Il piano
regolate che cos'è? È un atto amministrativo che ha valore di
legge, per quanto riguarda il Comune e quindi l'Amministrazione
Regionale deve vigilare sull'osservanza di queste legge e il Comune
è incaricata di applicarle. La Sovraintendenza ha competenza di
intervenire dove esistono vincoli senza la legge del '39, non in
altri casi, e quindi non necessariamente su certi Comuni o su certi
territori del Comune.
Montesano (P.S.D.I.)
- Qualcun altro chiede la parola?
Consigliere Savioz.
Savioz
(P.C.I.)
- Io non so se posso fare una
proposta conciliativa.
Montesano (P.S.D.I.)
- Ma è ritirata la mozione...
Savioz
(P.C.I.)
- Ah, bene.
Montesano (P.S.D.I.)
- Nessun altro chiede la parola?
Allora la mozione si intende ritirata, e si passa all'oggetto n.
43.
