Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3535 del 24 febbraio 1988 - Resoconto
OGGETTO N. 3535/VIII - APPROVAZIONE ED IMPEGNO DELLA SPESA
PER L'ATTIVITÀ DELLA COMMISSIONE SCIENTIFICA PER IL TERRITORIO
(CST), COSTITUITA CON DELIBERAZIONE DEL CONSIGLIO REGIONALE N.
3056/VIII DEL 24 SETTEMBRE 1987.
PRESIDENTE:
Do lettura della deliberazione in oggetto,
iscritta al punto n. 45 dell'ordine del giorno.
IL CONSIGLIO
DELIBERA
1)
di approvare e impegnare la spesa di lire
200.000.000 (duecentomilioni) comprensive di IVA, ove dovuta, di
finanziamento della Commissione scientifica per il territorio, con
imputazione sul cap. 25000 del bilancio preventivo della Regione
per l'anno 1988 ("Spese per studi, consulenze, rilievi e
documentazioni in genere nel settore della pianificazione
territoriale"), che presenta la necessaria disponibilità;
2)
di stabilire che alla liquidazione provvederà
l'Assessorato del Turismo, Urbanistica e Beni Culturali su
presentazione di idonee documentazioni vistate dai competenti
uffici con le modalità di cui all'art. 57 della L.R. 7 dicembre
1979, n. 68.
PRESIDENTE:
Siccome la deliberazione del Consiglio
regionale n. 3056/VIII del 24 settembre 1987, con la quale è stata
costituita la Commissione scientifica per il territorio (CST), non
impegnava alcuna cifra, con la presente deliberazione si impegna la
somma di 200 milioni per il finanziamento della stessa Commissione,
che dovrà servire per liquidare i suoi componenti per il lavoro che
stanno svolgendo per la redazione del piano paesaggistico.
PRESIDENTE:
Se nessuno chiede la parola, pongo in
votazione la deliberazione in oggetto.
ESITO DELLA VOTAZIONE
Presenti: 25
Votanti: 24
Favorevoli: 24
Astenuti: 1 (Sandri)
Il Consiglio approva
