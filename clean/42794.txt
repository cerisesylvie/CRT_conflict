Classificazione
ASSISTENZA SANITARIA E OSPEDALIERA
Personale medico e paramedico



Oggetto del Consiglio n. 289 del 28 gennaio 2021 - Resoconto
OGGETTO N. 289/XVI - Approvazione di mozione: "Impegno alla
realizzazione di indagini sul personale del comparto sanità volto a
rilevare il benessere organizzativo e la condivisione del sistema
di valutazione".
Bertin (Presidente) -
Punto n. 47 all'ordine del giorno.
Ha chiesto la parola la consigliera Spelgatti per l'illustrazione,
ne ha facoltà.
Spelgatti (LEGA VDA) -
Torniamo sul tema della sanità. Il
decreto legislativo 27 ottobre 2009 n. 150: "Attuazione della legge
4 marzo 2009, n. 15 in materia di ottimizzazione della produttività
del lavoro pubblico e di efficienza e trasparenza delle Pubbliche
Amministrazioni", pubblicato nella Gazzetta Ufficiale del 31
ottobre 2009 n. 254, all'articolo 14, comma 5, prevede che
l'organismo indipendente di valutazione della
performance
,
sulla base di appositi modelli forniti dalla Commissione di cui
all'articolo 13, cura annualmente la realizzazione di indagini sul
personale dipendente volte a rilevare il livello di benessere
organizzativo e il grado di condivisione del sistema di
valutazione, nonché la rilevazione della valutazione del proprio
superiore gerarchico da parte del personale e ne riferisce alla
predetta Commissione.
Abbiamo poi il testo revisionato e approvato dalla Commissione
indipendente per la valutazione, la trasparenza e l'integrità delle
Pubbliche Amministrazioni dell'Autorità nazionale anticorruzione
intitolato: "Modelli per la realizzazione di indagini sul personale
dipendente volte a rilevare il livello di benessere organizzativo,
il grado di condivisione del sistema di misurazione, nonché la
rilevazione della valutazione del proprio superiore gerarchico,
articolo 14, comma 5, del decreto legislativo 27 ottobre 2009, n.
150". Nella parte introduttiva questo recita: "il presente
documento ha a oggetto i modelli che la Commissione deve fornire
agli organismi indipendenti di valutazione per realizzare le
indagini sul personale dipendente volte a rilevare il livello di
benessere organizzativo e il grado di condivisione del sistema di
valutazione, nonché la rilevazione della valutazione del proprio
superiore gerarchico da parte del personale di seguito chiamata
indagine ai sensi dell'articolo 14, comma 5, del decreto
legislativo del 27 ottobre 2009, n. 150. Giova premettere che
ciascuna rilevazione riguarda aspetti diversi del contesto in cui
si svolge l'attività lavorativa, ma nella presente delibera le tre
tipologie di rilevazione vengono trattate in maniera integrata in
quanto, oltre che volte a una verifica dei diritti fondamentali dei
lavoratori, ciascuno strumento rileva aspetti diversi del mondo del
lavoro e l'insieme delle informazioni contribuiscono a definire un
concetto più ampio di benessere organizzativo. Va anche
sottolineato che i risultati delle indagini sono strumentali
all'attuazione del ciclo della
performance
, ciò nella
prospettiva di fornire alle Amministrazioni informazioni e dati in
forma strutturata, utili per attivare azioni di miglioramento e
quindi assicurare elevati
standard
qualitativi ed economici
del servizio tramite la valorizzazione dei risultati e della
performance organizzativa e individuale secondo quanto previsto
dall'articolo 2 del decreto. Da questo punto di vista, è
auspicabile che le Amministrazioni svolgono le indagini, anche se
il sistema di misurazione e valutazione della performance non è
ancora completamente operativo. È altresì auspicabile che le
indagini coinvolgano il maggior numero di lavoratori, anche se
appartenenti a categorie non contrattualizzate eventualmente
presenti all'interno dell'Amministrazione. L'indagine riguarda una
pluralità di Amministrazioni che presentano particolarità e
caratteristiche proprie, onde l'obiettivo della rilevazione deve
essere quello di misurare il livello di benessere organizzativo
analizzando e tenendo conto di tutti i fattori che possono assumere
rilievo ai fini della rilevazione stessa. Ne consegue che il
modello redatto dalla Commissione può avere, anzi deve essere
integrato dalle singole Amministrazioni in relazione alle proprie
peculiarità.
La presente delibera tiene anche conto degli esiti di una
proficua collaborazione con un gruppo di lavoro costituito dagli
enti previdenziali INPS, INAIL, INPDAP e da ultimo le iniziative
adottate da alcuni enti di ricerca. I risultati delle indagini sul
personale dipendente contribuiscono a migliorare la conoscenza
delle singole Amministrazioni sulla base di dati che, insieme a
quelli contenuti nelle sezioni trasparenza, valutazione e merito
presenti nei siti istituzionali, offrono ai singoli
stakeholder
informazioni puntuali e utili al perseguimento
delle proprie finalità. Inoltre, in una prospettiva aggregata, i
risultati dell'indagine effettuata presso tutte le Amministrazioni
consentirebbero per la prima volta di analizzare il benessere
organizzativo in modo sistematico nella Pubblica Amministrazione e
pertanto, se rilasciati in formato
open data
,
costituirebbero un patrimonio informativo importante a disposizione
di quanti sono interessati a comprendere e a studiare le
Amministrazioni pubbliche. Considerata la complessità
dell'indagine, è opportuno che la sua concreta realizzazione, alla
luce del modello elaborato dalla Commissione, sia concordata e
pianificata con la Direzione del personale, sollecitando altresì
una collaborazione con i comitati unici di garanzia e
auspicabilmente con le organizzazioni sindacali.
Finalità: le Amministrazioni, nella prospettiva di migliorare
l'efficienza, l'efficacia e la qualità dei servizi, devono
opportunamente valorizzare il ruolo centrale del lavoratore nella
propria organizzazione. La realizzazione di quest'obiettivo
richiede la consapevolezza che la gestione delle risorse umane non
può esaurirsi in una mera amministrazione del personale ma implica
un'adeguata considerazione della persona del lavoratore proiettata
nell'ambiente di lavoro. In questa prospettiva si inquadrano le
indagini sul benessere organizzativo, i cui risultati rappresentano
validi strumenti per un miglioramento della performance
dell'organizzazione per una gestione più adeguata del personale
dipendente, contribuendo a fornire informazioni utili a descrivere
sotto diversi punti di vista il richiamato contesto di riferimento.
L'indagine comprende tre rilevazioni diverse: benessere
organizzativo, grado di condivisione del sistema di valutazione,
valutazione del proprio superiore gerarchico.
Per "benessere organizzativo" si intende lo stato di salute di
un'organizzazione in riferimento alla qualità della vita, al grado
di benessere fisico, psicologico e sociale della comunità
lavorativa finalizzata al miglioramento qualitativo e quantitativo
dei propri risultati. L'indagine sul benessere organizzativo in
particolare mira alla rilevazione e all'analisi degli scostamenti
dagli standard normativi, organizzativi e sociali dell'ente, nonché
alla percezione da parte di dipendenti del rispetto di detti
standard.
Per "grado di condivisione del sistema di valutazione" si
intende la misura della condivisione da parte del personale
dipendente del sistema di misurazione e valutazione della
performance approvato e implementato nella propria organizzazione
di riferimento.
Per "valutazione del superiore gerarchico" si intende la
rilevazione della percezione del dipendente rispetto allo
svolgimento da parte del superiore gerarchico delle funzioni
direttive finalizzate alla gestione del personale nel miglioramento
della performance.
L'indagine, secondo quanto previsto dall'articolo 14, comma 5,
del decreto, ha le seguenti finalità: conoscere le opinioni dei
dipendenti su tutte le dimensioni che determinano la qualità della
vita e delle relazioni nei luoghi di lavoro, nonché individuare le
leve per la valorizzazione delle risorse umane; conoscere il grado
di condivisione del sistema di misurazione e valutazione della
performance; conoscere la percezione che il dipendente ha del modo
di operare del proprio superiore gerarchico.
È bene sottolineare infine che l'introduzione delle indagini di
cui all'articolo 14, comma 5, del decreto offre l'opportunità di
analizzare tutti i risultati e procedere a una loro sintesi per
trarne elementi utili a una prospettiva di crescita e di
sviluppo...".
Si specifica che il testo prosegue indicando i principi generali
dell'anonimato, cosa molto importante, della rilevazione e della
trasparenza dei risultati, specifica gli strumenti individuati in
questionari, gli ambiti di indagine, le domande, la scheda
anagrafica del questionario, la scala di misurazione per le
metodologie di rilevazione ITP e le relative tecniche con un ultimo
paragrafo sulla rendicontazione dei risultati.
Considerato che la sanità valdostana vive da anni una crisi
molto profonda su moltissimi piani e che uno dei principali
problemi è la fuga del personale verso il privato, verso altri
Ospedali e che per intervenire trovando delle soluzioni realmente
efficaci è necessario conoscere prima le ragioni del diffuso
malcontento non solo in maniera vaga ma entrando nello specifico
anche dei settori, noi chiediamo che il Governo regionale dia
mandato ai competenti vertici dell'Azienda sanitaria locale
affinché, in ottemperanza del decreto legislativo 27 ottobre 2009 -
ricordiamo che questa normativa è del 2009 e le direttive ANAC sono
del 2009 - n. 150, articolo 14, comma 5, avviino, con il
coinvolgimento attivo e costante delle organizzazioni sindacali,
tutte le procedure necessarie per realizzare nel più breve tempo
possibile indagini sul personale sia della Dirigenza che del
comparto sanità, volte a rilevare il benessere organizzativo, il
grado di condivisione del sistema di valutazione, nonché la
rilevazione della valutazione del proprio superiore gerarchico da
parte del personale.
Presidente -
Ha chiesto la parola l'assessore Barmasse,
ne ha facoltà.
Barmasse (UV) -
Premettendo che è ovvio che il benessere
del personale è una priorità - e questo mi sembra piuttosto ovvio
ed evidente - ci tengo comunque a sottolineare quello che comunque
l'Azienda ha fatto in tal senso fino adesso. Con delibera del
Commissario dell'Azienda USL della Valle d'Aosta n. 49 dell'8
febbraio 2019 è stato ricostituito il Comitato Unico di Garanzia
per le pari opportunità, valorizzazione del benessere di chi lavora
e contro le discriminazioni. Il CUG, cioè l'acronimo, dell'Azienda
USL, a garanzia della sua massima operatività, è costituito da 12
componenti principalmente sanitari: 6 di nomina aziendale e 6
designati dalle organizzazioni sindacali. L'articolo 2 del
regolamento interno di funzionamento del CUG aziendale declina i
compiti del comitato, tra questi è prevista la predisposizione di
Piani di Azioni Positive (PAP). Le Amministrazioni pubbliche devono
predisporre il piano triennale di azioni positive previsto
all'articolo 48 del decreto legislativo n. 198/2006, Codice delle
pari opportunità tra uomo e donna. Il piano di azioni positive è
uno strumento diretto ad assicurare la rimozione degli ostacoli,
che, di fatto, impediscono la piena ed effettiva realizzazione di
pari opportunità tra lavoratori e lavoratrici. Il piano di azioni
positive rappresenta quindi per le Pubbliche Amministrazioni un
importante strumento di programmazione che può favorire l'efficacia
e l'efficienza dell'azione amministrativa anche attraverso la
valorizzazione delle risorse umane. Il CUG ha elaborato la bozza di
PAP dell'Azienda USL Valle d'Aosta, che prevede, per il triennio di
riferimento, la messa in atto di azioni dirette al raggiungimento
di due ambiziosi obiettivi: obiettivo 1, promozione della cultura e
delle pari opportunità; obiettivo 2, benessere organizzativo.
L'obiettivo 2, che riguarda specificatamente l'oggetto della
mozione, è declinato in due azioni tra loro correlate: la prima
azione, indagine per la rilevazione del benessere organizzativo in
azienda, azioni, definizione dello strumento e della procedura per
effettuare un'indagine finalizzata al rilevamento del benessere
organizzativo percepito, analisi dei risultati delle indagini ed
elaborazione di proposte di miglioramento organizzativo in
un'ottica generale, valorizzazione di buone pratiche e di soluzioni
organizzative e innovative per il miglioramento del clima interno e
il senso di appartenenza. I soggetti e gli uffici coinvolti sono i
componenti del Comitato Unico di Garanzia in cui ci sono anche i
sindacati, la Struttura complessa Sviluppo delle risorse umane,
formazione e relazioni sindacali, la SS Comunicazione, Ufficio
innovazione, ricerca e l'Ufficio formazione; periodo di
realizzazione 2020-2022.
Azione 2: tutelare il dipendente o la dipendente nell'ambiente
di lavoro contrastando qualsiasi forma di discriminazione e di
violenza. Le azioni sono la definizione di un codice di condotta
per la prevenzione e il contrasto dei comportamenti molesti e
lesivi della dignità delle lavoratrici e dei lavoratori
dell'Azienda USL della Valle d'Aosta che comprenda gli interventi
da mettere in atto per la prevenzione o la rimozione di situazioni
di discriminazione, violenza sessuale, morale e/o psicologica,
revisione nel codice di condotta nella nomina di consiglieri di
fiducia allo scopo di garantire ai dipendenti un adeguato supporto
nei casi di segnalazioni di situazioni di disagio, definire in
collaborazione con le strutture aziendali e con il Servizio di
prevenzione e protezione la mappatura dei luoghi aziendali soggetti
a maggiori rischi di aggressione da parte di persone esterne
all'ente e la proposta dell'articolazione di specifiche misure
protettive al riguardo. Soggetti e uffici coinvolti sono i
componenti del Comitato unico di garanzia, SC Sviluppo delle
risorse umane, formazione e relazioni sindacali, SS Comunicazione,
SS Affari generali e legali, Servizio prevenzione e protezione;
periodo di realizzazione 2020-2022.
A gennaio 2020 la bozza di piano di azioni positive 2020-2022
predisposto dal CUG dell'Azienda USL Valle d'Aosta è stato inviato
all'ufficio della Consigliera di parità regionale per ricevere il
previsto parere preliminare all'approvazione del piano con delibera
del Commissario. La Consigliera ha dato parere favorevole, il piano
però non è ancora stato adottato e conseguentemente non sono ancora
state avviate le azioni ivi previste. L'emergenza sanitaria
determinata dal Covid-19 e l'impegno di tutte le professionalità
coinvolte nella realizzazione del piano e in particolare delle
componenti del CUG e quasi interamente i sanitari per fronteggiare
la pandemia, ha imposto di posticipare l'avvio delle azioni che era
prevista per il primo quadrimestre 2020. L'Azienda USL ha
comunicato che intende impegnarsi ad approvare il piano di azioni
positive entro il febbraio 2021 e, se la situazione sanitaria lo
permetterà, a sollecitare il CUG a dare il via alle azioni previste
con priorità all'azione uno dell'obiettivo; due, relative appunto
all'indagine per la realizzazione del benessere organizzativo in
azienda.
Io, alla luce di quanto ho appena esposto, direi che questa
mozione può essere accolta.
Presidente -
Ha chiesto la parola la consigliera
Spelgatti.
Spelgatti (LEGA VDA) -
Partiamo dalla fine, Assessore, la
ringrazio perché lei ha deciso di accogliere questa mozione, quindi
immagino il ragionamento che abbia fatto tra sé e sé, al di là
della risposta che le ha fornito l'USL. La ringrazio quindi e
accolgo con favore la sua posizione. Torniamo sulla risposta che le
ha dato l'USL. Io apposta ho letto esattamente la parte del decreto
legislativo e soprattutto tutta la parte dell'Autorità nazionale
anticorruzione in cui viene specificato e dettagliato tutto.
L'USL... legge: "benessere organizzativo", "benessere
organizzativo" vuol dire tutto e vuol dire niente e dà una risposta
che non c'entra nulla, ma nulla, con tutto quello che viene
proposto in questa mozione.
Infatti è una mozione di tre pagine anche noiosa e uno potrebbe
dire: "beh, puoi scrivere e poi lo spieghi oralmente", dico: no,
metto tutto per iscritto, nero su bianco, tutto quello che dice
l'ANAC in maniera tale che si capisca tutto perfettamente
esattamente dove si voglia andare, anche se poi chiaramente gli
uffici dovrebbero informarsi per dare delle risposte, ma faccio già
il lavoro, lo metto già nero su bianco.
Mi si parla del benessere organizzativo sostanzialmente per la
parità di genere. Va benissimo, cioè viene fatto tutto questo, il
CUG, eccetera, la Consigliera di parità, i casi di violenza, di
discriminazioni, eccetera, che va benissimo, che è fondamentale, è
importante, tutto quello che si vuole, ma io sto parlando di tutta
un'altra cosa. Il fatto quindi che l'USL dia una risposta del
genere quando io non ho esposto oralmente adesso un qualche cosa
che poteva essere frainteso in relazione al benessere
organizzativo... ho specificato esattamente la direzione di tutti
questi questionari, dove vogliono andare, che cosa vogliono
raggiungere, l'obiettivo è specificato ed è proprio quello di
capire il personale dipendente tutto, non le donne se sono
molestate, discriminate e quant'altro, ma tutto il personale che
tipo di percezione ha rispetto all'ambiente lavorativo e
quant'altro, proprio perché assistiamo inermi a questa fuga di
personale sanitario dall'Ospedale di Aosta, è una cosa molto
preoccupante, è un fenomeno che una volta non c'era minimamente,
però da un
tot
di anni a questa parte sostanzialmente
medici, infermieri e quant'altro stanno scappando. Per capire il
perché di tutto questo, bisogna magari andare a fare dei
questionari mirati cercando di approfondire, il tutto chiaramente
in forma anonima, cosa fondamentale, e bisogna arrivare a capire
che cosa sta succedendo e quindi bisogna interrogarli per chiedere.
Oltretutto questa è una normativa del 2009, ci sono le direttive
ANAC e quant'altro.
Trovo veramente incredibile che l'USL prenda il termine
"benessere organizzativo" e mi formuli tutta una risposta che
riguarda tutta un'altra cosa e che quindi sostanzialmente concerne
il problema della parità di genere.
Rimango basita, però contenta che, indipendentemente dalla
risposta che le hanno fornito gli uffici, lei decida di accogliere
questa mozione.
Presidente -
Ha chiesto la parola l'assessore Barmasse,
ne ha facoltà.
Barmasse (UV) -
La ringrazio Consigliera di aver
specificato ma lo avevo capito anch'io.
Quello che ci tenevo a sottolineare è quello che era stato fatto
dall'Azienda fino ad oggi, anche se non è esattamente quello che
lei ha richiesto nella mozione. Ci tenevo a sottolinearlo perché è
comunque una cosa, a mio avviso, in ogni caso importante, non è il
benessere cui fa riferimento lei ma insomma, visto che c'è stato un
grosso problema negli ambienti di lavoro per quanto riguarda i
possibili disagi, in particolare di un certo tipo di personale tra
cui anche violenze verbali, psicologiche, eccetera, ci tenevo a
sottolineare l'importanza di questo argomento. Dopodiché il
benessere organizzativo, come dice lei, va oltre perché, come
giustamente ha riportato, è di un altro tenore, individua altre
problematiche, altre problematiche che, come ho già detto in
premessa, sono condivisibili. Non è quindi che io abbia letto
qualcosa pensando di leggerne un'altra, su questo la prego di
credermi, ma era solamente per segnalare quello che era stato fatto
in questo momento dall'Azienda. Dopodiché quando le dico che poi la
mozione, a mio avviso, è condivisibile e accettabile, è perché
l'argomento in sé, merita di essere preso in considerazione.
Presidente -
Ha chiesto la parola la consigliera
Spelgatti per il secondo intervento, ne ha facoltà.
Spelgatti (LEGA VDA) -
La risposta prevedeva l'analisi di
tutto quello che era questa CUG e il tutto c'entrava ben poco, però
ho capito adesso la
ratio
della sua risposta, ben venga per
carità e ci mancherebbe tutto quello che è stato fatto sul discorso
della CUG, chiaramente sulla parità di genere e tutti i problemi
che ci sono in relazione anche alle violenze, alle vessazioni e
quant'altro, quindi su questo non ci sono dubbi che sia
un'iniziativa molto importante, però non trovavo il collegamento
tra tutto quello che era la CUG e l'accoglimento di questa mozione,
adesso ho capito meglio, grazie.
Presidente -
Se non vi sono altre richieste, metto in
votazione la mozione. La votazione è aperta. La votazione è
chiusa.
Presenti, votanti e favorevoli: 35
La mozione è approvata all'unanimità.
Presidente -
Ha chiesto la parola il consigliere Distort
per mozione d'ordine, ne ha facoltà.
Distort (LEGA VDA) -
Mozione d'ordine per chiedere una
breve interruzione per una riunione dei gruppi di opposizione.
Presidente -
Sospensione concessa.
La seduta è sospesa dalle ore 18:22 alle ore 18:47.
