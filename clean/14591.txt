Classificazione
ATTIVITÀ CULTURALI


Resoconto integrale del dibattito dell'aula
Oggetto del Consiglio n. 550 del 7 aprile 1999 - Resoconto
SÉANCE DU 7 AVRIL 1999 (APRÈS-MIDI)
OGGETTO N. 550/XI Concessione di un contributo di lire 5.403.000
alla banda musicale di Courmayeur - La Salle per l'acquisto delle
divise, ai sensi della legge regionale 20 agosto 1993, n. 69.
Deliberazione Il Consiglio
Premesso che la legge regionale 20 agosto 1993, n. 69 disciplina
la concessione di contributi a favore di associazioni ed enti
pubblici e privati per attività ed iniziative a carattere
culturale, scientifico ed artistico, ed in particolare l'articolo 6
regolamenta l'assegnazione di contributi alle bande musicali;
Preso atto che il signor Luciano Alberto, presidente della Banda
Musicale di Courmayeur - La Salle, ha presentato, con lettera
pervenuta in data 22 dicembre 1998, una richiesta tendente ad
ottenere un contributo per l'acquisto delle divise, allegando copia
della fattura a documentazione della spesa sostenuta per un totale
di Lire 7.718.400;
Atteso che il Servizio Attività Culturali dell'Assessorato
dell'Istruzione e della Cultura ha provveduto all'istruttoria ed
alla valutazione della domanda ritenendola ammissibile a
contributo, ai sensi dell'articolo 3 comma 3 e dell'articolo 8
comma 1 della legge regionale 20 agosto 1993, n. 69;
Considerato che il contributo può pertanto essere determinato in
Lire 5.403.000, corrispondente al 70 per cento della spesa
sostenuta, ai sensi dell'articolo 6 comma 1 della legge regionale
n. 69/1993;
Visto l'obiettivo gestionale 120102 - gestione dei finanziamenti
a enti e privati per l'organizzazione di iniziative culturali e
scientifiche;
Richiamata la deliberazione della Giunta regionale n. 2 in data
11 gennaio 1999 concernente l'approvazione del bilancio di gestione
per l'anno 1999 e per il triennio 1999/2001, con attribuzione alle
strutture dirigenziali di quote di bilancio e degli obiettivi
gestionali correlati e di disposizioni applicative, nonché la
circolare n. 4 in data 29 gennaio 1999;
Visto l'articolo 8, comma 2 della legge regionale 69/1993 e
l'articolo 3, comma 1, lettera m) della legge regionale 7 dicembre
1979, n. 66 come modificato dalla legge regionale 6 novembre 1991,
n. 63 in ordine alla competenza del Consiglio regionale;
Visto l'articolo 8 del decreto legislativo 22 aprile 1994, n.
320, come modificato dall'articolo 1 del decreto legislativo 16
febbraio 1998, n. 44, in ordine alla sottoposizione dell'atto a
controllo;
Visto il parere favorevole rilasciato dal Capo Servizio Attività
Culturali dell'Assessorato dell'Istruzione e della Cultura, ai
sensi del combinato disposto degli articoli 13, comma 1, lettera e)
e 59, comma 2 della legge regionale 23 ottobre 1995, n. 45, sulla
legittimità della presente deliberazione;
Delibera
1) di approvare la concessione alla Banda Musicale di Courmayeur
- La Salle (P.I. 80015750070) di un contributo di Lire 5.403.000
(cinquemilioniquattrocentotremila) pari al 70 per cento delle spese
sostenute per l'acquisto delle divise ai sensi dell'articolo 6
comma 1 della legge regionale 20 agosto 1993, n. 69;
2) di approvare ed impegnare la spesa di Lire 5.403.000
(cinquemilioniquattrocentotremila) con imputazione al cap. 57260
del bilancio di previsione della Regione per l'anno 1999
("Contributi ad enti e ad associazioni culturali ed educativi per
manifestazioni ed iniziative culturali e scientifiche") richiesta
n. 1409, che presenta la necessaria disponibilità di fondi;
3) di provvedere alla liquidazione della spesa ai sensi
dell'articolo 58 della legge regionale 27 dicembre 1989, n. 90 e
successive modificazioni;
4) di dare atto che il contributo in questione non è soggetto
alla ritenuta d'acconto del 4 per cento prevista dal D.P.R. n. 600
del 29 settembre 1973.
Président Je soumets au vote l'objet n° 28:
Conseillers présents: 28
Votants: 23
Pour: 23
Abstentions: 5 (Beneforti, Curtaz, Frassy, Lattanzi,
Tibaldi)
Le Conseil approuve.
