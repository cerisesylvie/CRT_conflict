Classificazione
CONSIGLIO REGIONALE
Attività consiliare d'aula



Oggetto del Consiglio n. 2177 del 22 marzo 2023 - Resoconto
OBJET N° 2177/XVI - Communications du Président de la
Région.
Bertin (Presidente) -
Punto n. 2 all'ordine del giorno.
Presidente Testolin ne ha facoltà.
Testolin (UV) -
Pas de communications administratives,
mais un petit souvenir à remettre à cette salle du Conseil. Le 22
mars 1953, il y a 70 ans, il disparaît Albert Deffeyes, qui avait à
peine plus de 40 ans, amené par son ami Émile Chanoux à adhérer à
la Jeune Vallée d'Aoste, l'association antifasciste fondée par
l'Abbé Trèves et Joseph Marie Alliod. Il se retire en Suisse au
lendemain de la signature de l'armistice du 8 septembre 1943. De
retour dans la Vallée, il dirige l'école normale d'Aoste en 1946,
depuis, la surintendance aux études en 1947. Sur le plan politique,
il est en faveur d'une fédération des régions qui permettrait de
dépasser la division entre états. En 1945, il compte parmi les
fondateurs de l'Union Valdôtaine, puis en 1949, élu conseiller
régional, il se voit confier l'assessorat de l'instruction publique
au sein du gouvernement Caveri. Depuis le mois d'avril 1966, la
petite place devant le palais régional porte son nom. À lui un
souvenir et un remerciement pour le travail accompli.
Presidente -
Consigliere Restano ne ha facoltà.
Restano (GM) -
Sono un po' imbarazzato nell'intervenire,
ma vorrei ricordare all'aula che oggi celebriamo la Giornata
mondiale dell'acqua e mi dispiace non aver potuto ascoltare, da
parte della Giunta, un rimando su quest'argomento.
L'acqua in Valle d'Aosta è importante per gli usi industriali e
agricoli, tant'è che il BIM ha organizzato, per questa sera, un
incontro a Saint-Vincent dove parteciperanno assessori della vostra
Giunta, Sapinet e Carrel. L'acqua, però colleghi, è un alimento, e
mi dispiace dover ricordare che da ieri è entrata in vigore la
nuova direttiva europea sulle acque e il decreto legislativo di
recepimento. L'acqua, come alimento, è competenza della sanità, e
vorrei ricordare un intervento quando vi siete insediati: i
rapporti tra ambiente e sanità. Oggi a Saint-Vincent, mi dispiace
collega Marzi e Assessore alla sanità, lei non è stato e non sarà
presente, non saranno presenti i vertici della sanità che si
occuperanno di acqua e soprattutto dei rapporti tra gli enti
gestori e i nostri enti locali per quanto riguarda gli acquedotti,
le persone, i tecnici e i dirigenti che dovranno valutare la
qualità dell'acqua e parlare di inquinamenti dati da Escherichia
coli, da altri patogeni, ma soprattutto da inquinamenti emergenti
di carattere chimico: radon, cromo esavalente, arsenico, da cui noi
non siamo esenti.
Invito tutti a una riflessione su questo punto, a guardare a
volte anche oltre i confini di questo Palazzo, e invito l'Assessore
alla sanità con coraggio a prendere in mano la situazione, a
organizzare un convegno sull'acqua potabile, coinvolgendo gli
attori principali. È vero, sì colleghi, che ognuno deve fare la sua
parte, la USL, l'ARPA e gli altri assessorati, ma noi dobbiamo dare
i giusti indirizzi.
Presidente -
Consigliere Planaz.
Planaz (LEGA VDA) -
Anch'io intervengo per questa
giornata mondiale...
Presidente -
Non introduciamo altri argomenti, rimaniamo
a questi.
Planaz (LEGA VDA) -
Scusi, non possiamo proprio parlare?
Io penso che come è intervenuto il collega Restano, mi scusi
Presidente, io penso che in un momento così particolare, come
quello che stiamo attraversando, ricordare, per sensibilizzare
tutti su questa problematica e su questo momento che stiamo
attraversando, mi sembra non banale.
Invito tutti, e invito anche lei Presidente a dare la parola a
chi vuole intervenire, in una giornata così importante ma non solo,
tanto per ricordare che in passato tutti i momenti storici di
questa regione, di tutta la storia italiana, momenti in cui sono
stati fatti degli interventi importantissimi al riguardo di questo
tema, sono proprio stati portati avanti per via di questi eventi
che si stanno verificando, come in questo momento che questa
carenza di neve e di piogge sta colpendo soprattutto il nord
Italia. Noi come regioni settentrionali avevamo il problema
inverso, era il problema della gestione delle acque; oggi abbiamo
un problema inverso e se in breve termine non cambierà questa
situazione climatica, ci troveremo ad affrontare un periodo con
delle emergenze che, ahimè, non vorrei restare qui a ricordare.
Ricordo anch'io l'evento di stasera, sarò presente anch'io e
ringrazio i promotori di quest'iniziativa, perché seppure se ne
dica molto di questo problema, io vedo che c'è una carenza di regia
per condurre un'azione incisiva per affrontare il problema. Ricordo
che siamo nettamente in ritardo, perché oggi non è che con tutte le
iniziative e tutte le cose che andiamo a mettere in atto andremo a
risolvere il problema attuale, ma almeno incominciare, soprattutto
in quest'aula e come in tutte le aule di questo Paese e soprattutto
a livello nazionale, per sensibilizzare e attivarsi velocemente per
andare a correre ai ripari.
Anch'io lunedì scorso mi sono presentato al convegno "Cento anni
di ANBI", che è stato organizzato nel Comune di Vercelli, zona
storica per l'importanza dell'acqua sia per l'uso per le culture e
per le risaie, ma anche per una bonifica, per bonificare i terreni
in un momento di pioggia. Anche lì purtroppo ho visto che si parla
molto del problema, tutti vorrebbero fare qualcosa, ma manca
proprio una regia nell'intero Paese.
Io penso che, visto che siamo una delle regioni a nord del
Paese, dovremmo fare qualcosa per far sentire la voce e portare
avanti questa tematica per risolvere e riparare - io continuo a
sottolineare che non è colpa di questo Governo, ci mancherebbe
altro, forse abbiamo perso un po' di tempo, dovevamo già cominciare
dieci anni fa - ma voglio ricordare che noi è da più tempo che
portiamo in quest'aula le iniziative per far fronte a questa
emergenza.
Presidente -
Consigliere Baccega.
Baccega (FI) -
Lei ha omesso di parlare di questa
importante giornata in un momento come questo, e ringrazio i
colleghi che hanno sollevato e animato il dibattito in questo
senso. Non è la giornata della pizza, ma è la Giornata
internazionale dell'acqua, e quindi questo Consiglio meritava di
fare delle riflessioni, come è stato richiesto dai colleghi.
Assistiamo ormai da giorni a una forte sensibilizzazione da
parte di tutti a evitare gli sprechi. Come è ben noto, i dati
dell'ISTAT ci dicono che l'Italia è la Nazione dove l'acqua si paga
di meno, in assoluto in tutta Europa. Purtroppo le perdite che
rappresentano il maggior problema legato allo spreco, dove la metà
viene sicuramente dispersa, quella metà sarebbe in grado di
soddisfare ben 43 milioni di persone, secondo i dati che sono stati
rilevati dall'ISTAT.
Nella nostra Valle d'Aosta il problema esiste, esiste poco, ma
comunque esiste e bisogna anche qui limitare gli sprechi. E voglio
evidenziare un tema: tutte le mattine quando mi sveglio e apro la
finestra di casa mia, vedo quell'area del Puchoz ormai dimenticata,
irrigata con acqua potabile tutta la notte, e anche i terreni del
Tennis Club Aosta sono bagnati ogni ora con l'acqua potabile. Il
dramma è che c'è un progetto da
illo tempore
, da anni,
depositato in qualche cassetto, e lì non si va avanti e non ci si
muove. Io mi auguro che nei vostri tavoli di confronto con il
Comune di Aosta si dia spazio e sollecitudine a questo tema.
