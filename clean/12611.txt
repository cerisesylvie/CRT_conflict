Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3527 del 30 giugno 1992 - Resoconto
OGGETTO N. 3527/IX Disegno di legge: "Contributi ad
associazioni di categorie di volontariato operanti in Valle d'Aosta
nei settori della Sanità, assistenza sociale e servizi
sociali".
Bich (Presidente)
Ha chiesto di illustrare il disegno di
legge la Consigliera Monami, ne ha facoltà.
Monami (PCI-PDS)
In attesa della definizione di una
legge quadro nazionale in materia di volontariato sociale,
l'Amministrazione regionale sottopone all'approvazione del
Consiglio regionale il presente disegno di legge analogo alla
precedente legge regionale del 19 aprile 1985 n. 14 che aveva
efficacia triennale e che aveva lo stesso fine di quella che siamo
chiamati a votare oggi.
Ciò al fine ovviamente di autorizzare il prelievo di 120 milioni
di lire dal capitolo 6900, fondo globale, per spese correnti a
favore di associazioni di categoria di volontariato operanti in
valle nel settore della Sanità e dell'Assistenza Sociale e dei
Servizi Sociali a sostegno delle loro attività.
Come è ben spiegato nella relazione tecnica si rende necessaria
l'esigenza di continuare a provvedere all'erogazione di questi
contributi.
Presidente
Sul disegno di legge n. 407 dichiaro aperta
la discussione generale. Se non vi sono richieste di intervento,
dichiaro chiusa la discussione generale. Su questo disegno di legge
c'è il parere della II e V Commissione. Si passa all'esame
dell'articolato. Do lettura dell'articolo 1:
Articolo 1 1. La Giunta regionale è autorizzata ad erogare
contributi annui a sostegno dell'attività svolta dalle associazioni
di volontariato operanti in Valle d'Aosta nei settori della sanità,
assistenza sociale e dei servizi sociali.
2. Per associazioni di volontariato operanti in Valle d'Aosta
nei settori della sanità, assistenza sociale e dei servizi sociali
si intendono:
a) le associazioni di volontariato operanti nei settori della
sanità, dell'assistenza sociale e dei servizi sociali riconosciute
ai sensi degli articolo 42 della legge 16 maggio 1978, n. 196 e 12
del decreto del Presidente della Repubblica 22 febbraio 1982, n.
182, concernenti norme di attuazione dello Statuto speciale della
Valle d'Aosta;
b) le associazioni di volontariato operanti nei settori indicati
alla lett. a), riconosciute idonee ai sensi dell'articolo 3 della
legge regionale 4 agosto 1981, n. 46 (Associazioni di volontariato
nel settore socio-sanitario);
c) le sezioni regionali delle seguenti associazioni nazionali di
categoria:
1) Associazione nazionale tra mutilati ed invalidi di
civili;
2) Associazione nazionale tra mutilati ed invalidi di
guerra;
3)Associazione nazionale tra mutilati ed invalidi del
lavoro;
4) Associazione nazionale vittime civili di guerra;
5) Ente nazionale protezione e assistenza sordomuti;
6) Unione italiana ciechi;
7) Unione nazionale mutilati per servizio;
8) Associazione nazionale famiglie adottive e affidatarie;
9) Associazione italiana donatori d'organi;
10) Associazione valdostana famiglie portatori di handicap;
11) Associazione valdostana paraplegici;
12) Lega italiana per la lotta contro i tumori;
13) Associazione italiana sclerosi multipla;
d) altre sezioni regionali di associazioni nazionali di
categoria individuate con deliberazione della Giunta regionale,
sentita la Consulta regionale per i problemi concernenti le persone
handicappate di cui all'articolo 9 della legge regionale 28
dicembre 1981, n. 85 (Norme per favorire l'inserimento nella vita
sociale delle persone con difficoltà psichiche, fisiche e
sensoriali).
Presidente
Pongo in votazione l'articolo 1:
Esito della votazione:
Presenti, votanti e favorevoli: 23
Il Consiglio approva all'unanimità
Presidente
Do lettura dell'articolo 2:
Articolo 2 1. Per la concessione dei contributi regionali, le
associazioni indicate all'articolo 1 presentano domanda, entro il
30 giugno di ogni anno, al Servizio affari generali, assistenza e
servizi sociali dell'Assessorato regionale della sanità e
assistenza sociale, che ne cura l'istruttoria.
Presidente Pongo in votazione l'articolo 2:
Esito della votazione:
Presenti, votanti e favorevoli: 23
Il Consiglio approva all'unanimità
Presidente
Do lettura dell'articolo 3:
Articolo 3 1. La ripartizione dei contributi tra le
associazioni avviene sulla base di un sistema a punteggio.
2. Ogni associazione riceve un punteggio sulla base dei seguenti
criteri:
a) esistenza della sede:
1) di proprietà dell'associazione o a disposizione senza oneri
di locazione: punti 1500;
2) in locazione punti 2000;
b) per personale dipendente: punti 1000;
c) per ogni associato (sino ad un massimo di 500 punti) punti
1.
3) L'importo del contributo da assegnare ad ogni singola
associazione è calcolato dividendo l'importo del finanziamento
annuo erogabile per il totale complessivo dei punteggi ottenuti
dalle associazioni e moltiplicando il quoziente così ottenuto per
il punteggio attribuito ad ogni singola associazione.
Presidente
Pongo in votazione l'articolo 3:
Esito della votazione:
Presenti, votanti e favorevoli: 23
Il Consiglio approva all'unanimità
Presidente
Do lettura dell'articolo 4:
Articolo 4 1. I contributi sono erogati alle singole
associazioni sulla base del punteggio cumulato dalle associazioni
medesime nell'anno precedente la presentazione delle domande e sono
subordinati alla presentazione del bilancio preventivo relativo
all'anno al quale si riferiscono, al consuntivo dell'anno
precedente, accompagnati da relazioni riguardanti le attività
svolte nell'anno precedente e da svolgere nell'anno a
venire.
2. A partire dall'anno successivo a quello a cui si riferisce il
primo contributo, l'associazione deve dimostrare dettagliatamente
l'utilizza-zione del fondo assegnato.
3. E' fato obbligo alle associazioni di impiegare i contributi
ricevuti per impiegare i contributi ricevuti per attività da
svolgersi in sede regionale.
4. I contributi regionali non possono essere utilizzati per
interventi assistenziali ai singoli iscritti.
Presidente
Pongo in votazione l'articolo 4:
Esito della votazione:
Presenti, votanti e favorevoli: 23
Il Consiglio approva all'unanimità
Presidente
Do lettura dell'articolo 5:
Articolo 5 1. Per l'applicazione della presente legge è
autorizzata, per l'anno 1992, la spesa di lire 120.000.000.
2. L'onere di cui al comma uno graverà sul capitolo 61260
"Contributi a favore di associazioni di categoria e di volontariato
operanti in Valle d'Aosta" del bilancio di previsione della Regione
per l'anno 1992.
3. Alla copertura dell'onere di cui al comma uno si provvede
mediante utilizzo di pari importo dello stanziamento iscritto al
capitolo 69000 "Fondo globale per il finanziamento di spese
correnti" del bilancio di previsione della Regione per l'anno 1992,
a valere sull'apposito accantonamento previsto all'allegato n. 8
del bilancio stesso (Area di intervento settoriale - Tutela,
assistenza e promozione sociale - E. 5. ).
4. A decorrere dal 1993 l'onere della presente legge sarà
determinato con legge di bilancio ai sensi dell'articolo 15 della
legge regionale 27 dicembre 1989, n. 90 "Norme in materia di
bilancio e di contabilità generale della Regione autonoma Valle
d'Aosta".
Presidente
Pongo in votazione l'articolo 5:
Esito della votazione:
Presenti, votanti e favorevoli: 23
Il Consiglio approva all'unanimità
Presidente
Do lettura dell'articolo 6:
Articolo 6 1. Alla presente spesa del bilancio di previsione
della Regione per l'anno 1992 sono apportate le seguenti variazioni
in termini di competenza e di cassa:
a) in diminuzione:
cap. 69000 "Fondo globale per il finanziamento di spese
correnti"
lire 120.000.000;
b) in aumento:
cap 61260 "Contributi a favore di associazioni di categoria e di
volontariato operanti in Valle d'Aosta"
lire 120.000.000.
Presidente
Pongo in votazione l'articolo 6:
Esito della votazione:
Presenti, votanti e favorevoli: 23
Il Consiglio approva all'unanimità.
Presidente Do lettura dell'articolo 7 relativa all'urgenza:
Articolo 7 1. La presente legge è dichiarata urgente ai sensi
del comma tre dell'arti-colo 31 dello Statuto speciale ed entrerà
in vigore il giorno successivo a quello della sua pubblicazione sul
Bollettino ufficiale della Regione.
Presidente
Pongo in votazione l'articolo 7:
Esito della votazione:
Presenti, votanti e favorevoli: 23
Il Consiglio approva all'unanimità con la maggioranza prescritta
dal terzo comma dell'articolo 31 dello Statuto.
Presidente
Pongo in votazione la legge nel suo
complesso:
Esito della votazione:
Presenti, votanti e favorevoli: 23
Il Consiglio approva all'unanimità
