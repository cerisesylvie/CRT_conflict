Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1445 del 1° ottobre 1990 - Resoconto
OGGETTO N. 1445/IX - ORDINE DEI LAVORI DEL CONSIGLIO E
ISCRIZIONE ALL'ORDINE DEL GIORNO DELLA RISOLUZIONE: "ESAME DEL
DOSSIER SULLA CANDIDATURA OLIMPICA DELLA CITTÀ' DI AOSTA".
PRESIDENTE:
Colleghi Consiglieri, abbiamo terminato gli
argomenti iscritti all'ordine del giorno e dovremmo passare alla
trattazione delle mozioni. Mi è stato chiesto di sottoporre
all'attenzione del Consiglio se non sia più opportuno cominciare a
prendere in esame gli oggetti rinviati nel corso dell'adunanza del
26 settembre 1990, a partire giorno. dal n. 18 di quell'ordine
del
Io mi rimetto al Consiglio e chiedo se ci sono obiezioni a
questa impostazione.
Ha chiesto la parola il Consigliere Riccarand; ne ha
facoltà.
RICCARAND (VA):
Vorrei proporre al Consiglio di inserire
in via d'urgenza un nuovo oggetto all'ordine del giorno, chiedendo
che sia esaminato come primo punto nella prosecuzione dei lavori.
Il nuovo oggetto riguarda una proposta di risoluzione concernente
il dossier per la candidatura olimpica della città di Aosta.
Il sottoscritto, insieme ai Consiglieri Andrione, Viérin e
Maquignaz, sottopone questa risoluzione all'attenzione del
Consiglio, sottolineandone l'urgenza, perché sappiamo che alcuni
professionisti sono stati incaricati della redazione di questo
dossier che deve essere presentato in tempi brevi. Poiché tale
dossier prevede che siano individuate le località in cui si
dovrebbero svolgere le manifestazioni olimpiche e le infrastrutture
che dovrebbero essere realizzate, ha una notevole importanza per la
nostra Regione.
Il carattere d'urgenza deriva dal fatto che il dossier deve
essere presentato in tempi brevi, per cui, se il Consiglio lo vuole
esaminare, come noi riteniamo indispensabile, occorre che la
decisione in merito venga assunta in tempi brevi.
Pertanto, ai sensi dell'articolo 53 del Regolamento, chiedo,
anche a nome dei Consiglieri Andrione, Viérin e Maquignaz,
l'iscrizione in via d'urgenza della proposta di risoluzione che è
stata depositata alla Presidenza del Consiglio ed è già stata
distribuita in copia.
PRESIDENTE:
Prima di passare alla trattazione di altri
oggetti all'ordine del giorno, invito il Consiglio a pronunciarsi
sulla richiesta d'iscrizione in via d'urgenza della proposta di
risoluzione che è stata distribuita questa mattina a tutti i
Consiglieri e che adesso è stata praticamente illustrata dal
Consigliere Riccarand.
Pertanto, apro la discussione sulla iscrizione in via d'urgenza.
C'è qualcuno che chiede la parola? Ci sono dichiarazioni di
voto?
Se nessuno chiede la parola, pongo in votazione la proposta
d'iscrizione in via d'urgenza della risoluzione presentata dai
Consiglieri Riccarand, Maquignaz, Andrione e Viérin, che dovrebbe
essere discussa nella giornata di oggi, prima della fine dei
lavori.
ESITO DELLA VOTAZIONE
Presenti, votanti e favorevoli: 33
Il Consiglio approva all'unanimità
IL CONSIGLIO
- ai sensi del secondo comma dell'articolo 53 del Regolamento
interno del Consiglio;
DELIBERA
di procedere nell'adunanza in corso alla discussione e alla
decisione sulla risoluzione: "Esame del dossier sulla candidature
olimpica della città di Aosta".
PRESIDENTE:
Con l'assenso del Consiglio, procediamo con la
trattazione del l'oggetto iscritto al punto 18 dell'ordine del
giorno.
