Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3499 del 29 giugno 1992 - Resoconto
OGGETTO N. 3499/IX Attività di formazione professionale di
cui alla legge regionale 5 maggio 1983, n. 28: Approvazione del
programma di attività e di spesa per l'anno 1992.
Presidente
Ha chiesto la parola il Consigliere
Riccarand.
Riccarand (VA)
Questo provvedimento direi che è un
provvedimento importante, perché si tratta di un provvedimento di
pianificazione delle attività di formazione professionale per tutto
il 1992.
Tuttavia è chiaro che è formato da una serie di tabelle che non
è facilmente comprensibile e interpretabile non solo sotto
l'aspetto tecnico, ma anche sotto l'aspetto della volontà politica
da parte di chi non ha partecipato alla redazione di questo
documento e non fa parte della Commissione che lo ha esaminato.
Io chiederei, se possibile, di avere una breve presentazione da
parte della Giunta regionale sugli indirizzi di questo documento,
l'impostazione generale, e anche conoscere un pochino quelle che
sono le valutazioni rispetto alle osservazioni fatte sul documento
da parte della Commissione regionale per l'impiego, che ha fatto
una serie di valutazioni critiche sul fatto che, ad esempio, c'è
una scarsa quota di corsi per il personale femminile, e anche
rispetto al personale per le attività finalizzate dal punto di
vista turistico.
Ecco, mi sembra che ci sono una serie di valutazioni un pochino
critiche, da parte della Commissione regionale per l'impiego, che
richiederebbero una risposta.
Vorrei sapere quali sono le valutazioni della Giunta e come si
intende affrontare, per i prossimi anni, questo problema.
Presidente
Ha chiesto la parola il Presidente della
Giunta Lanivi, ne ha facoltà.
Lanivi (GM)
Sempre per ubbidire e rispondere alla
richiesta di essere chiari e non raccontare cose non vere.
Questa riunione di Consiglio, e credo che con questa termini o
potrà avere una coda nella prossima riunione, rappresenti un po' il
passaggio tra gli atti compiuti dalla Giunta precedente e prima di
una definizione o di portare in Consiglio provvedimenti della
nuo-va Giunta. Quindi è un Consiglio regionale di passaggio tra
l'as-setto precedente e quello che si è determinato dopo il 10
giugno.
Qui abbiamo raccolto un lavoro che è stato fatto e che
riproponiamo, e ci è sembrato corretto, anche per dare continuità
all'attività amministrativa, portare logiche e contenuti che la
Giunta precedente aveva passato.
Sappiamo, almeno a quanto mi è dato di conoscere dalla
precedente esperienza mia in Giunta regionale che, seguendo alcuni
criteri e esaminate da più Commissioni, le varie proposte,
pervenute dai vari assessorati, venivano esaminate e, seguendo una
certa logica, ripartite per assessorato. Per dire di più andrei
oltre la mia competenza. Quindi sottoponiamo alla valutazione del
Consiglio un lavoro compiuto.
Sappiamo che esiste anche la necessità di un'approvazione
rapida, e modificazioni o rinvii comporterebbero ritardi sulla
messa in cantiere di attività formative che attendono invece di
essere avviate avendo alle spalle questa cornice.
E' con queste valutazioni che si sottopone all'approvazione del
Consiglio questo provvedimento.
Presidente
Ha chiesto la parola il Consigliere
Riccarand, ne ha facoltà.
Riccarand (VA)
Per una dichiarazione di voto su questo
provvedimento.
Il gruppo Verde Alternativo si astiene su questo programma, non
perché formuliamo delle critiche su alcuni aspetti puntuali, perché
ripeto è un esame abbastanza difficile questo di questo programma,
ma perché ci sarebbe piaciuto avere un'illustrazione un pochino più
dettagliata sulla sua impostazione.
Ci rendiamo conto che siamo in una fase di passaggio e quindi
chiaramente non si può neanche chiedere di avere un quadro
completo.
C'è però il fatto che questi programmi annuali di formazione
professionale che continuiamo a mandare avanti, risultano
fortemente carenti proprio rispetto ad una visione complessiva del
mondo del lavoro, delle esigenze del mondo del lavoro, e quindi di
un intervento mirato sulla formazione professionale.
C'è il rischio, e dico rischio, ma forse è qualcosa di più, che
molti di questi interventi siano più delle forme di sovvenzione, di
contributi a determinate aziende che ne hanno bisogno o che
comunque ritengono di adottare questo strumento della formazione
professionale, piuttosto che interventi formativi veramente
finalizzati e ben mirati.
Un elemento di carenza molto forte e molto evidente è
rappresentato dal fatto che nella legge dell'83, se ben ricordo,
quando è stato messo in moto questo meccanismo della formazione
professionale, si prevedeva l'esistenza di uno strumento
fondamentale per organizzare corsi di formazione professionale, e
questo strumento fondamentale era l'osservatorio sul mondo del
lavoro.
Questo strumento, come altri del resto previsti dalla legge, non
è mai stato attivato, e quindi c'è il rischio, forse qualcosa di
più del rischio, che molti di questi interventi siano onerosi per
la Pubblica Amministrazione e scarsamente utili agli effetti
pratici.
Quindi io, nel dichiarare un'astensione su questo programma del
1992, vorrei fare una raccomandazione alla Giunta soprattutto per
quanto riguarda la realizzazione di questo osservatorio del lavoro,
in modo che sia attivato al più presto e che ci dia gli strumenti
per poter intervenire in modo più finalizzato, più mirato anche
rispetto ai corsi di formazione professionale.
Presidente
Ha chiesto la parola il Presidente della
Giunta Lanivi, ne ha facoltà.
Lanivi (GM)
Solo per aggiungere alcune osservazioni
alle annotazioni che ha fatto il Consigliere Riccarand, il quale ha
sottolineato un aspetto importante, quello della costituzione di un
osservatorio del mercato del lavoro.
Vorrei aggiungere un'altra esigenza, quella dell'orientamento
pro-fessionale, che potrebbe essere agganciato alla presenza che
ab-biamo in Valle d'Aosta di una forma direi atipica o particolare
rispetto alle altre realtà regionali, cioè l'Agenzia del lavoro.
Quin-di, Agenzia del lavoro, orientamento professionale,
osservatorio del mercato del lavoro, sono dei punti di riferimento
per una politica dell'occupazione e della formazione nella nostra
regione.
Non dobbiamo però dimenticare alcuni aspetti critici che hanno
reso più faticoso trovare una soluzione.
Uno è il rapporto con il mondo della scuola, e il secondo è
l'esistenza in Valle di una rappresentanza del Ministero del
Lavoro, l'Ufficio regionale del Lavoro e della massima occupazione,
che ha una sua autonomia.
Quindi c'è un problema che è di tipo organizzativo da superare,
e c'è poi un problema di creare organismi che lavorino in modo
coordinato, altrimenti rischiamo di avere dei doppioni e di non
raggiungere nessun risultato.
Mi pare che questo programma sia ancora riferito alla n. 28 del
1983, cioè a 10 anni di distanza; l'impegno è di riconsiderare
l'insieme della materia.
Cercheremo di vedere se abbiamo la possibilità di affrontare
tutto questo, con molta semplicità.
Devo ancora dire che è stato costituito un osservatorio a
livello nazionale sul mercato del lavoro, con degli uffici
decentrati, però ad ora, risultati positivi di questa attività non
ce ne sono molti. Almeno per quanto mi è dato di ricordare, presi
anche contatti con le realtà più vicine tipo quella piemontese, non
è che ci siano state delle grosse novità.
(...omissis...)
Presidente
Pongo in votazione il punto 43 all'ordine
del giorno.
Esito della votazione:
Presenti: 29
Votanti: 28
Favorevoli: 28
Astenuti: 1 (Riccarand).
Il Consiglio approva il punto 43.
