Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3460 del 21 maggio 1992 - Resoconto
OGGETTO N. 3460/IX Iniziative per ovviare al degrado dei
servizi postali in Valle d'Aosta.
(Approvazione di
risoluzione)
Presidente
La parola al Consigliere Gremmo.
Gremmo (UAP)
Solo per annunciare il ritiro della
mia firma da quella risoluzione, perché evidentemente non credo di
avere alcuna affinità, a questo punto, con i presentatori del
documento; preferisco pensare da solo, quindi al di fuori di certi
schieramenti, a quello che può essere il problema della posta.
Quindi ritiro la mia firma e dichiaro la mia astensione.
Presidente
La parola al Vicepresidente
Stévenin.
Stévenin (UV)
Per dire che sono molto felice.
Presidente
Si passa alla votazione della
risoluzione.
Risoluzione Preoccupato per il persistente degrado dei
servizi postali in Valle d'Aosta, denunciato dalle organizzazioni
sindacali e dai lavoratori interessati al recapito negli uffici
locali, che hanno scioperato l'11 maggio u.sc. con l'intenzione di
proseguire l'agitazione nei mesi estivi;
Considerato che la peculiarità e le necessità della Valle
d'Aosta difficilmente trovano accoglienza, essendo la Regione
stessa, unica in Italia, aggregata, per l'organizzazione del
Ministero delle Poste, alla Regione Piemonte;
Ritenuto che i problemi evidenziati dalle Organizzazioni
sindacali., nell'impossibilità di provvedere ad assunzioni per la
copertura delle gravi carenze oggi esistenti per il persistente
blocco, previsto dalla legge finanziaria, potrebbero essere
attenuati con l'applicazione della legge 2 aprile 69, n. 482;
Il Consiglio regionale della Valle d'Aosta
impegna
la Giunta regionale ad intervenire nei confronti del Ministro
delle Poste e delle Telecomunicazioni affinché:
- venga concessa alla Direzione regionale delle Poste e delle
Telecomunicazioni della Valle d'Aosta autonomia gestionale, con
l'attribuzione delle competenze, oggi svolte dalla Direzione
Compartimentale Piemonte e Valle d'Aosta, che saranno, a livello
locale, ritenute necessarie;
- la quota di assunzioni obbligatorie relative all'organico
della Direzione regionale P.T. della Valle d'Aosta, così come
previsto dalla legge 482/68, venga assunta con l'osservanza
dell'articolo 53 della legge 16 marzo 1978, n. 196 ed assegnate ad
uffici postali aventi sede in Valle d'Aosta.
F.to Riccarand, Louvin, Bajocco, Ricco, Stévenin, Rollandin,
Faval, Bich, Lanivi, Viérin, Andrione, Mostacchi, Agnesod,
Milanesio, Perrin, Vallet, Marcoz, Voyat e Maquignaz.
Esito della votazione:
Presenti: 30
Votanti: 30
Favorevoli: 29
Astenuti: 1 (Gremmo)
Il Consiglio approva.
