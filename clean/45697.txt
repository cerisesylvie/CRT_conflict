Classificazione
ASSISTENZA SANITARIA E OSPEDALIERA
Personale medico e paramedico



Oggetto del Consiglio n. 2352 del 20 aprile 2023 - Resoconto
OGGETTO N. 2352/XVI - Interrogazione: "Informazioni relative
ai concorsi per medici specialisti banditi dall'Azienda USL e agli
interventi ipotizzati per sopperire alla forte criticità della
struttura di neurologia".
Bertin (Presidente) -
Punto n. 29 all'ordine del giorno
si affronterà congiuntamente al n. 35 successivamente. Pertanto
affrontiamo il n. 30. Risponde l'assessore Marzi.
Marzi (SA) -
Per fare fronte alle specifiche necessità
prioritarie della struttura di neurologia, l'azienda USL ha posto
in essere le seguenti azioni. Numero 1: uno specialista prenderà
servizio nel mese di giugno 2023 a seguito di un concorso espletato
a gennaio per due dirigenti medici neurologici; al concorso ha
partecipato un solo specialista. Numero 2: è stato appena bandito
un avviso per formare una graduatoria di medici neurologi in libera
professione. Numero 3: è stata stipulata una convenzione con IRV
per visite neurologiche ambulatoriali. Numero 4: lo scorso 21 marzo
l'azienda USL ha richiesto di poter utilizzare la graduatoria del
concorso per dirigenti medici di neurologia dell'azienda
ospedaliera San Martino di Genova.
Con determinazione 749 del 5 agosto 2022 della struttura
complessa sviluppo, risorse umane, relazioni sindacali dell'azienda
USL sono stati indetti inoltre concorsi per reclutare le seguenti
figure professionali, i cui bandi sono stati pubblicati a settembre
sempre del 2022:
- numero 3 dirigenti sanitari medici appartenenti all'area
medica e alle specialità mediche da assegnare alla medicina e
chirurgia di accettazione e di urgenza e emergenza territoriale -
DESERTO;
- numero 1 dirigente sanitario medico appartenente all'area
medica e delle specialità mediche, disciplina di dermatologia e
venereologia da assegnare alla dermatologia - DESERTO;
- numero 3 dirigenti sanitari medici appartenenti all'area
medica e nelle specialità mediche, disciplina di medicina interna
da assegnare alla medicina interna - DESERTO;
- numero 2 dirigenti sanitari medici appartenenti all'area
medica e delle discipline mediche, disciplina di pediatria, da
assegnare alla pediatria e neonatologia - numero 2 persone in
graduatoria di cui una specializzata già assunta e una
specializzanda;
- numero 3 dirigenti sanitari medici appartenenti all'area
medica e delle specialità mediche, disciplina di cardiologia, da
assegnare alla cardiologia - un candidato in graduatoria già
assunto;
- numero 2 dirigenti sanitari medici appartenenti alle aree
mediche e specialità mediche di disciplina di psichiatria o
medicina interna o farmacologia o tossicologia clinica o
organizzazione dei servizi sanitari di base da assegnare al SERD -
ancora da espletare con un candidato;
- numero 3 dirigenti sanitari medici appartenenti all'area
medica e delle specialità mediche di discipline di geriatria da
assegnare alla geriatria - DESERTO;
- numero 2 dirigenti sanitari medici appartenenti all'area
medica e delle specialità mediche nella disciplina di neurologia,
da assegnare naturalmente alla neurologia e alla
Stroke Unit
- candidati in graduatoria uno, già assunto;
- numero 2 dirigenti sanitari medici appartenenti all'area
medica e delle specialità mediche disciplina di radioterapia, da
assegnare naturalmente alla radioterapia - da espletare a maggio
del 2023;
- numero 2 dirigenti sanitari medici appartenenti a tutte le
discipline dell'area medica e delle specialità mediche da assegnare
alla direzione area territoriale - un candidato in graduatoria ed è
già stato assunto;
- numero 6 dirigenti sanitari medici appartenenti all'area
chirurgica delle specialità chirurgiche, disciplina di ortopedia e
traumatologia - numero 2 candidati in graduatoria, tutti e due
specializzandi;
- numero 2 dirigenti sanitari medici appartenenti all'area
chirurgia delle specialità chirurgiche disciplina di oftalmologia -
tre candidati in graduatoria di cui uno specialista assunto e due
specializzandi;
- numero 2 dirigenti sanitari medici appartenenti all'area
chirurgia e delle specialità chirurgiche nelle discipline di
ostetricia e ginecologia - quattro candidati in graduatoria, due
specialisti assunti e due specializzandi;
- numero 2 dirigenti sanitari medici appartenenti all'area della
medicina diagnostica e dei servizi nella disciplina di medicina
trasfusionale - il bando è andato deserto;
- numero 2 dirigenti sanitari medici appartenenti all'area delle
discipline della medicina diagnostica e dei servizi nella
disciplina di radiodiagnostica - DESERTO;
- numero 3 dirigenti sanitari medici appartenenti all'area della
medicina diagnostica e dei servizi disciplina di patologia clinica
- DESERTO;
- numero 3 dirigenti sanitari medici appartenenti all'area
disciplina di igiene, epidemiologia e sanità pubblica -
DESERTO;
- numero 2 dirigenti sanitari medici appartenenti all'area di
sanità pubblica disciplina di medicina del lavoro e della sicurezza
- DESERTO;
- numero 1 dirigente sanitario medico appartenente all'area di
sanità pubblica disciplina di direzione medica - da espletare, c'è
un candidato.
Sono stati inoltre pubblicati i seguenti concorsi:
-  con determinazione n. 1102 del 29 dicembre 2022: numero
2 dirigenti sanitari medici appartenenti all'area medica e delle
specialità mediche nella disciplina di gastroenterologia da
assegnare alla gastroenterologia e all'endoscopia digestiva;
- con determinazione 260 del 13 marzo 2023: numero 2 dirigenti
medici per la disciplina di malattia dell'apparato respiratorio,
quindi per la pneumologia e la riabilitazione respiratoria; numero
1 dirigente medico appartenente all'area chirurgica delle
specialità chirurgiche e delle discipline di chirurgia vascolare;
numero 1 dirigente medico per la chirurgia toracica, la senologia e
l'endocrinologia; numero 3 dirigenti medici per quanto riguarda la
chirurgia generale o di urgenza;
- con determinazione, inoltre, n. 297 del 20 marzo 2023 devono
essere espletati bandi per due dirigenti nella disciplina di
urologia.
In totale, perché ho voluto essere esaustivo anche per darle dei
dati il più preciso possibile, sono 25 i concorsi banditi per un
totale di 49 posti per dirigenti sanitari medici. Su un totale di
16 concorsi espletati, 9 sono andati deserti, 7 sono state le
assunzioni e 7 sono gli specializzandi.
È in pubblicazione, con scadenza 24 marzo 2023, il concorso per
infermieri, per cui le domande pervenute degli ultimi giorni erano
91. Sono inoltre in pubblicazione con scadenza 18 maggio 2023 gli
avvisi pubblici per l'incarico di direttore delle seguenti
strutture: geriatria, chirurgia toracica, igiene e sanità
pubblica.
Sono inoltre programmati i seguenti concorsi per la dirigenza
non medica:
- numero 6 dirigenti biologi da assegnare al dipartimento di
patologia clinica - ad oggi ci sono 22 candidati;
- numero 1 dirigente ingegnere da assegnare alla prevenzione e
sicurezza - da espletare, ci sono due candidati;
- numero 1 dirigente ingegnere - da espletare, con 5
candidati;
- numero 1 dirigente delle professioni sanitarie per il SITRA -
da espletare con 18 candidati;
- numero 2 dirigenti veterinari - da espletare con 8
candidati.
I concorsi del comparto sono inoltre: 40 assistenti
amministrativi da espletare con circa 1000 candidati, 78 OSS -
richiamo quanto ho detto prima al collega Restano - con 683
candidati e inoltre 3 assistenti tecnici programmatori, da
assegnare ai sistemi informativi e telecomunicazioni, da espletare
con 15 candidati.
Presidente -
Replica il consigliere Baccega.
Baccega (FI) -
La risposta ai tre quesiti è sicuramente
stata esaustiva. Le chiederei di farmi avere gentilmente copia del
suo intervento, perché l'elenco dei dati era sicuramente importante
e non sono riuscito a starle dietro nel prendere appunti; gliene
sarei grato.
Credo che l'azienda USL abbia lavorato in modo deciso rispetto
al numero di concorsi che sono stati espletati e sono stati
banditi. Il dramma è che purtroppo troppi concorsi ancora vanno
deserti, ben nove, e questo significa che molto probabilmente la
nostra attrattività ancora ha bisogno di essere rafforzata in
qualche modo.
Io vedo che ormai per la sanità, non solo in Valle d'Aosta ma
soprattutto in Piemonte e in altre regioni anche del nord ovest, è
allarme pubblico: interventi chirurgici e visite specialistiche,
come da noi, lamentano liste di attesa che sono piuttosto corpose.
Ho alcuni esempi di questa settimana: visita neurologica, priorità
della prescrizione 30 giorni, a paziente di 85 anni, prenotazione
al CUP 4 ottobre 2023. Stesso discorso per una visita urologica:
priorità della prescrizione entro 30 giorni, prenotazione per il 22
dicembre 2023, paziente di 82 anni. Visita oculistica: agende
chiuse. Insomma, c'è qualcosa che dobbiamo in qualche modo chiedere
di migliorare.
Probabilmente le prossime interpellanze o interrogazioni che
richiedono dati le farò con dei 116, così evitiamo di venire in
Consiglio a occupare spazio, però alcune riflessioni dobbiamo farle
anche qui rispetto ai dati che ci vengono forniti.
Leggendo un settimanale del lunedì di questa settimana, viene
evidente che c'è un pensiero ospedalocentrico di questa gestione
della sanità, dove nella lunga intervista al direttore sanitario
viene proprio fuori questo percorso. Se prima era il territorio che
era carente, e il rapporto territorio-ospedale era un rapporto
difficile da sottolineare, adesso mi pare che ci sia uno sviluppo
sul territorio, ma neanche tutto, e una situazione ospedaliera che
va in qualche modo rivista.
Poi anche certe affermazioni che vengono date: nessuno nega che
ci siano criticità, ma se pensiamo al mese di aprile di tre anni
fa, il presidente Testolin lo conosce molto bene perché lo abbiamo
vissuto insieme e anche il collega Bertschy, quindi da questo punto
di vista a volte certe affermazioni rischiano di diventare
antipatiche.
Abbiamo fortemente supportato tutte le iniziative che sono
andate nella direzione dell'attrattività e pare che non sia
sufficiente ancora, quindi l'invito è a ragionare attentamente in
questa direzione. L'attrattività sicuramente non sono solo stipendi
più performanti e più alti, ma anche un clima di lavoro, le
possibilità di carriera, gli investimenti, quello che già
l'assessore Barmasse aveva sottolineato e che avevamo sottolineato
nei vari percorsi.
Più 26 milioni di euro alla sanità, è stato affermato da lei in
una lunga intervista pubblica. Sono 26 milioni di euro ai LEA,
perché le risorse assegnate alla sanità sono ben di più,
considerando la parte degli investimenti.
Noi crediamo che ci sia ancora molto da fare. Abbiamo più volte
sottolineato la nostra disponibilità ad andare nella direzione di
contribuire affinché problematiche forti come quelle delle liste
d'attesa possano essere in qualche modo migliorate, andando proprio
a cercare tutte quelle strategie che vanno nella direzione di dare
agli utenti delle opportunità, non ultima un buon rapporto
pubblico-privato. Vedo che con l'azienda di San Martino, la
convenzione con l'IRV, già ci sono delle convenzioni che vanno in
quella direzione del rapporto pubblico-privato; forse quella può
essere una strada che va a migliorare il tema della sanità in Valle
d'Aosta.
