Classificazione
ENERGIA
Energia idroelettrica
STATUTO



Oggetto del Consiglio n. 1455 del 27 aprile 2022 - Resoconto
OGGETTO N. 1455/XVI - Interrogazione: "Notizie in merito ai
lavori della Commissione Paritetica sulla norma di attuazione in
materia di concessioni idroelettriche".
Bertin (Presidente) -
Punto n. 13 all'ordine del giorno.
Risponde il Presidente della Regione.
Lavevaz (UV) -
Si chiede con quest'interrogazione lo
stato di avanzamento dei lavori rispetto alle norme di attuazione
in materia di concessioni idroelettriche di cui abbiamo già parlato
diverse volte. Come noto, la Paritetica ha approvato una bozza di
norma, la quale è stata inviata a tutti i Ministeri competenti, i
Ministeri hanno risposto con delle osservazioni, in questa fase la
Commissione paritetica sta interloquendo con i Ministeri per
addivenire a delle controdeduzioni che siano, in sostanza, nella
direzione di mantenere il testo così come la Commissione Paritetica
ha scritto.
Ad oggi sono arrivati quasi tutti i pareri, ne manca solo uno,
mancava anche quello degli Affari europei arrivato però alla fine
della settimana scorsa, quello del MISE, che è un parere piuttosto
importante ed è quindi stato sollecitato e lo si attende nei
prossimi giorni, nelle prossime settimane.
Nei prossimi giorni anche noi faremo il punto sulle osservazioni
con la parte regionale, in particolare le osservazioni degli Affari
europei, che era un parere atteso e importante vista la natura
della norma. Questa è la situazione e nelle prossime settimane la
Commissione si riunirà nuovamente - adesso la data non la conosco
ancora, non credo che ci sia ancora - per analizzare questi
ulteriori pareri che sono arrivati nel frattempo dall'ultima
riunione che è stata, quindici giorni fa, credo l'11 aprile.
Presidente -
Per la replica, ha chiesto la parola il
consigliere Rollandin, ne ha facoltà.
Rollandin (PA) -
Ringrazio il Presidente per la risposta
che ha voluto dare a quest'ennesima interrogazione. La
preoccupazione credo sia comune, purtroppo su questo tema noi
abbiamo fatto diverse interrogazioni, prima era collegato con chi
faceva parte della Commissione, e non a caso questo, perché
naturalmente il fatto di avere una Commissione che sia orientata a
far valere quelli che sono ancora i diritti della Regione e chi
invece su questo, come sappiamo, non è molto in linea... difatti
noi sappiamo che dei pareri che sono stati dati... alcuni lei ha
detto sono stati dati, quello che non si sa se i pareri andavano
nella direzione voluta da noi, cosa che, da quello che ci è stato
detto, non è esattamente così. Se non si riesce a raggiungere
quell'obiettivo... e noi abbiamo cercato di evidenziare
congiuntamente, perché su questo non c'è problema, non è che stiamo
dicendo: "io preferisco Audi", però il problema è talmente
importante che a questo punto non si tratta solo di dire: "beh,
hanno fatto un parere" oppure, com'è stato detto: "il Ministero
della transizione ecologica è quello che più sta a discutere e a
disconoscere gli atteggiamenti che sono stati usati a suo tempo per
il Trentino".
Credo che ci capiamo sull'importanza di questa norma, perché
voglio ricordare che nell'anno in corso da parte della CVA, sempre
legati alle impostazioni che noi abbiamo fatto, ci sono stati 45
milioni che sono stati versati all'Amministrazione regionale. Ora,
lascio capire che questo è un argomento non di poco conto da tenere
in considerazione nel poco tempo che ci rimane, perché ormai siamo
alla frutta, siamo agli ultimi punti.
Io chiederei francamente a lei di trovare il modo di valutare
insieme su questa tematica per sapere dove si va; ormai i tempi
sono strettissimi e, se non ci sono, credo che abbiamo volutamente
fatto i riferimenti alle conseguenze del non avere questa norma di
attuazione e rischiamo di non averla: ecco perché con urgenza
abbiamo presentato questa richiesta di chiarimento e ci auguriamo
che si possano avere al più presto delle risposte, non solo dire:
"hanno dato una proposta di parere". È un parere come l'ultimo,
quello del Ministero della transizione ecologica, non è favorevole
alle proposte dei responsabili della Regione, quindi non c'è una
sinergia tra queste persone che dovrebbero lavorare insieme per il
risultato che noi chiediamo e che vogliamo da sempre. Questa è la
ragione per cui abbiamo ritenuto oggi di riprendere questa tematica
e ci auguriamo che a breve ci possa essere una risposta, altrimenti
veramente sarebbe una
débâcle
.
