Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1581 del 21 novembre 1990 - Resoconto
OGGETTO N. 1581/IX - CONVEGNO SUL TURISMO SVOLTOSI IL 26
OTTOBRE A VARALLO SESIA. (Interrogazione)
PRESIDENTE:
Do lettura dell'interrogazione presentata dal
Consigliere Gremmo ed iscritta al punto 15 dell'ordine del
giorno.
INTERROGAZIONE
ATTESO che 20 scorso 26 ottobre si è tenuto a Varallo Sesia un
importante convegno sul turismo per cura della Valspro (Valsesia
Promozione);
il sottoscritto Consigliere regionale dell'Union Autonomiste
Pensionati
INTERROGA
l'Assessore al Turismo della Regione per conoscere:
1) per quale ragione si è fatto rappresentare da un esponente
della Union Valdôtaine (vedi notizie della stampa valsesiana);
2) se l'Assessore condivide gli impegni assunti in quella sede
dal suddetto esponente dell'Union Valdôtaine.
PRESIDENTE:
Ha chiesto la parola l'Assessore al Turismo,
Urbanistica e Beni. culturali Pascale, ne ha facoltà.
PASCALE (PSI):
Non ho potuto partecipare al convegno sul
turismo tenutosi a Varallo Sesia e ne avevo avvertito
telefonicamente gli organizzatori.
Non ho delegato nessuno a rappresentarmi.
Non so quale sia l'esponente dell'Union Valdôtaine che in
quell'occasione ha partecipato al convegno, perché non ho avuto
modo di reperire il giornale della stampa valsesiana cui si fa
cenno nell'interrogazione. Prima ne ho chiesto una copia al
Consigliere Gremmo. che però non ha voluto darmela.
Non so cos'abbia detto in quell'occasione questo esponente
dell'Union Valdôtaine e quindi non sono in grado di rispondere se
condivido o meno gli impegni che egli ha assunto in
quell'occasione.
PRESIDENTE:
Ha chiesto la parola i1 Consigliere Gremmo, ne
ha facoltà.
GREMMO (UAP):
Vorrei pregare l'Assessore di scusarmi per
la mia scortesia politica.
Il settimanale "Notizia Oggi", che è il più diffuso giornale
della Valsesia, nell'edizione di lunedì 29 ottobre 1990 ha dedicato
una pagina, intitolata in modo un po' enfatico: "La risurrezione
valsesiana", in cui si dà conto di un convegno tenutosi a Varallo,
dove, come dice il giornale, "a rappresentare la Valle d'Aosta era
presente l’on. Luciano Caveri".
Questo articolo scrive: "Luciano Caveri, deputato dell'Union
Valdôtaine, presidente del Consorzio turistico del Monte Rosa, a
Varallo a fare le veci dell'Assessore valdostano al Turismo,
Liborio Pascale, anch’egli impossibilitato a venire
in Valsesia. Per lui, non influenza, ma motivi di risicata
maggioranza in Consiglio".
Questo giornale lascia capire che lei si è fatto rappresentare
in Valsesia dall’on. Caveri, perché lei aveva
bisogno del voto qui in Consiglio. Ecco allora che io non ho capito
se il Consigliere Caveri sia un sostenitore della sua maggioranza,
al punto da sostituirla per permetterle di votare qui, oppure se
non sia successo qualcosa di diverso, che temo lei abbia in qualche
modo confermato, cioè che la presenza dell'on. Caveri non
coinvolgeva e non coinvolge il suo Assessorato.
Siccome però - e questo è il punto politico - a Varallo l'on.
Caveri non si è limitato a rassicurare gli. operatori valsesiani,
ma ha parlato di cifre e progetti ("La Valle d'Aosta nei prossimi
tre anni spenderà per Ayas, Champoluc, Gressoney e Brusson, 130
miliardi di lire; in direzione di Alagna è prevista la
realizzazione di una telecabina a sei posti, del costo di trenta
miliardi, mentre... Sono previsti progetti di massima per collegare
Cervinia-Breuil al Monte Rosa..."), io vorrei capire se è
l’on. Caveri che può andare Varallo a dire queste
cose o se è il Consiglio regionale.
Questa è la domanda, perché io voglio capire, e credo che ciò
sia interesse del Consiglio, fino a che punto c'è una maggioranza
che governa e fino a che punto anche l'immagine esterna è di questa
maggioranza, nel bene e nel male, perché se capitano queste cose,
si accresce una certa confusione di immagine.
Siccome poi, in Valsesia, io prendo tanti voti, anche se ciò può
dispiacere a qualcuno, non vorrei che la gente che vota per me
credesse che la Valle d'Aosta autonoma è rappresentata da una sola
forza politica, quando qui ci sono più forze politiche; ma non
vorrei, soprattutto, che la gente della Valsesia, prendesse per
posizioni ufficiali quelle che io penso siano comunque delle
posizioni. private.
Io avevo presentato l'interrogazione al solo scopo di richiamare
la situazione.
Prendo atto di quello che ha detto l'Assessore - adesso gli
posso anche dare il giornale - ma lo pregherei di mandare una
lettera a questo giornale, per precisare, evidentemente, anche i
termini politici della questione.
