Classificazione
AMMINISTRAZIONE REGIONALE
Ordinamento degli uffici e del personale



Oggetto del Consiglio n. 416 del 19 febbraio 2019 - Resoconto
OGGETTO N. 416/XV - Interrogazione: "Esposizione alla
commissione consiliare competente delle risultanze dell'indagine
effettuata sul regolare svolgimento del concorso per l'assunzione
di tre dirigenti".
Rini (Presidente)
- Punto n. 10 all'ordine del giorno.
Per la risposta, la parola al Presidente Fosson.
Fosson (GM)
- A seguito della trattazione, nel corso del
Consiglio regionale del 9 gennaio scorso, della sua precedente
interpellanza, Consigliere Cognetta, abbiamo ricevuto per
conoscenza la comunicazione che lei ha inviato per competenza alla
II Commissione consiliare, con allegato l'esposto presentato a fine
agosto alla Procura della Repubblica. Ho trasmesso immediatamente
quanto ricevuto da lei alla struttura dell'
audit
, al
Dipartimento personale e all'Avvocatura regionale, con richieste di
riferire. A fine gennaio l'Avvocatura regionale è stata autorizzata
dal Giudice per le indagini preliminari a estrarre copia del
fascicolo. Risulta che il Pubblico Ministero ha chiesto
l'archiviazione del procedimento penale. Su quanto anche suggerito
da lei, cioè di sottoporre queste sue osservazioni alla struttura
dell'audit interno, con deliberazione della Giunta regionale n. 146
in data 8 febbraio 2019 abbiamo approvato la disciplina dei
controlli straordinari di regolarità amministrativa e contabile
ex post
sui procedimenti regionali, che è strumento
necessario per lo svolgimento dell'attività. C'era la struttura
dell'audit, ma non c'era ancora un disciplinare che permettesse di
svolgere i controlli straordinari di regolarità amministrativa e il
funzionario non avrebbe fatto nulla se non ci fosse stato questo
regolamento che, come ho detto e come lei avrà visto sicuramente, è
stato approvato in data 8 febbraio 2019. In data 15 febbraio,
quindi, ho formalmente chiesto alla struttura dell'
audit
interno di assoggettare a verifica di regolarità la procedura
concorsuale in questione, assegnando 30 giorni per la conclusione
della verifica. A seguito della verifica, il Governo regionale avrà
gli elementi per assumere eventuali determinazioni ed esporre nella
commissione di merito.
Presidente
- Per la replica, la parola al collega
Cognetta.
Cognetta (MOUV')
- Sono soddisfatto del fatto che
finalmente l'8 febbraio del 2019 abbiamo, come Regione, un
disciplinare per i controlli, è qualche anno che mi sembra ci sia
quest'Amministrazione, forse qualche decennio devo dire, e
finalmente ce l'abbiamo e mi sembra già un grosso passo avanti,
così mi sembra un altro passo avanti molto importante il fatto che
il 14 febbraio abbiate dato mandato e in 30 giorni ci saranno le
risposte. Aspetto quindi con ansia di ricevere le risposte,
finalmente, sarà la prima volta a questo punto in questa
legislatura, ma in tutte le legislature che viene fatto questo
lavoro e quindi ben venga finalmente il controllo. Tenga presente
che nel frattempo ho chiesto copia di tutta la documentazione,
sicuramente ha ricevuto il mio 116 e tra breve avrò una risposta.
Mentre quindi l'
audit
fa il suo lavoro, farò anche il mio,
attraverso uno studio legale per capire esattamente quali sono i
rilievi e arrivare così informato, altrettanto quanto voi, in
commissione e dibattere con titolarità di quello è accaduto in quel
concorso.
