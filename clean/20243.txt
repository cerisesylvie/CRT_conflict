Classificazione
DIRITTO ALLO STUDIO


Resoconto integrale del dibattito dell'aula
Oggetto del Consiglio n. 229 del 19 novembre 2003 - Resoconto
OGGETTO N. 229/XII - Liquidazione di borse di studio per
studenti universitari valdostani. (Interpellanza)
Interpellanza
Vista la legge regionale n. 30/1989, che prevede l'erogazione
di borse di studio per gli studenti universitari al fine di
favorire la formazione universitaria dei giovani
valdostani;
Appreso, dalla risposta data dall'Assessore alla Istruzione e
Cultura ad una precedente iniziativa consiliare, che sono già state
avviate le procedure per le domande per l'anno accademico
2003/2004;
Appreso inoltre che a tutt'oggi non sono ancora state
liquidate le borse di studio, per l'anno accademico 2002/2003, agli
studenti universitari iscritti ad università fuori valle, anche per
il numero limitato di persone che sono addette alle operazioni di
controllo dei dati, operazioni che sono preliminari alla
accettazione delle domande e alla predisposizione delle relative
graduatorie;
Considerato che gli aiuti erogati con le borse di studio sono
in molti casi, specie per i soggetti più deboli economicamente,
l'unica risorsa per far fronte alle spese vive di tasse
universitarie, vitto e alloggio;
Ritenendo che gravi ritardi nella liquidazione delle borse di
studio rischiano di vanificare nei fatti un diritto riconosciuto
dalla legge;
Ritenendo inoltre che sia opportuno e possibile intervenire
per eliminare le cause di tanto ritardo nell'erogazione del borse
di studio
i sottoscritti Consiglieri regionali
Interpellano
L'Assessore competente per sapere:
1) entro quale data sono state liquidate agli studenti
iscritti ad Università fuori valle le borse di studio universitarie
per l'anno accademico 2001/2002, ed entro quale data saranno
presumibilmente liquidate le borse di studio per l'anno accademico
2002/2003;
2) se, e come, intende attivarsi perché siano colmati
eventuali ritardi o disfunzioni, che penalizzano proprio gli
studenti che più hanno bisogno delle borse di studio.
F.to: Squarzino Secondina - Curtaz
Président - La parole à la Conseillère Squarzino Secondina.
Squarzino (Arc-VA) - Con questa iniziativa vogliamo ritornare su
un tema già trattato, qui, in Consiglio, ma, proprio partendo dalle
risposte date dall'Assessore alla cultura sui tempi, sulle
procedure per ottemperare alle domande degli studenti universitari
per l'anno accademico 2003-2004, intendiamo riproporre la
questione.
C'è una legge regionale che prevede l'erogazione di queste borse
di studio per studenti universitari: abbiamo capito che vi sono
procedure diverse per gli studenti che frequentano l'Università
della Valle d'Aosta rispetto agli studenti valdostani che
frequentano l'università fuori della Valle d'Aosta; abbiamo
appreso, dalle parole dell'Assessore, qui, in Consiglio, che fino a
"janvier-février" non vi sarebbe stata la possibilità per questa
categoria di studenti di avere le borse di studio, dati leggermente
modificati nell'intervista televisiva apparsa nei giorni
seguenti.
Volevamo capire come ci si sta muovendo. Dalle affermazioni
fatte in quest'aula dal responsabile dell'Assessorato sembra vi sia
un unico ostacolo: la carenza di personale. A noi sembra, se questo
è l'unico ostacolo per consentire l'osservanza (anzi il rispetto di
un diritto degli studenti), che questo impedimento sia una cosa per
lo meno discutibile.
Volevamo verificare con l'Assessore se i ritardi di quest'anno
sono limitati proprio solo a quest'anno, oppure fanno parte di una
struttura organizzativa non rispondente alle richieste degli
studenti, e se ci sono da parte dell'Assessore la volontà e
l'impegno perché i ritardi e le disfunzioni esistenti siano
colmati, per far sì che proprio gli studenti più bisognosi delle
borse di studio non siano penalizzati.
Président - La parole à l'Assesseur à l'éducation et à la
culture, Charles Teresa.
Charles (UV) - Pour entrer vite dans les réponses, au cours de
l'année 2001-2002 les bourses d'études destinées aux étudiants
inscrits à une université hors de la Vallée ont été réglées dans la
période comprise, disons, dans les premiers jours de décembre
2002.
Pour l'année académique 2002-2003 on présume d'assurer le
règlement de ces bourses d'étude avant la fin de l'année en cours
pour ce qui concerne les étudiants inscrits à la première année.
C'est ce que vous avez entendu dans l'interview, parce qu'il y a eu
une sollicitation à faire le plus vite possible, tandis que pour
les étudiants inscrits aux autres années on présume que le
règlement des bourses se fera entre la fin janvier et début février
2004. La réponse est celle-ci.
Nous voulons rappeler que le nombre global des demandes des
bourses universitaires - Université de la Vallée d'Aoste et
universités hors de la Vallée, c'est global le chiffre - pour
l'année académique 2002-2003 s'élève à 3.414 et il est évident
qu'il faut un peu plus de temps pour l'étude des dossiers des
bourses de l'année académique en cours, puisque le nombre des
bourses n'était que d'environ 1.200 pour l'année académique
précédente. Il y a donc quelque chose comme 2.200 dossiers à
examiner en plus, outre l'autre problème que vous avez signalé.
Nous voulons aussi préciser que les étudiants économiquement
plus faibles peuvent de toute manière bénéficier des bourses
d'étude distribuées par les institutions du droit aux études du
siège de la propre université, ce qui par ailleurs leur donnerait
droit à l'exonération des taxes universitaires, tandis que cela
n'est pas possible pour les bourses reparties par notre
Administration régionale. Seulement que, peut-être, il y a aussi un
manque d'information dans ce sens; donc, j'ai même sollicité les
bureaux à donner des réponses aussi dans ce sens, parce que
peut-être il serait aussi convenable, pour ne pas payer les taxes
universitaires, pouvoir toucher aux bourses qui sont de
l'institution de l'université d'appartenance.
Président - La parole à la Conseillère Squarzino Secondina.
Squarzino (Arc-VA) - Mi dispiace, ma non sono contenta della sua
risposta, perché non vedo da parte sua la presa in carico dei
soggetti che pongono veramente dei problemi grossi.
Negli anni precedenti, le borse di studio sono state consegnate
a novembre o, al massimo, ai primi di dicembre. Come lei ha potuto
vedere da una lettera apparsa in questi giorni su "La Stampa", vi
sono situazioni di studenti universitari che riescono a vivere,
cioè a pagarsi le spese di vitto e alloggio e le tasse universitari
e proprio grazie alle borse di studio previste dalla legge
regionale: credo che questo sia un grosso merito di questa regione,
a cui va dato atto. Detti studenti, che avrebbero in base alla
legge regionale questo diritto, di fatto non lo possono esercitare
perché c'è un picco di domande e c'è probabilmente una carenza di
personale proprio in tale periodo.
Credo che sia molto grave - mi consenta, Assessore - "molto
grave" che non si prenda in serio esame l'organizzazione del lavoro
degli uffici e non si vedano effettivamente quali sono i periodi in
cui c'è un picco di lavoro - e in quel periodo gli uffici vanno
potenziati -, perché non si può pensare che studenti universitari
non riescano a far fronte alle spese necessarie per continuare gli
studi perché manca del personale! Questo è gravissimo, Assessore!
Non si può pensare che persone, le quali sostengono tutte le spese
richieste per il percorso universitario solo con il denaro riscosso
per l'anno precedente, ora non lo possano più fare, perché non è
che la borsa di studio universitaria - lo voglio ricordare - sia
data all'inizio dell'anno accademico, no, è alla conclusione
dell'anno accademico, e dovrebbe essere almeno all'inizio del
futuro anno accademico! Invece no! Qui, a metà novembre del 2003,
come adesso siamo, gli studenti che frequentano l'università fuori
Valle non hanno ancora ricevuto la borsa di studio per l'anno 2002
e la prospettiva non è "fra pochi giorni", ma "fra
gennaio-febbraio"! Pertanto, queste persone fino a gennaio-febbraio
non potranno avere il denaro per pagare le spese a cui fanno fronte
fin dai primi di novembre!
Siamo di fronte a persone che non usano le borse di studio per
comperarsi un libro in più o per completare quanto già la famiglia
dà loro; sono persone che vivono esclusivamente su queste borse di
studio!
Ritengo ciò molto grave, Assessore, e la prego di impegnarsi a
verificare e potenziare questo ufficio. Non è possibile che per
difetto di organizzazione di un ufficio delle persone, in carne ed
ossa, siano impedite di continuare gli studi o siano obbligate a
fare dei prestiti, quindi a mettersi in mano a chi, a chi poi
chiederà magari altri interessi. A chi devono mettersi in mano per
poter continuare gli studi? Con quale rischio? Mi stupisce che lei
non prenda sul serio la cosa, e dica che possono rivolgersi
all'università che frequentano! Intanto, ciò potrebbe avvenire in
futuro; ripeto: "potrebbero"… oggi come
oggi non possono tornare indietro di un anno e chiedere la borsa di
studio all'università che frequentano per poter avere adesso il
finanziamento!
Assessore, la prego di prendere in esame la questione e tornerò
a chiederle di nuovo conto rispetto a tale problematica, perché lei
deve rendere conto non solo a noi, ma anche dell'attuazione di una
legge che aveva la finalità specifica di facilitare l'accesso agli
studi universitari!
Ritengo lei troppo intelligente e troppo efficace la Giunta, per
non riuscire a trovare una soluzione a questo problema così
piccolo! Mi sembra assurdo che, come Giunta, non siate capaci di
trovare la soluzione, e che quindi costringiate delle persone
interessate a continuare gli studi al ricorso di prestiti per 4 o 5
mesi o, non si sa bene per quanto tempo!
