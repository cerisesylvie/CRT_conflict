Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3792 del 9 maggio 1988 - Resoconto
OGGETTO N. 3792/VIII - DISEGNO DI LEGGE CONCERNENTE: "NUOVA
MISURA DELL'INDENNITÀ REGIONALE CORRISPOSTA AL PERSONALE DIRETTIVO
E DOCENTE IN SERVIZIO NELLE SCUOLE MATERNE ED ELEMENTARI DELLA
REGIONE PER IL PROLUNGAMENTO D'ORARIO DERIVANTE DALL'INSEGNAMENTO
DELLA LINGUA FRANCESE".
PRESIDENT:
Le Président de la Junte a demandé à prendre
la parole, il y a droit.
ROLLANDIN (U.V.):
Après analyse avec les forces
syndicales, avec lesquelles on a eu plusieurs rencontres, on a
donné lieu à un texte qui a été présenté au Conseil.
Des requêtes ont été parallèlement avancées pour prévoir de
maintenir l'indemnité, qui concerne cette augmentation, aussi pour
les retraités. En conséquence de ce choix on présentera les
amendements que l'on est en train de distribuer (articles 1, 2 et
amendements financiers conséquents).
Il s'agit avant tout de primer l'enseignement aux écoles
maternelles et primaires, compte tenu des applications qui ont été
données aux articles 39 et 40 du Statut. L'Assesseur a d'ailleurs
déjà eu l'occasion de faire un compte rendu de cette activité et de
donner des explications sur les modalités qui sont prévues à
présent pour insérer l'application des articles 39 et 40.
Il n'y a guère à ajouter sinon le fait que c'est un premier pas
pour reconnaître l'effort des différents instituteurs.
PRESIDENTE:
Ha chiesto la parola il Consigliere Cout; ne
ha facoltà.
COUT (P.C.I.):
A me spiace trovarci di fronte ad un mezzo
romanzo di emendamenti all'una del mattino; tra l'altro si tratta
di emendamenti su aspetti che non sono stati sollevati in
Commissione neppure dalle forze sindacali. Non mi sembra, invece,
che dagli emendamenti proposti dal Presidente della Giunta siano
state recepite le osservazioni e gli emendamenti suggeriti in sede
di Commissione.
Ci terrei a sottolineare, in proposito, lo spirito con cui noi
abbiamo affrontato questo disegno di legge, nel quale avevamo
subito notato una divaricazione tra la relazione e gli articoli del
testo. Nella relazione, infatti, si specifica che l'aumento, dal 25
al 33% dello stipendio in godimento, dell'indennità regionale
spettante al personale direttivo e docente della scuola materna ed
elementare è previsto per un maggiore impegno di lavoro in termini
di programmazione, formazione ed aggiornamento. Invece, sia la
legge, sia l'emendamento proposto dal Presidente della Giunta,
tendente ad estendere questa indennità anche a coloro che ormai
godono della pensione, vanno in tutt'altro senso. Nel testo della
legge, infatti, si fa riferimento esclusivamente all'orario di
lavoro.
Ci teniamo a sottolineare quindi, così come è già stato fatto
anche dai sindacati, che sarebbe impossibile aumentare la misura
dell'indennità in proporzione all'aumento dell'orario di lavoro,
sia nella scuola elementare, dove le ore di servizio settimanali
sono 27 e mezza, sia nella scuola materna, dove si superano già le
32 ore. Sarebbe opportuna una più approfondita riflessione sul modo
in cui affrontare l'aumento dal 25 al 33 per cento, che, a nostro
parere, incontrerà seri ostacoli nella fase dell'attuazione.
Noi pensiamo, invece, che lo spirito di questa legge dovrebbe
andare in tutt'altro senso, anche in funzione di una eventuale
futura applicazione - che ci auguriamo prossima - degli articoli 39
e 40 alle scuole superiori. Proporremmo pertanto un emendamento
diverso, sia nel titolo della legge, sia alla fine dell'articolo 1:
il Collega Dolchi ed io presentiamo un emendamento con il quale
chiediamo di aggiungere, sia al titolo, sia alla fine dell'articolo
1, che l'aumento della misura dell'indennità sia dato "per il
maggiore impegno di lavoro, per la formazione professionale e per
l'aggiornamento".
Noi pensiamo che ciò non dovrebbe creare dei problemi
all'approvazione della legge da parte della Commissione di
Coordinamento, ma ci consentirebbe di affrontare anche il problema
della reale applicazione dell'aumento previsto da questa legge e da
quella precedente, che dovrebbe servire a farci compiere quel salto
che ancora ci manca per l'attuazione del bilinguismo reale, così
com'è nelle intenzioni di tutto il Consiglio.
Riteniamo, quindi, di non dover accettare l'emendamento che
riconosce questa indennità al personale in pensione, che non è
sottoposto ad un prolungamento d'orario ed al quale non è neppure
riconoscibile una maggiore professionalità. Riteniamo giusto,
invece, che tale personale continui a mantenere la pensione
nell'entità che gli è stata riconosciuta, anche perché non
comprendiamo per quali meriti o per quale ulteriore carico di
lavoro gli dovremmo riconoscere un'ulteriore indennità. Penso, tra
l'altro, che la spesa a carico della Regione sia già abbastanza
elevata. Non vediamo per quali motivi, se non perché siamo ormai
prossimi alle elezioni politiche regionali, si dovrebbe concedere
questo aumento anche a quelli che ormai godono della pensione.
PRESIDENTE:
Ha chiesto la parola il Consigliere Pascale;
ne ha facoltà.
PASCALE (P.S.I.):
Mi sembra che le osservazioni del
Consigliere Cout siano abbastanza pertinenti. Tra l'altro, io non
riesco assolutamente a capire le ragioni dell'emendamento n. 1, che
mi pare in netta contraddizione con lo spirito della legge ed anche
con quanto è scritto nella relazione. La misura dell'indennità
regionale corrisposta al personale in servizio nelle scuole materne
ed elementari per il prolungamento d'orario viene aumentata dal 25
al 33 per cento non per un ulteriore prolungamento d'orario, ma
soltanto perché, con l'attuazione degli adattamenti previsti dagli
articoli 39 e 40 dello Statuto, si prevede un maggior impegno di
lavoro o una maggiore professionalità.
Non credo che ciò sia richiesto anche al personale in
pensione...
(...INTERRUZIONE del Presidente ROLLANDIN...)
... Allora bisogna cambiare la legge, perché mi pare che questa
contraddizione sia molto evidente. Noi non capiamo
quell'emendamento e certamente non lo voteremo.
PRESIDENTE:
Ha chiesto la parola il Consigliere Sandri;
ne ha facoltà.
SANDRI (N.S.):
A mio parere, gli emendamenti dei quali si
discute contengono anche il problema della determinazione degli
oneri finanziari aggiuntivi. Vorrei sapere dal Presidente della
Giunta se il calcolo, che qui viene ipotizzato sull'ordine di
qualche centinaio di milioni per il 1988, corrisponda
effettivamente al vero, perché l'aumento del 32% degli importi
delle pensioni potrebbe aggirarsi sull'ordine di qualche migliaio
di milioni, anche se non so a quanto ammonti il personale della
scuola elementare in pensione, ma certamente si tratta di un numero
notevole.
Vorrei conoscere, pertanto, i dati sui quali il Presidente della
Giunta si è fondato per indicare una cifra totale che è di poco
superiore ai 600 milioni.
PRESIDENT:
Le Président de la Junte, Rollandin, a demandé
à prendre la parole; il y a droit.
ROLLANDIN (U.V.):
Les données sur la base desquelles nous
avons calculé le montant des frais à la charge de l'Administration
régionale sont celles des bureaux compétents.
Une lettre d'un syndicat avait proposé cet amendement. Je sais
qu'il ne s'agit pas à présent de demander une professionnalité
particulière aux retraités mais comme on l'avait fait en '73, où on
avait prévu l'augmentation du pourcentage, nous l'avons prévu dans
ce cas.
PRESIDENTE:
Ha chiesto la parola il Consigliere Cout; ne
ha facoltà.
COUT (P.C.I.):
Ho chiesto la parola per ottenere un
chiarimento, perché un emendamento di questo tipo, forse proprio
perché presentato a quest'ora, ci riesce di difficile
interpretazione.
Quello che si dice nel nuovo articolo 2, e cioè che le ritenute
vengono aumentate "a decorrere dal mese successivo a quello
dell'entrata in vigore della presente legge", varrà per gli
insegnanti che andranno in pensione d'ora in avanti oppure anche
per coloro cui verrà riconosciuto l'aumento della pensione dal
1968. Se così sarà, si paga anche a coloro che, a nostro parere,
non dovrebbero neanche beneficiarne.
PRESIDENTE:
Passiamo all'esame dell'articolato.
Do lettura dell'articolo 1.
Articolo 1
1. A decorrere dal mese successivo a quello dell'entrata in
vigore della presente legge l'indennità di cui all'art. 1 della
legge regionale 2 febbraio 1968, n. 1 e successive modifiche ed
integrazioni, spettante al personale direttivo e docente in
servizio nelle scuole materne ed elementari della regione, è
corrisposta nella misura del 33 per cento dello stipendio annuo
lordo in godimento.
PRESIDENTE:
Do lettura di un emendamento al titolo del
disegno di legge ed all'articolo 1, presentato dai Consiglieri
Dolchi e Cout.
EMENDAMENTO
Nel titolo ed alla fine dell'art. 1 aggiungere le seguenti
parole:
", per il maggiore impegno di lavoro, formazione
professionale ed aggiornamento".
PRESIDENT:
Le Président de la Junte, Rollandin, a demandé
à prendre la parole; il y a droit.
ROLLANDIN (U.V.):
A propos de ce texte, avec les forces
syndicales nous avions décidé de ne pas le modifier à présent du
fait que nous ne prévoyons qu'une augmentation de 8% et cela pour
le fait que l'on augmentait e pourcentage qui se rapportait aux
frais de l'heure de prolongement d'horaire; lorsque l'on
réglementera l'ensemble, on modifiera aussi le texte.
PRESIDENTE:
Ha chiesto la parola il Vicepresidente,
Consigliere Dolchi; ne ha facoltà.
DOLCHI (P.C.I.):
Ho chiesto la parola solo per dire che,
in sede di audizione da parte della Commissione, i sindacati, per
maggiore chiarezza e affinché non ci fossero equivoci, ci hanno
chiesto se eravamo d'accordo su questo emendamento; esso, quindi, è
il frutto della richiesta dei sindacati.
PRESIDENTE:
Se nessuno chiede la parola, pongo in
votazione l'emendamento testé letto, presentato dai Consiglieri
Dolchi e Cout.
ESITO DELLA VOTAZIONE
Presenti: 25
Votanti: 8
Favorevoli: 8
Astenuti: 17 (Beneforti, De Grandis, Faval, Fosson, Lanièce,
Lanivi, Maquignaz, Marcoz, Martin, Perrin, Pollicini, Ricco,
Rolando, Rollandin, Stévenin, Tamone e Voyat)
Il Consiglio non approva
PRESIDENTE:
Do lettura di un emendamento all'articolo 1,
proposto dal Presidente della Giunta regionale, Rollandin.
EMENDAMENTO
All'art. 1, dopo il primo comma è aggiunto il
seguente:
"2. Ai beneficiari del trattamento integrativo di quiescenza,
di cui all'articolo 7 della citata legge regionale 2 febbraio 1968,
n. 1, il trattamento in godimento è maggiorato del 32 per cento con
la stessa decorrenza prevista dal precedente comma".
PRESIDENTE:
Se nessuno chiede la parola, pongo in
votazione l'emendamento testé letto.
ESITO DELLA VOTAZIONE
Presenti: 27
Votanti: 19
Favorevoli: 19
Astenuti: 8 (Bajocco, Breuvé, Cout, Dolchi, Millet, Pascale,
Sandri e Torrione)
Il Consiglio approva
PRESIDENTE:
Do lettura dell'articolo 1 emendato.
Art. 1
1.
A decorrere dal mese successivo a quello
dell'entrata in vigore della presente legge l'indennità di cui
all'articolo 1 della legge regionale 2 febbraio 1968, n. 1, e
successive modifiche ed integrazioni, spettante al personale
direttivo e docente in servizio nelle scuole materne ed elementari
della Regione, è corrisposto nella misura del 33 per cento dello
stipendio annuo lordo in godimento.
2.
Ai beneficiari del trattamento integrativo di
quiescenza, di cui all'articolo 7 della citata legge regionale 2
febbraio 1968, n. 1, il trattamento in godimento è maggiorato del
32 per cento con la stessa decorrenza prevista dal precedente
comma.
PRESIDENTE:
Se nessuno chiede la parola, pongo in
votazione l'articolo 1, nel testo emendato testé letto.
ESITO DELLA VOTAZIONE
Presenti: 27
Votanti: 19
Favorevoli: 19
Astenuti: 8 (Bajocco, Breuvé, Cout, Dolchi, Millet, Pascale,
Sandri e Torrione)
Il Consiglio approva
PRESIDENTE:
Do lettura di un emendamento proposto dal
Presidente della Giunta.
EMENDAMENTO
Dopo l'art. 1 sono aggiunti i seguenti nuovi articoli che
assumono la numerazione 2 e 3.
"Art. 2
1.
A decorrere dal mese successivo a quello
dell'entrata in vigore della presente legge l'importo della
ritenuta di cui al primo comma dell'articolo 12 della legge
regionale 2 febbraio 1968, n. 1, modificato dal primo comma
dell'articolo 2 della legge regionale 27 luglio 1980, n. 31, è
elevato dal 13,50 al 15 per cento.
2.
Con la stessa decorrenza l'importo del contributo a
carico della Regione, di cui al terzo comma del citato articolo 2
della legge regionale 2 febbraio 1968, n. 1, modificato dal secondo
comma dell'articolo 2 della legge regionale 27 luglio 1980, n. 31,
è elevato dal 27 al 30 per cento.
3.
Con la stessa decorrenza la trattenuta a favore del
fondo di previdenza, istituita dall'articolo 3 della legge
regionale 27 luglio 1980, n. 31, è fissata nella misura del 5 per
cento."
"Art. 3
1. Oltre al contributo di cui al secondo comma del precedente
articolo 2, a decorrere dall'esercizio 1988 la regione provvederà,
mediante l'erogazione di contributi integrativi, alla copertura
delle maggiori spese derivanti alla gestione del fondo di
previdenza di cui alla legge regionale 2 febbraio 1968, n. 1 in
applicazione della presente legge."
PRESIDENTE:
Se nessuno chiede la parola, pongo in
votazione il nuovo articolo 2, come proposto dall'emendamento,
testé letto, presentato dal Presidente della Giunta, Rollandin.
ESITO DELLA VOTAZIONE
Presenti: 27
Votanti: 19
Favorevoli: 19
Astenuti: 8 (Bajocco, Breuvé, Cout, Dolchi, Millet, Pascale,
Sandri e Torrione)
Il Consiglio approva
PRESIDENTE:
Se nessuno chiede la parola, pongo in
votazione il nuovo articolo 3, come proposto dall'emendamento,
testé letto, presentato dal Presidente della Giunta, Rollandin.
ESITO DELLA VOTAZIONE
Presenti: 27
Votanti: 19
Favorevoli: 19
Astenuti: 8 (Bajocco, Breuvé, Cout, Dolchi, Millet, Pascale,
Sandri e Torrione)
Il Consiglio approva
PRESIDENTE:
Do lettura degli articoli 2 e 3, nel loro
testo originale.
Articolo 2
1.
L'onere derivante dall'applicazione della presente
legge, valutato in £. 500.000.000 per l'anno 1988 ed in annue £.
930.000.000 a decorrere dall'anno 1989, graverà sui capitoli 43000
e 43005 del bilancio di previsione della regione per l'anno in
corso e sui corrispondenti capitoli di bilancio dei successivi
esercizi.
2.
Alla copertura degli oneri di cui al precedente
comma si provvede:
- quanto a L. 500.000.000 per l'anno 1988, di cui L.
382.000.000 a carico del capitolo 43.000 e L. 118.000.000 a carico
del capitolo 43005, mediante riduzione di pari importo dello
stanziamento iscritto al capitolo 50150 del bilancio di previsione
della regione per l'anno 1988 "Fondo globale per il finanziamento
di spese per ulteriori programmi di sviluppo" (spese di
investimento) a valere sull'intervento previsto all'allegato n. 8
del bilancio per l'applicazione della convenzione con l'ANAS per la
ristrutturazione e l'adeguamento della grande viabilità in Valle
d'Aosta; su detto intervento risulta quindi disponibile la minor
somma di lire 5.500.000;
- per gli anni 1989 e 1990 mediante utilizzo per L.
1.860.000.000 delle risorse disponibili al programma 3.2 "altri
oneri non ripartibili" iscritto al bilancio pluriennale
"1988-1990";
- per gli anni successivi gli oneri necessari saranno
iscritti con legge di approvazione dei relativi bilanci.
Articolo 3
1. Al Bilancio di previsione della Regione per l'anno 1988
sono apportate le seguenti variazioni:
Variazioni in diminuzione:
Capitolo 50150 "Fondo globale per il finanziamento di spese
per ulteriori programmi di sviluppo" (spese di
investimento)
L. 500.000.000
Variazioni in aumento:
Capitolo 43000 "Personale ispettivo, direttivo, docente ed
educativo delle scuole e istituzioni educative della Regione -
Stipendi ed altri assegni fissi"
L. 382.000.000
Capitolo 43005 "Personale ispettivo, direttivo,docente ed
educativo delle scuole e istituzioni educative della Regione -
Contributi diversi a carico dell'Ente su stipendi ed altri assegni
fissi"
L. 118.000.000
Totale variazione in aumento
L. 500.000.000
PRESIDENTE:
Do lettura di un terzo emendamento proposto
dal Presidente della Giunta regionale, Rollandin.
EMENDAMENTO
Gli articoli 2 e 3 sono soppressi e sostituiti dai seguenti
nuovi articoli 4 e 5 e 6.
Art. 4
1. Le spese derivanti dall'applicazione della presente legge,
valutate in complessive lire 747.500.000 per l'anno 1988 ed in
annue lire 1.425.000.000 a decorrere dall'anno 1989, graveranno sui
seguenti capitoli del bilancio di previsione della regione per
l'anno in corso e sui corrispondenti capitoli di bilancio dei
successivi esercizi:
- cap. 43000 - per l'applicazione del 1° comma dell'art. 1, lire
382.000.000 per l'anno 1988 e annue lire 715.000.000 per gli
esercizi successivi;
- cap. 43005 - per l'applicazione del 1° comma dell'art. 1 e
del 2° comma dell'articolo 2, lire 140.000.000 per l'anno 1988 e
annue lire 261.000.000 per gli esercizi successivi;
- cap. 43020 (di nuova istituzione) - per l'applicazione
dell'art. 3, £. 93.000.000 per l'anno 1988 e annue lire 186.000.000
per gli esercizi successivi; a decorrere dall'esercizio 1989
l'eventuale rideterminazione dell'onere sarà effettuata con legge
di bilancio;
- cap. 52500 - per l'applicazione del 2° comma dell'art. 1, lire
131.500.000 per l'anno 1988 ed annue lire 263.000.000 per gli
esercizi successivi. Le relative entrate derivanti
dall'applicazione degli artt. 2 e 3 sono iscritte al capitolo 13100
della parte entrate del bilancio della regione".
PRESIDENTE:
Se nessuno chiede la parola, pongo in
votazione l'articolo 4 nel testo proposto dal Presidente della
Giunta.
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Do lettura del nuovo artico lo 5 proposto dal
Presidente della Giunta.
EMENDAMENTO
Art. 5
1. Alla copertura degli oneri di cui al precedente articolo
si provvede:
- per l'anno 1888 -
Quanto a lire 500.000.000 mediante riduzione di pari importo
dello stanziamento iscritto al capitolo 50150 del bilancio di
previsione della Regione per l'anno 1988 "Fondo globale per il
finanziamento di spese per ulteriori programmi di sviluppo" (spese
di investimento) a valere sull'intervento previsto all'allegato n.
8 del bilancio per l'applicazione della convenzione con l'ANAS per
la ristrutturazione e l'adeguamento della grande viabilità in Valle
d'Aosta; su detto intervento risulta quindi disponibile la minor
somma di lire 5.500.000.000;
- Quanto a lire 116.000.000 mediante utilizzo per lire
93.000.000 degli stanziamenti già iscritti al cap. 43000 e per lire
23.000.000 degli stanziamenti già iscritti al cap. 43005 del
bilancio per l'anno in corso;
- Quanto a lire 131.500.000 mediante iscrizione di
corrispondente maggiore entrata al capitolo 13100 del bilancio di
previsione per l'anno in corso;
- per gli anni 1989 e 1990 -
Quanto a lire 2.324.000.000 mediante utilizzo per
corrispondente importo delle risorse disponibili al programma 3.2
"altri oneri non ripartibili" iscritto al bilancio pluriennale
"1989-1990"
quanto a lire 526.000.000 mediante accertamento di
corrispondenti maggiori entrate sul tit. VI - Entrate per
contabilità speciali - Cat. 2 - 1 "contabilità speciale" del
bilancio pluriennale "1988-1990".
PRESIDENTE:
Se nessuno chiede la parola, pongo in
votazione l'articolo 5 nel testo proposto dal Presidente della
Giunta.
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Do lettura del nuovo articolo 6, proposto dal
Presidente della Giunta.
EMENDAMENTO
Art. 6
Al bilancio di previsione della Regione per l'anno 1988 sono
apportate le seguenti variazioni:
Parte Entrata -
Variazioni in aumento:
- cap. 13100 - "Gestione fondo per il trattamento previdenziale
integrativo regionale al personale direttivo e docente delle scuole
materne ed elementari
L. 131.500.000
Parte Spesa -
Variazioni in diminuzione:
- cap. 50150 - "Fondo globale per il finanziamento di spese
per ulteriori programmi di sviluppo" (spese di
investimento)
L. 500.000.000
Variazioni in aumento:
- cap. 43000 - "Personale ispettivo, direttivo, docente ed
educativo delle scuole e istituzioni educative della Regione
-
Stipendi ed altri assegni fissi"
L. 289.000.000
- cap. 43005 - "Personale ispettivo, direttivo, docente ed
educativo delle scuole e istituzioni educative della Regione
-
Contributi diversi a carico dell'ente su stipendi ed altri
assegni fissi"
L. 118.000.000
2 - 4 Promozione sociale
2.2.4.01 - Istituzione e cultura - personale
scolastico
- cap. 43020 (di nuova istituzione) Codificazione
111301060407
"Contributo regionale integrativo del fondo di previdenza del
personale direttivo e docente della scuola elementare" di cui alla
L.R. 2.2.1968, n. 1 (L.R. Art. 3)
L. 93.000.000
- cap. 52500 - "Gestione fondi per il trattamento integrativo
regionale al personale direttivo e docente delle scuole materne ed
elementari"
L. 131.500.000
Totale variazioni in aumento
L. 631.500.000
PRESIDENTE:
Se nessuno chiede la parola, pongo in
votazione l'articolo 6 nel testo proposto dal Presidente della
Giunta.
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Ha chiesto la parola, per dichiarazione di
voto, il Vicepresidente, Consigliere Dolchi; ne ha facoltà.
DOLCHI (P.C.I.):
Farò una brevissima dichiarazione di
voto.
Il Gruppo comunista voterà a favore del provvedimento, che
ritiene utile e consono allo sforzo ed all'iniziativa che, a
livello di scuola materna ed elementare, va fatta per l'educazione
bilingue.
Rimane, però, la preoccupazione del precedente che si viene a
costituire per quanto riguarda i pensionati. Mi auguro che non ci
siano altre categorie di pensionati che, sull'onda di questo
bilinguismo che io discuto sempre, perché considero che in Valle
d'Aosta il bilinguismo sia automatico e non debba essere
monetizzato, si levino a richiedere altrettanti benefici in questo
senso.
Il nostro voto, in ogni caso, sarà favorevole.
PRESIDENTE:
Chiedo scusa, signori Consiglieri, ma c'è
ancora da votare l'ex articolo 4, che diventa articolo 7 e del
quale do lettura.
Art. 7
1. La presente legge è dichiarata urgente ai sensi del terzo
comma dell'articolo 31 dello Statuto Speciale ed entrerà in vigore
il giorno successivo a quello della sua pubblicazione nel
Bollettino Ufficiale della Regione.
PRESIDENTE:
Se nessuno chiede la parola, pongo in
votazione l'articolo 7 testé letto.
ESITO DELLA VOTAZIONE
Presenti: 27
Votanti: 26
Favorevoli: 26
Astenuti: 1 (Sandri)
Il Consiglio approva
PRESIDENTE:
Il Consiglio è chiamato ora a pronunciarsi
per votazione segreta sul complesso della legge.
VOTAZIONE A SCRUTINIO SEGRETO
PRIMA VOTAZIONE: NULLA
ESITO DELLA SECONDA VOTAZIONE
Presenti: 27
Votanti: 27
Favorevoli: 25
Contrari: 2
Il Consiglio approva
