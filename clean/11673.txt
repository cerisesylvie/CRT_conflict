Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 4264 del 25 febbraio 1993 - Resoconto
OGGETTO N. 4264/IX Realizzazione di interventi urgenti di
ristrutturazione dell'Ospedale di viale Ginevra e collocazione
provvisoria della Cappella.
(Approvazione di risoluzione e
reiezione di altra risoluzione)
Risoluzione Appreso che il progetto di ristrutturazione
dell'Ospedale di viale Ginevra prevede il trasferimento della
Cappella dal 2° al 4° piano in posizione assolutamente decentrata e
di difficile accesso specialmente agli ammalati;
Condivise totalmente le preoccupazioni e le osservazioni
rappresentate in più occasioni dal cappellano stesso dell'Ospedale,
don Luigi Ronco, sia ai responsabili del progetto sia all'opinione
pubblica;
Sottolineato come la Cappella rappresenti un chiaro segno della
vicinanza della comunità cristiana malati e un luogo adatto per la
preghiera personale e comunitaria;
Preso atto della formale richiesta rivolta dall'Assemblea
sinodale, riunita sabato 13 febbraio, a questo Consiglio regionale
affinché "la Cappella rimanga dov'è o che sia comunque collocata in
una posizione centrale facilmente localizzabile ed accessibile a
tutti: degenti, anche quelli in carrozzella, medici ed
infermieri".
Il Consiglio regionale della Valle d'Aosta
Impegna
la Giunta regionale a rivedere il progetto di ristrutturazione
dell'Ospedale di viale Ginevra in accordo con le istanze della
comunità cristiana.
Presidente
La parola all'Assessore della Sanità ed
assistenza sociale, Cout.
Cout (PCI-PDS)
Ci siamo incontrati con il progettista
ed i rappresentanti della Curia vescovile per chiarire la
questione: lo spostamento della Cappella al quarto piano è solo
temporaneo, poi dovrebbe ritornare al terzo piano, come da
progetto. Ecco la nuova bozza di risoluzione:
Risoluzione Ribadita la necessità di intervenire con urgenza
nella risoluzione dei problemi concernenti alcune Unità Operative
del Presidio Ospedaliero di viale Ginevra;
ricordato che per detti interventi è stato redatto un programma
pluriennale che prevede in un primo lotto, ora in fase di appalto,
la parziale ristrutturazione del piano terreno e del primo e
secondo piano dell'ala sud dell'emiciclo del presidio;
riaffermato che tale primo intervento interessa spazi, ora
occupati dalle Unità Operative di Pronto Soccorso, Neurologia,
Medicina Donne e dalla Cappella e che per la realizzazione dei
detti interventi bisognerà ricollocare tali funzioni in altre
aree;
ricordato ancora che in conseguenza di ciò l'Amministrazione
regionale ha redatto una previsione di collocazione della
Neurologia al presidio del Beauregard, di quella di Medicina Donne
al 3° piano e della Cappella al 4° piano del Presidio di viale
Ginevra;
riaffermato che tali spostamenti avranno carattere di
provvisorietà e che per quanto riguarda la Cappella la collocazione
definitiva, prevista altresì nel progetto di ristrutturazione
globale del Presidio Ospedaliero sarà al 3° piano, dopo che sarà
stato terminato il primo ciclo di interventi urgenti e
presumibilmente non prima di cinque anni dall'inizio dei
lavori;
ribadita la necessità che la definizione della collocazione
della Cappella al 4° piano sia concordata con la Curia Vescovile e
che l'Amministrazione regionale potrà occupare gli spazi al 2°
piano solo dopo aver realizzato e reso agibili gli spazi provvisori
destinati alla Cappella al piano 4°.
Il Consiglio regionale della Valle d'Aosta
dà mandato
alla Giunta regionale affinché si provveda in tempi celeri alla
realizzazione del piano di interventi urgenti nel Presidio
Ospedaliero di viale Ginevra.
Cout (PCI-PDS)
Questa mattina abbiamo ricevuto una
visita del progettista e di don Domaine che ci hanno comunicato il
loro assenso sulla bozza.
Presidente
La parola al Consigliere Beneforti.
Beneforti (DC)
Ho dei dubbi, conoscendo la
situazione, che il contenuto della risoluzione abbia avuto il
benestare della Curia, quindi noi ci asteniamo su questa
risoluzione.
Presidente
Pongo in votazione la prima risoluzione
del gruppo della DC.
Esito della votazione:
Presenti: 20
Votanti: 6
Favorevoli: 5
Contrario: 1
Astenuti: 14 (Agnesod, Cout, Lanivi, Lavoyer, Mafrica, Martin,
Monami, Mostacchi, Pascale, Perrin, Riccarand, Vallet e Viérin)
Il Consiglio non approva.
Presidente
Pongo in votazione la risoluzione
dell'Assessore Cout.
Esito della votazione:
Presenti: 20
Votanti: 20
Favorevoli: 14
Astenuti: 6 (Beneforti, Chiofalo, Lanièce, Pascale, Ricco e
Trione)
Il Consiglio approva.
