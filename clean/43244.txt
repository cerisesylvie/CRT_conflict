Classificazione
CONSIGLIO REGIONALE
Attività consiliare d'aula



Oggetto del Consiglio n. 658 del 9 giugno 2021 - Resoconto
OBJET N° 658/XVI - Communications du Président du
Conseil.
Bertin (Presidente) -
A questo punto possiamo tornare
alla convocazione ordinaria del Consiglio regionale e al punto n. 1
dell'ordine del giorno.
Nel pomeriggio di ieri la Giunta regionale ha depositato
l'assestamento del bilancio di previsione per il 2021 che contiene
misure di sostegno all'economia regionale connesse alla pandemia da
Covid-19. L'atto è stato assegnato alla II Commissione che lo
esaminerà nel primo pomeriggio di oggi. Come concordato in
Conferenza Capigruppo, il disegno di legge sarà iscritto all'ordine
del giorno in via d'urgenza e posto in discussione in aula nella
giornata di domani mattina.
La Conferenza dei Capigruppo ha anche deciso, nella giornata di
ieri, le adunanze consiliari fino al mese di gennaio del 2022. La
programmazione è stata inviata a tutti i Consiglieri regionali.
Nella giornata di domani 10 giugno si riunirà in videoconferenza
il Coordinamento delle Commissioni consiliari per le politiche
sanitarie recentemente istituito presso la Conferenza delle
Assemblee legislative regionali. Alla riunione parteciperà il
Vicepresidente della V Commissione regionale permanente in qualità
di presidente facente funzione Claudio Restano.
Non vedo richieste di intervento.
