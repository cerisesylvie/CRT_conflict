Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3185 del 13 marzo 1992 - Resoconto
OGGETTO N. 3185/IX Comunicazioni del Presidente del
Consiglio. Ordine dei lavori.
Cout (Presidente)
Informo il Consiglio sull'attività della
Presidenza del Consiglio e degli organi consiliari dal 26 febbraio
1992 in poi:
Disegni di legge:
Disegno di legge n. 391, presentato dalla Giunta regionale in
data 27 febbraio 1992: "Proroga e rifinanziamento per l'esercizio
1992 della legge regionale 30 ottobre 1987, n. 87 come
successivamente modificata dalla legge regionale 16 giugno 1988, n.
47 concernente interventi a favore di società minori che gestiscono
impianti di risalita" (V e II Commissione).
Disegno di legge n. 392, presentato dalla Giunta regionale in
data 27 febbraio 1992: "Normativa per il personale dipendente
dell'Institut Valdôtain de l'Artisanat Typique" (II e IV
Commissione)
Disegno di legge n. 393, presentato dalla Giunta regionale in
data 27 febbraio 1992: "Accertamento della piena conoscenza della
lingua francese per il personale ispettivo, docente ed educativo
delle istituzioni scolastiche dipendenti dalla Regione" (V e II
Commissione)
Disegno di legge n. 394, presentato dalla Giunta regionale in
data 27 febbraio 1992: "Proroga della durata delle utenze di
piccole derivazioni di acqua pubblica" (IV Commissione)
Disegno di legge n. 395, presentato dalla Giunta regionale in
data 11 marzo 1992: "Finanziamento degli interventi necessari a
garantire il regolare funzionamento del collegamento funiviario
Aosta- Pila"
Disegni di legge vistati:
Disegno di legge n. 361: "Interventi per la riqualificazione di
Aosta quale moderno capoluogo regionale"
Disegno di legge n. 348: "Disciplina del personale delle aziende
di promozione turistica (A.P.T.)"
Disegno di legge n. 223: "Istituzione del difensore civico"
Si comunica che il disegno di legge n. 138, approvato dal
Consiglio regionale in data 5 febbraio 1992, con provvedimento n.
3090/IX recante: "Riapprovazione, ai sensi dell'ultimo comma
dell'articolo 31 dello Statuto speciale, della legge regionale
Istituzione del museo minerario regionale" divenuta esecutiva ai
sensi dell'ultimo comma dell'articolo 31 dello Statuto.
Riunioni:
II Commissione: 2
III Commissione: 2
IV Commissione: 1
V Commissione: 1
Conferenza dei Capigruppo: 1
Ufficio di Presidenza: 1
In riferimento a quanto comunicato nella scorsa adunanza
consiliare sulla replica dell'amministratore delegato della Società
RAV, Dott. Francesco Colombo, alle osservazioni formulate dalla III
Commissione consiliare permanente in seguito al sopralluogo nella
zona interessata alla costruzione del viadotto del Montbardon, il
Presidente della III Commissione, Vallet, con lettera in data 27
febbraio 1992, ribadisce quanto segnalato nella prima relazione
illustrandone più dettagliatamente gli aspetti che hanno destato
maggiori preoccupazioni ai commissari e precisa che le osservazioni
sono state espresse con spirito di costruttiva collaborazione senza
peraltro rimettere in discussione la validità o meno della
realizzazione del tronco autostradale.
La lettera risulta essere stata inviata al presidente della
Giunta regionale.
Il Capogabinetto del Ministero della Pubblica Istruzione ha
comunicato di aver ricevuto la risoluzione approvata dal Consiglio
regionale, in data 8 gennaio 1992, concernente le iniziative per
favorire il passaggio in ruolo degli insegnati di educazione fisica
e di educazione tecnica e di averla trasmessa, per le valutazioni
di competenza, alla Direzione generale istruzione secondaria di 1°
grado.
I rappresentanti delle circoscrizioni e i presidenti delle
sezioni venatorie della Valle d'Aosta hanno inviato a questa
Presidenza un documento con il quale intendono sottoporre
all'attenzione delle competenti autorità regionali i problemi di
gestione del territorio derivanti dalla applicazione della legge
regionale 30 luglio 1991, n. 30, concernente: " Norme per
l'istituzione di aree naturali protette". Lamentano una scarsa
illustrazione della legge sopraccitati nelle opportune sedi ed
esprimono preoccupazione per quanto previsto dalla recente legge
quadro sulle aree protette. Invitano pertanto le autorità
competenti ad una nuova valutazione di tutta la materia.
Copia del documento è stata trasmessa al Presidente della III
Commissione consiliare permanente.
Il Presidente della Commissione regionale di controllo ha
inviato a questa Presidenza la relazione sulla attività svolta
dalla Commissione nel corso dell'anno 1991.
Copia della relazione è stata trasmessa al Presidente della I
Commissione consiliare permanente.
E' pervenuta a questa Presidenza, per conoscenza, copia
dell'esposto che gli abitanti della frazione Excenex hanno inviato
alla Pretura col quale denunciano il Comune di Aosta per gravi
inadempienze nel servizio di distribuzione idrica, con conseguenti
pesanti e prolungati disagi nonché precarie condizioni igieniche
per l'utenza.
Copia dell'esposto è depositato presso l'archivio di questa
Presidenza e può essere consultato dai consiglieri interessati.
Comunico che nella Conferenza dei capigruppo, tenutasi questa
mattina alle ore 9.00, si è deciso, come già si era concordato in
linea di massima la volta scorsa, di proseguire con la discussione
sull'interpellanza, le interrogazioni e sulle rettifiche di
deliberazione di Giunta fino alle ore 11.30, per passare, poi - e
dovrebbe essere presentata a proposito una risoluzione alla
discussione sui problemi della Cogne che dovrebbe avvenire dalle
ore 11.30 alla chiusura della seduta antimeridiana. Quindi
inviterei, eventualmente, a discutere sui problemi della Cogne non
in riferimento alle eventuali comunicazioni del Presidente, dalle
11.30 fino alla chiusura di stamane.
Il Consiglio riprenderà questo pomeriggio, invece che alle ore
16.00, alle ore 15.00, proprio per avere la possibilità di
discutere anche dei problemi della Cogne, vista l'urgenza e
l'importanza della questione.
