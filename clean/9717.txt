Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 838 del 22 novembre 1989 - Resoconto
OGGETTO N. 838/IX - Revisione della normativa relativa
all'assegnazione di buoni carburante per ciclomotori
(Interrogazione).
Presidente - Do lettura dell’interrogazione
presentata dai Consiglieri Bajocco e Mafrica:
INTERROGAZIONE
In risposta ad una precedente iniziativa del Gruppo comunista
l’Assessore all’Industria, Commercio,
Artigianato e Trasporti aveva espresso la sua disponibilità per una
revisione della normativa relativa all’assegnazione
di buoni-carburante per i ciclomotori.
Poichè non si è avuta alcuna notizia in merito i sottoscritti
Consiglieri regionali
interrogano
l’Assessore competente per sapere se e quando
verranno presentate ed approvate le nuove norme relative
all’assegnazione dei buoni-carburante ai
ciclomotori.
Presidente
- Ha chiesto di parlare
l’Assessore all’Industria, Commercio,
Artigianato e Trasporti Lanivi, ne ha facoltà.
Lanivi (ADP)
- Il problema legato
all’assegnazione di buoni-carburante per ciclomotori
va considerato in questo modo, e credo che questo sia il
significato dell’interrogazione.
Ritengo che sia da escludere il discorso di una assegnazione di
buoni-carburante ai ciclomotori
tout court
, perchè questa
era stata una decisione precedentemente assunta dal Consiglio
regionale e l’eliminazione di questa assegnazione
andava ricondotta ad una impossibilità di garantire un controllo su
queste assegnazioni. Quindi, al fine di evitare abusi ed una
situazione complessa circa il contingente a disposizione della
Regione, queste assegnazioni erano state abolite.
Il discorso ripreso più volte in Commissione era quello di
vedere se vi erano delle possibilità tecniche di procedere per
alcune categorie di cittadini all’assegnazione di
buoni-carburante per ciclomotori. Allo stato attuale - comunque la
cosa la potremo ridiscutere in Commissione - gli uffici non hanno
individuato delle procedure in grado di garantire questo tipo di
controllo, non essendo i ciclomotori assoggettati ad alcuni vincoli
che consentono i controlli relativamente ad altri veicoli.
Se lo si ritiene opportuno, questo tipo di discorso lo possiamo
riprendere in Commissione; qualora esistano tecnicamente delle
proposte in grado di rispondere all’esigenza
primaria, cioè quella di evitare abusi,
l’Amministrazione regionale potrà prendere in
considerazione queste proposte.
Presidente
- Ha chiesto di parlare il Consigliere
Bajocco, ne ha facoltà.
Bajocco (PCI)
- Lo scopo di questa interrogazione non era
quello di portare avanti un concetto generalizzato su tutti i
ciclomotori esistenti nella nostra Regione, ma era quello di
favorire certe categorie disagiate, particolarmente le persone
anziane, che non hanno altri mezzi, non beneficiano di niente nella
nostra Regione.
Non sono molto soddisfatto delle parole testè dette
dall’Assessore, perchè dice che
l’ufficio non vede come poter individuare il numero
e le persone per risolvere questo problema. Non penso che ci siano
grandi difficoltà per individuare chi sono coloro che hanno questi
mezzi, che non hanno auto nè altre possibilità di usufruire dei
buoni-carburante. Ci vuole solo, a mio avviso, buona volontà; vedo
che la buona volontà da parte dell’Assessore
c’è in certe circostanze, nelle Commissioni o nei
pourparlers
, ma quando c’è da mettere in
pratica una iniziativa che va incontro a quelle categorie
disagiate, si trovano mille intoppi.
Sono dell’avviso che l’Assessore
dovrebbe portare quanto prima il provvedimento in Commissione ed
insieme ai tecnici vedere in questi giorni di arrivare ad una
soluzione. Non penso che ci possano essere grandi difficoltà per
venire incontro a questo problema.
Sono insoddisfatto della risposta data
dall’Assessore; mi auguro che rifletta e ripensi la
questione. Oggi l’Assessore ha una piccola auto,
domani la mette da parte, avrà un piccolo motorino e penserà che
quando aveva la possibilità di fare qualcosa per quella gente, non
l’ha fatta e può darsi che in quel momento si mangi
la punta delle dita.
Mi auguro che ci sia questa volontà di rivedere con serietà il
problema, che è un problema sentito da parte di una categoria che è
giusto che goda dei benefici che ricevono tutti gli altri.
?-
Si dà atto che alle ore 10,41 assume la Presidenza il
Vicepresidente Beneforti.
?-
