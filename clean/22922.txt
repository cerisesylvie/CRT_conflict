Classificazione
CONSIGLIO REGIONALE
Attività consiliare d'aula



Oggetto del Consiglio n. 2280 del 22 novembre 2006 - Resoconto
OBJET N° 2280/XII - Communications du Président de la
Région.
Président
- La parole au Président de la Région,
Caveri.
Caveri (UV)
- Vendredi 10 novembre dernier, nous avons
accueilli l'Ambassadeur de France en Italie, M. Yves Aubin de la
Messuzière, en visite officielle en Vallée d'Aoste. L'Ambassadeur,
qui occupe le poste à Rome depuis septembre 2005, visitait pour la
première fois notre Région.
Lors de la rencontre que nous avons eue au Palais régional, nous
avons eu l'occasion de lui soumettre quelques dossiers qui nous
tiennent particulièrement à cœur; nous avons mis
l'accent sur notre participation aux institutions de la
francophonie, mais aussi sur liens de coopération avec le
Département français, précisément sur la nécessité de relancer
l'"Espace Mont Blanc", et l'idée de créer une Euro-Région, ainsi
que sur le projet "Esabac", donnant la possibilité aux étudiants
valdôtains de voir reconnaître leur diplôme de "maturità"
en
France.
Sur la situation politique au Val d'Aoste, je remercie l'"UV",
la "Stella Alpina", la "Fédération Autonomiste" pour avoir terminé
la "verifica", comme on l'appelle dans le jargon politique italien.
Les conclusions qui s'en dégagent sont les suivantes: toutes les
forces politiques de majorité désirent participer plus étroitement
à la prise de décisions du Gouvernement régional, et notamment je
pense à l'adoption de délibérations à l'intérieur du Gouvernement
régional: ce point concerne plus spécialement la "Stella Alpina".
C'est en suivant ce même raisonnement qu'il a été décidé que les
Conseillers régionaux de la majorité s'intéressaient de plus près
au dossier. Je précise, ici, qu'il n'entre absolument pas dans nos
intentions de modifier les responsabilités attribuées par le Statut
au Président et aux Assesseurs, ce qui serait d'ailleurs totalement
impossible. Aujourd'hui déjà, le Gouvernement peut, par le biais de
délégations spécifiques, bénéficier de l'appui des Conseillers
régionaux, ce qui s'est toujours fait par le passé.
Nous aurons donc recours à ce type de délégations dans certains
domaines - je pense à quelques arguments dans le secteur du
travail, une partie du marché électrique, la question de
"l'emergenza abitativa" - et nous tiendrons compte dans le cadre de
leur attribution des forces politiques, qui ne sont pas
représentées au sein du Gouvernement. D'ici 2008 nous allons devoir
travailler sur différents arguments; à titre d'exemple je citerais
dans l'immédiat les grandes lois sur la réforme concernant les
dirigeants - loi n° 45 - sur l'accès aux actes administratifs et la
participation des citoyens et sur la coopération avec les Pays en
voie de développement. A court terme nous allons concentrer nos
efforts sur le secteur des télécommunications, des transports,
surtout du point de vue des infrastructures, du tarif des services
et là je pense à l'électricité et au péage autoroutier et de
l'université. Je pourrais continuer la liste, mais il ne me semble
pas nécessaire d'entamer le débat à ce stade.
Il est évident que lorsque nous parlons de réforme, de la
réaffirmation du rôle institutionnel du Conseil de la Vallée, nous
devons absolument entretenir un dialogue franc et loyal avec
l'opposition: ce point est fondamental parce qu'il est
l'expression, ce Conseil, de la souveraineté populaire. J'insiste
sur le fait que dans le domaine à caractère institutionnel et
statutaire l'entente doit être la plus large possible, car nous
touchons là, au Statut même, avec toutes ses dispositions
d'application et je pense qu'il faudra travailler beaucoup ensemble
dans le Conseil pour la question des rapports avec l'UE, avec
l'ouverture de la nouvelle phase de programmation 2007-2013 des
fonds communautaires. Nous devrons donc œuvrer
avec la plus grande détermination.
Mi sia consentito ora fare qualche valutazione sulla finanziaria
approvata da un ramo del Parlamento. Vorrei cominciare con una
breve lettura dell'articolo 18:
- comma 521: per le esigenze infrastrutturali della grande
viabilità e della rete ferroviaria nella Regione Friuli Venezia
Giulia è autorizzata la spesa di 40 milioni di euro per il 2007 e
30 milioni per il 2008, totale 70 milioni;
- comma 780: per la realizzazione di interventi infrastrutturali
di interesse nazionale della Regione Liguria è autorizzata la spesa
di 97 milioni di euro;
- comma 664: sono 1.050 milioni di euro - 2.000 miliardi di lire
- per la Sicilia e 450 milioni di euro per la Calabria,
potenziamento della viabilità secondaria;
- comma 545: Pedemontana Lombarda, contributo di 1.050 milioni
di euro in 15 anni;
- comma 521: per la prosecuzione di interventi della
salvaguardia di Venezia, 95 milioni 2007, quindici 2008-2009,
totale 125 milioni di euro;
- comma 522: Roma capitale, 595 milioni di euro;
- comma 438: è autorizzata la spesa di 75 milioni per la
Sardegna, compartecipazione dell'IVA;
- comma 564: prosecuzione di interventi in Molise, a Foggia, 295
milioni di euro;
- comma 568: Umbria e Marche, ricostruzione, 100 milioni di
euro;
- comma 570: Basilicata e Campania, ricostruzione, 62 milioni di
euro;
- comma 579: Marche, Liguria e Piemonte, eventi alluvionali, 15
milioni per le Marche e 7,5 milioni Piemonte e Liguria.
Insomma, per la finanziaria dello Stato, se ci fosse una carta
geografica, la Valle d'Aosta sarebbe "sbianchettata" o "oscurata"
oppure se fosse un "gratta e vinci", sarebbe stata una "grattata"
senza alcun esito!
Devo dire che noi avevamo fatto delle richieste precise: 40
emendamenti, in particolare degli emendamenti che tenevano conto
degli interventi necessari per il post-alluvione, risorse zero, e
anche per la rete ferroviaria tradizionale avevamo chiesto dei
soldi, e qui esiste un'evidente difformità di visione fra noi e i
Parlamentari valdostani. Chiederemo un incontro con i Parlamentari
valdostani perché a noi risulta che i soldi per la Chivasso/Aosta
siano spariti nel testo definitivo della finanziaria. Si trattava
del comma 551, che è stato reso inammissibile dall'Ufficio di
Presidenza della Camera, quindi chiederemo il perché. In queste
ore, invece, si continua a dire di 20 milioni di euro per ciascuno
degli anni 2007-2008-2009... a noi risulta inammissibile.
Devo dire che l'unico elemento positivo nella finanziaria è una
norma che prevede che nel futuro, che avevamo predisposto, ci
possano essere dei finanziamenti per i tunnel di sicurezza del Gran
San Bernardo e per la strada di accesso; naturalmente è una
prospettiva nel nuovo piano ANAS, ma direi che non è solo una
questione che ce n'è stata per tutti, al nord, al sud, ordinarie,
speciali, cifre da capogiro, e per la Valle d'Aosta non un
centesimo di euro. L'aspetto peggiore è che riteniamo che negli 826
commi che sono stati votati con il maxiemendamento ci sono degli
elementi peggiorativi rispetto al testo iniziale presentato dal
Governo, nonché il testo licenziato dalla Commissione bilancio
della Camera. Emerge fra tutti, facendosi beffe dell'Ordinamento e
delle buone ragioni della Valle d'Aosta, il comma 15ter, ai sensi
del quale il Ministero della difesa può individuare beni immobili
di proprietà dello Stato mantenuti in uso al medesimo dicastero per
finalità istituzionali suscettibili di permuta con gli enti
territoriali, l'attività e le procedure di permuta sono effettuate
dall'Agenzia del demanio, d'intesa con il Ministero della difesa,
ed è purtroppo l'esatto contrario di quanto richiesto dalla Valle
d'Aosta in relazione alla dovuta esecuzione delle norme di
attuazione statutaria del decreto legislativo n. 282/2000, in
materia di edilizia universitaria, là dove è previsto che i beni
della difesa siano acquisiti alla Regione in virtù degli articoli 5
e 6 dello Statuto, d'intesa fra il Ministero della difesa e il
Presidente della Regione. Infatti, tralasciando la velleitarietà
del tentativo di incidere su una norma di attuazione statutaria,
che è una fonte rinforzata, con una disposizione di legge
ordinaria, è evidente il pessimo gusto e la mancanza di rispetto
che discendono da quanto recato dal comma in questione, che plasma,
parola per parola, le tesi che il Ministero della difesa ha sempre
opposto alla richiesta della Regione di rilasciare la Caserma
"Testafochi" in virtù di quanto disposto dalla citata norma di
attuazione. Questa ultima, infatti, deroga alla legislazione
ordinaria, sia dal punto di vista della procedura, sia riguardo
alla sostanza dei fatti; ma la beffa è ancora più sonora là dove le
proposte emendative della Regione alla finanziaria avevano un
orientamento opposto.
Vorrei ricordare un altro grande rischio che deriva dal testo
definitivo in materia di università. Non è stato infatti recepito
l'emendamento volto ad escludere le università non statali
dall'applicazione immediata dei vincoli fissati dallo Stato nel
"Patto di stabilità", sottoponendolo invece eventualmente alla
disciplina regionale in merito, essendo le medesime finanziate
prevalentemente dalla Regione, e risultando quindi quest'ultima e
non lo Stato la principale interessata alla dinamica della spesa
universitaria. Che sia chiaro, che se questa norma resterà intonsa
e punto di riferimento dell'Università della Valle d'Aosta
resteranno gli organici del 2004, noi bloccheremo l'attività
dell'Università della Valle d'Aosta e rischiamo di chiudere alcuni
corsi universitari della nostra Università. Tra l'altro, il comma
309 rischia di mettere in dubbio un'attività che aveva avuto ampio
consenso anche nella commissione competente, che era quella dello
spostamento del Politecnico di Torino sull'ex "Brambilla" di
Verrès, oggi fortemente in dubbio perché il comma 309 della
finanziaria vieta che le università operino al di fuori del Comune
ove ha la propria sede legale ed amministrativa l'università.
Quanto al "Patto di stabilità", è stata notevolmente
depotenziata la proposta emendativa formulata da tutte le autonomie
differenziate, volta ad assicurare che i rapporti fra la finanza
statale e quella regionale vengano disciplinati da apposite norme
di attuazione statutaria. Infatti, per effetto di una cattiva
riformulazione del Governo, già in sede di Commissione bilancio,
l'adozione della normativa di attuazione è subordinata
all'espletamento della sperimentazione del sistema dei saldi che
dovrebbe avere inizio solo dal 2008, e a una valutazione della
medesima. Ciò comporta evidentemente come la grande novità nei
rapporti finanziari con lo Stato, che poteva anche rendere
ingoiabile la solita disciplina unilaterale dettata ancora per il
2007, sia oggi questa norma di attuazione così importante rinviata
"sine die".
Non pago, il Parlamento ha modificato, per mezzo del
maxiemendamento, il testo del già articolo 73, ora comma 310 e
seguenti, estendendo anche alle speciali la procedura
sanzionatoria, prima prevista solo per le ordinarie in caso di
mancato rispetto dei vincoli; ciò senza tenere minimamente conto
delle differenze fra le 2 situazioni, non fosse altro che sotto il
profilo strutturale del patto, il quale è concluso dalle speciali
mediante un accordo fra il Presidente della Regione e il ministro,
mentre per le ordinarie discende dalla diretta applicazione della
disciplina dettata in finanziaria, la qual cosa richiederebbe
quindi simmetricamente la condivisione e non la unilateralità nel
controllo di rispetto degli impegni assunti, nonché l'eventuale
assunzione di misure correttive in conformità con il particolare
ordinamento finanziario delle autonomie speciali. Peraltro, l'ho
già detto in sede di Conferenza dei Presidenti, lo Stato, così
zelante nell'imporre dei vincoli al prossimo, risulta
particolarmente prodigo nei confronti di sé stesso. Basta al
riguardo far caso all'autorizzazione alle massicce assunzioni in
ogni ramo dell'amministrazione statale, dal Corpo forestale al
Ministero del lavoro, dalle autorità indipendenti del Ministero
degli affari esteri, per i dipendenti del quale è previsto un fondo
incentivante di 6 milioni di euro, a fronte di rigidi divieti
imposti invece alle Regioni.
Fanno bene i sindacati a dire, nelle audizioni, che esiste un
problema di precariato in Valle d'Aosta. Peccato però che le
problematiche derivanti dal "Patto di stabilità" congelano e
ingessano gli organici alla persona, 2.888 dipendenti, e noi non
possiamo derogare! Mentre guardiamo nella finanziaria delle deroghe
espresse per molti ministeri, alcuni dei quali anche dei ministeri
inutili, che questa volta invece si trovano dei soldi, anche dei
ministeri senza portafoglio ottengono dei soldi, come in materia di
commercio, comma 106, turismo, comma 745, nonostante le costanti
censure a tale pratica rivolte dalla Corte costituzionale! Devo
dire che persino l'usuale e ormai innocua clausola di salvaguardia
finale, quella che dice:
"sono fatte salve le competenze delle
Regioni a Statuto speciale"
, non c'è, è stata negata in questo
maxiemendamento!
Esprimo dunque il mio dispiacere per una serie di norme presenti
nella finanziaria. Mi auguro che al Senato il nostro rappresentante
possa riprendere questa questione dell'ammodernamento della linea
Aosta/Chivasso nel testo della finanziaria, a meno che non ci sia
stato qualcosa di miracoloso, ma per noi il comma risulta
inammissibile, quindi non è stato votato e ho qui il testo
definitivo della legge finanziaria, così come è coordinato, e anche
qui risulta che il finanziamento per l'Aosta/Chivasso è purtroppo
saltato. Un adeguato finanziamento chiediamo per gli interventi di
ricostruzione post-alluvione, come è stato fatto a pioggia per
tutte le Regioni a Statuto ordinario e a Statuto speciale;
previsioni perentorie che riguardino la cessione della Caserma
"Testafochi" e soprattutto oggi credo che abbiamo un'emergenza:
esclusione dell'Università della Valle d'Aosta dalla diretta
applicazione dei vincoli del "Patto di stabilità". Deve essere
negoziata la questione dell'Università attraverso il "Patto di
stabilità" negoziato dalla Regione, altrimenti nel prossimo anno
accademico non ci sarà la progressione di alcune facoltà...
"Scienze politiche" non potrà aprire il proprio 4° anno ed è
probabile che anche l'espansione di altri corsi di studio dovrà
essere repentinamente bloccata.
Président
- La parole au Conseiller Rini.
Rini (FA)
- Voglio intervenire sulle dichiarazioni del
Presidente per quanto riguarda la finanziaria. Non posso che
condividere quanto ha affermato e ricordo che Prodi aveva promesso
che il Governo avrebbe cercato di fare una finanziaria che avrebbe
scontentato tutti. Credo ci sia riuscito, tant'è che gli ultimi
sondaggi lo danno in forte caduta e credo che questo sia l'unico
elemento positivo della finanziaria, finanziaria che viene
criticata e non piace neppure a molti componenti della stessa
maggioranza, ma che passa solo per lo "spauracchio" di elezioni
anticipate.
Lo stesso nostro Deputato ha ammesso di aver votato un "mostro",
quando poco prima aveva detto che il suo voto sarebbe stato
positivo solo dopo un attento esame delle conseguenze sulla Valle
d'Aosta. Evidentemente non si è reso conto che, purtroppo, la Valle
d'Aosta fa parte dello Stato e che le conseguenze negative che ci
saranno produrranno sicuramente degli effetti negativi anche su di
noi. Ricordo ancora i lunghi discorsi che ogni anno, in questa
sede, dovevamo subire dall'allora Consigliere Nicco per quanto
riguarda la ferrovia; auspicava risposte chiare tutti gli anni
sull'ammodernamento e sul potenziamento della stessa. Non credo che
quest'anno le risposte dallo stesso auspicate più volte siano
arrivate, ma i Parlamentari - come sappiamo - devono rispettare la
parola data a Prodi, quindi disposti a votare qualsiasi
finanziaria, anche i "mostri", come definita questa finanziaria dal
nostro Deputato. È una finanziaria che ha creato e crea
insicurezza, diffidenza e una mancanza di stabilità per il Paese.
In un momento particolarmente difficile, come quello che stiamo
attraversando, ci vorrebbero dei messaggi chiari.
Ricordo che all'inizio dell'iter per l'approvazione della
finanziaria, avevamo sentito i Parlamentari: già all'epoca gli
stessi avevano dato un giudizio positivo e mi erano parsi stupiti
dal fatto che molti di noi avevano richiesto delle modifiche. Ci
avevano garantito, quali rappresentanti di tutti i Valdostani, che
avrebbero cercato di lavorare insieme alle istituzioni regionali e
che durante tutto il percorso ci avrebbero tenuti informati
sull'andamento. Mi pare che, al contrario, abbiano lavorato in modo
solitario e con poco successo! Credo che da qui in poi, se il
Governo non cadrà - e dubito purtroppo che possa succedere, visto
che sono disposti anche al ridicolo pur di non lasciare la sedia!
-, sia indispensabile cercare con un po' di umiltà la
collaborazione in particolare con questo Consiglio. Se in
quest'aula ci sono 2 poltrone anche per i Parlamentari, ci sarà
pure una motivazione; credo che stia ad indicare che non devono
essere 2 entità distinte e separate!
Per concludere, credo che, come era stato promesso e come
dovrebbe essere, i nostri Parlamentari, dalle elezioni in poi,
dovrebbero togliersi di dosso la "bandiera di partito" per
indossare quella della Valle d'Aosta! Per il momento questo non è
ancora successo e spero che, per il bene della Valle d'Aosta, le
buone abitudini vengano ripristinate e si torni al dialogo, che non
potrà che produrre effetti positivi per la nostra Valle.
Président
- La parole au Conseiller Tibaldi.
Tibaldi (CdL)
- All'elenco di doglianze che giustamente
ci ha proposto stamani il Presidente Caveri, vorremmo aggiungere
anche un altro elenco che è stato spesso dimenticato.
Il vituperato "Governo Berlusconi", nel suo quinquennio, a
partire dall'ammodernamento della linea Chivasso/Aosta con
specifico emendamento nella legge addirittura antecedente, n.
365/2000, ha stanziato tutta una serie di finanziamenti per
ricostruire la tratta valdostana che era stata devastata
dall'alluvione e non ha negato un centesimo! Il vituperato "Governo
Berlusconi" si è accollato il contratto di servizio della tratta
ferroviaria valdostana pagando gli oneri finanziari; oggi, alla
Valle d'Aosta, compete solo un contratto integrativo di circa
400mila euro annui... prima erano 3 milioni di euro annui! Il
vituperato "Governo Berlusconi" ha inserito l'Aosta/Martigny nella
cosiddetta "legge obiettivo" stanziando del denaro consistente per
procedere negli incarichi progettuali e consulenziali al fine della
sua fattibilità!
L'atteso Governo Prodi ci riserva questa "amara" sorpresa, ha
stralciato l'Aosta/Chivasso da quella serie di finanziamenti
triennali per un totale di 60 milioni di euro. Allora ci rivolgiamo
subito alla Sinistra, che cavalca spesso le iniziative di
efficienza, di attenzione alla linea ferroviaria valdostana; ma...
da che parte stanno i vostri rappresentanti, quelli che si fregiano
di essere definiti "rappresentanti della Valle d'Aosta"? Ci
vergogniamo di questo tipo di rappresentanza, costoro hanno fatto
un patto con Prodi... per chi? Per gli interessi della Valle
d'Aosta o per gli interessi di uno schieramento politico?
Abbiamo letto sul giornale, non più tardi di ieri, che il
Deputato Nicco ha dichiarato di aver votato un "mostro"; ma è così
che si rappresentano gli interessi della comunità valdostana? Di
fronte a questa "pletora" di emendamenti che sono effettivamente
"uno schiaffo" alla piccola realtà valdostana e un riconoscimento a
tutte le altre realtà regionali, siano esse di Centro-Destra, siano
esse di Centro-Sinistra, non abbiamo "il becco" di un quattrino! Ci
chiediamo allora a chi sia servito, e ci rivolgiamo alla Sinistra,
il voto del Deputato Nicco e il voto del Senatore Perrin a
suffragio del vacillante "Governo Prodi"! Dateci una risposta,
perché siamo "stufi" di questa politica degli annunci, abbiamo
visto recentemente nella finestrella televisiva del "TG3" comparire
il Deputato Nicco e annunciare che il Ministro dei trasporti ha
garantito lo stanziamento di milioni di euro per l'Aosta/Chivasso.
Il problema è che il Deputato Nicco aveva parlato con il Ministro
dei trasporti, ma non aveva parlato con Padoa-Schioppa; di
conseguenza il portafoglio non è stato aperto a favore dei
Valdostani!
Allora, cari colleghi della Sinistra, è suonato il campanello
d'allarme, è finita la ricreazione, per favore svegliate i vostri
Parlamentari, che effettivamente siano i rappresentanti degli
interessi della Valle d'Aosta! In questo caso ci rivolgiamo anche
al Presidente Caveri e al Presidente Cesal: consegnare il Governo e
la rappresentanza valdostana alla Sinistra porta a questi risultati
infausti! Più volte abbiamo sentito parlare di questa "apertura al
dialogo" che volete coltivare; se questi sono i risultati
dell'apertura al dialogo, fate una profonda riflessione! Non si
possono avere delle risultanze di questo tipo a fronte di
"interessi di bottega", magari coltivati in sede locale, quando a
livello nazionale la Valle d'Aosta viene trascurata!
Per noi la "primavera politica valdostana" è terminata da un
pezzo, chi viveva di euforia quest'estate dovrebbe rendersi conto
che a questa euforia dovrebbe sostituire l'impegno in sede
parlamentare di rappresentare dignitosamente ed efficacemente gli
interessi di questa comunità e non siglare patti di carattere
esclusivamente politico, che non portano alcun beneficio o, meglio,
in questo caso ci stanno danneggiando in maniera clamorosa per
quanto riguarda interessi prioritari, come l'Aosta/Chivasso!
Abbiamo sentito anche riferimenti specifici sull'Università
della Valle d'Aosta, sul "Patto di stabilità", su situazioni di
assoluta incomunicabilità che ormai ci sono fra la Valle d'Aosta e
Roma... a voi le riflessioni del caso... naturalmente ci rivolgiamo
al Presidente Caveri e al Presidente Cesal!
Président
- La parole au Vice-président du Conseil,
Fiou.
Fiou (GV-DS-PSE)
- Sono un po' frastornato dai toni che
il confronto politico sta prendendo in questi ultimi mesi, ma in
questi giorni mi sembra che sia alzando ulteriormente il tiro! Ho
come l'impressione di assistere ad un "teatrino della politica" che
serve a coprire i livelli abbastanza mediocri della realtà politica
che viviamo, e per questo voglio nuovamente fare un piccolo
"excursus" su ciò che è successo in queste ultime fasi in Valle
d'Aosta.
È già stato detto: abbiamo avuto un cambio di maggioranza, nato
non da una crisi di Governo della Regione, ma tutto costruito
intorno alla garanzia di elezione di una persona che, per
raggiungere lo scopo, non ha esitato a travolgere il Governo in
carica, mettere in discussione tutto quanto. Magari è anche vero
che ci fosse la volontà di spostare l'asse politico in Valle
d'Aosta, cosa che si sta verificando e che forse era già nei
disegni quando è stata messa in piedi la nuova maggioranza in
funzione elettorale... In quella fase, per onestà, devo dire che un
po' di avventurismo c'è stato da più parti. Mi sento coinvolto in
queste vicende che ho visto andare avanti in maniera molto
problematica, perché in genere mi chiedo sempre cosa può succedere
dopo qualche iniziativa, e ho l'impressione che pochi altri se lo
si siano chiesto. Vedevo i rischi di un quadro politico, già
fortemente in fibrillazione. Nessuno si è invece preoccupato come
sarebbe sboccato il tutto. La seconda questione è anche una certa
assenza di preoccupazione per la fase problematica dello sviluppo
della Valle d'Aosta che avrebbe richiesto una composizione del
quadro politico, non iniziative di disfacimento come è avvenuto! Il
"giocattolino" messo in piedi si è rotto, non è stato rotto da un
sondaggio, signor Presidente, ma da elezioni dove si è espressa
l'intera popolazione!
Mi spiace entrare all'interno dei meccanismi di altre forze
politiche, ma una sintesi potrebbe essere che la base dell'"UV" non
ha accettato il disegno che era stato messo in piedi. Rotto il
"giocattolino", gli equilibri interni della nuova maggioranza messa
in piedi non quadrano più, perché tutta una serie di "pedine" non
hanno trovato il loro posto, quindi si è aperta una verifica, che
ha 2 spinte diverse: da un lato, c'era chi tenta di trasformare
questa coalizione elettorale in un'alleanza con un asse politico
spostato; dall'altro, invece, chi si sforza di mantenere in piedi
una situazione di transizione, nella quale ci troviamo ancora, per
non scatenare ulteriori reazioni magari all'interno di qualche
forza politica o dell'intero quadro politico. È passata questa
seconda soluzione di transizione, non poteva essere diversamente:
rotture o scelte di politiche di cambiamento nelle allenze
avrebbero riproposto più rotture che non consolidamento, almeno a
livello di sostegno ad un nuovo Governo.
Sugli "accomodamenti di facciata" che sono venuti fuori dalla
verifica, il "teatrino" sia interno alla maggioranza che fuori da
essa sta di nuovo riprendendo quota: gli uni, nel tentativo di
salvarsi la faccia cercando di dare dignità a soluzioni
politicamente inconsistenti; gli altri, quelli esterni, sembrano
accettare l'ipotesi di dare un significato che non hanno a queste
soluzioni, credo soprattutto per nascondere la difficoltà di
costruire alternative in questa fase. Per questo prima dicevo:
nessuno ha pensato bene a cosa potesse succedere dopo, sono tutti
in difficoltà!
Credo che questo "gioco delle parti", offuscando l'impegno a
riportare al centro del dibattito i problemi della Valle d'Aosta,
complessi da affrontare, per il fatto che è in discussione l'intero
modello di sviluppo rappresentato da molta parte del nostro corpo
legislativo, richiede impegni significativi e anche larghe intese
per far fronte a un cambiamento epocale. Le iniziative del
Consiglio non promettono di andare in questa direzione, credo che
le instabilità della maggioranza di fronte alle provocazioni della
Destra, che vediamo tutti i momenti sono mine vaganti. Soffro per
gli amici unionisti quando ci mettiamo a discutere qualche mozione
o risoluzione proposta dalla Destra, dove questi si trovano - e
capisco - costretti ad assumere posizioni poco condivise. Molto più
semplice per noi dire di no! Chi deve tenere in piedi i numeri
della maggioranza deve ingoiare qualche volta dei rospi, che si
fermano facilmente in gola!
Anche il tentativo del Presidente di screditare il Governo
nazionale per coprire magagne del nostro Governo locale, mi
sembrano poste con toni eccessivamente forti. Il tentativo di
screditare una finanziaria, citando magari trascuratezze
particolari per confondere il significato generale della stessa, mi
sembrano delle forzature. Le capisco se poste da "Forza Italia", le
capisco molto meno se poste da altre forze!
Presidente
- La parola al Consigliere Salzone.
Salzone (SA)
- Due parole, anche noi, sulla finanziaria e
sul Governo del Paese.
Questa è una finanziaria che ha scontentato tutti, anche quelli
che non lo possono dire. È una finanziaria che, per effetto della
fragilità della sua maggioranza, cambia ogni giorno: ciò che ieri
c'era oggi non c'è più e basti pensare alla "figura peregrina", ci
auguriamo non sia così, fatta dal Deputato Nicco per quanto
riguarda gli annunci dell'Aosta/Chivasso, che ieri in finanziaria
c'era e oggi non c'è più! Non sappiamo, oggi, se questa finanziaria
produrrà "lacrime e sangue", come quasi tutti dicono. Certo è che
lo strumento, così come è strutturato, è insostenibile, questo lo
dichiarano tutti gli economisti.
Oggi si chiede un grande sacrificio soprattutto agli enti
locali, i quali sono ben consci di dover fare la loro parte, ma il
loro sacrificio se non è accompagnato da importanti riforme
strutturali, non porterà da alcuna parte, anzi quei Comuni che
dovranno applicare l'addizionale IRPEF produrranno ulteriore
povertà oppure, in alternativa, non potranno fare altro che
tagliare dai propri bilanci dando inevitabilmente meno servizi!
Sintetizzando, questa è una finanziaria paragonabile a un "cocktail
micidiale di tasse e ticket, di bolli, di addizionali e di moduli",
ma la finanziaria è anche politica, e se Prodi in campagna
elettorale ha fatto una serie di promesse che non ha potuto
mantenere, è anche ovvio dedurre che la politica ha lasciato sul
tappeto una serie di problemi irrisolti!
Il primo problema è quello di voler governare a tutti i costi il
Paese con il 50% del consenso e se consideriamo che oggi quella
soglia sarebbe anche più bassa, il "Governo Prodi" non avrebbe
neanche la maggioranza per poter governare! Il secondo problema è
capire come si possa tenere insieme - e fino a quando... - una
maggioranza legata da contraddizioni ideologiche così forti! Oggi
non si capisce come partiti riformisti, ma con una forte
connotazione moderata e liberista come l'"Udeur", "La Margherita",
i Radicali, gli stessi "DS", possano dividere programmi e progetti
con partiti come "Rifondazione Comunista" e Comunisti italiani,
partiti che vogliono cancellare lo Stato di Israele e per di più
vanno in piazza con chi brucia i fantocci dei militari italiani a
Nassyria. Il terzo problema è la constatazione ormai chiara che il
bipolarismo puro è fallito. Domani potremmo trovarci di nuovo con
un Governo di Centro-Destra che cambierà tutto ciò che ha fatto il
Governo di Centro-Sinistra, e così via, in un vortice perverso di
cronica instabilità. Se le cose stanno così, crediamo
nell'opportunità di riaprire un dialogo fra i moderati, recuperando
quel "centro" che può garantire meglio la governabilità e la
stabilità, ma che sappia anche riaccendere il motore dell'economia
del nostro Paese. In questo contesto, signor Presidente, la Valle
d'Aosta può essere un esempio e un laboratorio.
Le forze che si collocano al centro come l'"UV", la "Stella
Alpina" e "Fédération", devono allargare il loro raggio di azione,
dialogare con quelle forze moderate presenti nel panorama politico
valdostano, nella consapevolezza che le "ammucchiate alla Prodi"
non sono compatibili né con i progetti di buon governo, né con
progetti di stabilità, né tanto meno con lo sviluppo e il
progresso. Anche per questi motivi, signor Presidente, le ribadiamo
la nostra fiducia, consci che il fatto che non siamo presenti nel
Governo, pur essendo un'anomalia, non ci creerà ostacoli e il
nostro senso di responsabilità e lealtà, ne siamo certi, ci verrà
contraccambiato.
Président
- La parole au Conseiller Venturella.
Venturella (Arc-VA)
- Un breve intervento e una piccola
osservazione, perché volevo solo tranquillizzare il Presidente
Caveri e i colleghi della maggioranza che la finanziaria non ha
terminato il suo iter.
Nel momento in cui il Presidente Caveri parla di "finanziaria",
sa bene che questa non è la finanziaria, ma è un documento che deve
ancora passare in Senato, deve avere ancora il voto del Senato. In
questa occasione i provvedimenti sulla finanziaria, la procedura
amministrativa è molto lunga, vi sono prime presentazioni
d'emendamenti che poi possono venire dichiarate inammissibili, ma
credo, per tranquillizzare il Presidente Caveri, che la
dichiarazione di inammissibilità sul provvedimento della
finanziaria che riguarda la Valle d'Aosta trovi la sua motivazione
a causa di un problema di impegno biennale e non triennale come si
pensava dovesse essere.
Abbiamo la certezza che il Senatore Perrin, in Senato, onorerà
gli impegni che l'Onorevole Nicco ha preso di fronte ai Valdostani.
Mi sembra strumentale, ma voi fate il vostro mestiere, capisco
quelli della minoranza, a cui non ho indirizzato alcuna parola di
tranquillizzazione perché non ci importa nulla di tranquillizzare
quelli della minoranza di centrodestra, ma tranquillizzare il
Presidente Caveri e la maggioranza, questo è certo!
Président
- La parole au Conseiller Maquignaz.
Maquignaz (UV)
- Colgo anch'io l'occasione per
intervenire sulle comunicazioni del Presidente Caveri, in
particolare sulla finanziaria, visto che già un mese fa si è
dibattuto sulla finanziaria.
La finanziaria è già stata approvata al Senato, abbiamo visto
che questa finanziaria purtroppo è una finanziaria pericolosa, una
finanziaria che - come ha detto il Presidente del Consiglio - ha
scontentato tutti. Credo che nella storia non abbiamo mai visto una
finanziaria così disastrosa, che è riuscita addirittura a far dire
a un Presidente che ha scontentato tutte le categorie. In effetti,
in Italia e in Valle d'Aosta vediamo grossa difficoltà
nell'accettare questo impianto di finanziaria; addirittura il
nostro Deputato ha detto - e ci si chiede come sia possibile fare
tali affermazioni - che è stato necessario votare un "mostro", così
è stato definito questo impianto di legge.
Ovviamente sono contento, da un certo punto di vista, che l'"UV"
oggi non sia al Parlamento italiano, per essere molto chiari,
perché non siamo responsabili di questo disastro! Questa volta non
siamo a Roma, di conseguenza non siamo responsabili di questa
finanziaria, soprattutto non facciamo parte di quell'alleanza che
ha sostenuto il "Governo Prodi", soprattutto non siamo con
quell'alleanza che vorrebbe... soprattutto cercherebbe di ribaltare
l'attuale maggioranza politica che c'è in questa Regione.
Come dicevo prima, e qui consentitemi di fare una piccola
battuta al collega Fiou che ha detto che abbiamo fatto degli
errori, che ha fatto capire che l'"Union", per motivi diversi,
giochi strani... qui bisogna parlarsi chiaro: in quel momento
qualcuno si è fatto da parte e ha fatto altre strade, in un momento
di difficoltà ha lasciato l'"UV", perché l'"Union" non ha mai
mandato via i Democratici di Sinistra, per essere molto chiaro...
questo va detto! I "DS" probabilmente ambivano ad avere un Deputato
a tutti i costi, il costo è stato quello di siglare un
accordo...
(interruzione del Vicepresidente Fiou, fuori
microfono)
... giustamente ognuno può fare le proprie interpretazioni... è
stato quello di andare a siglare un accordo politico con
un'alleanza "autonomista e progressista" - così definita -, ma io
direi anche molto vicina a delle frange estreme che vediamo nel
Parlamento italiano, con dei movimenti che sono poco tolleranti,
che comunque hanno una mentalità e un modo di vedere la Valle
d'Aosta e lo sviluppo in modo diverso da noi, per essere molto
chiari! E qui lo dico: "Rifondazione Comunista" e altri, i
Comunisti italiani che fanno parte di quell'alleanza, movimenti che
hanno ancora la falce e il martello come simbolo... i risultati li
abbiamo visti anche in questa finanziaria! Allora non tutti noi
siamo d'accordo, lo diciamo ad alta voce, voglio che si sappia, il
mio pensiero lo vengo ad esprimere qui, anche in questo
Consiglio.
Ovviamente, tornando all'intervento del collega Fiou, non è
l'"Union" che ha lasciato fuori i "DS", sono i "DS" che hanno fatto
un'altra scelta e se ne sono andati, per essere molto chiari!
L'alleanza che abbiamo costruito alle politiche è affondata, ha
perso le elezioni, bisogna però ricordare che in quel momento
l'"Union Valdôtaine" non era l'"Union Valdôtaine" di oggi: oggi
finalmente sappiamo chi sono gli uomini dell'"Union Valdôtaine" in
Valle d'Aosta... siamo forse un po' meno, ma perlomeno più sinceri!
Vado avanti e lo dico chiaramente: se qualcuno crede che ci
fermeremo, che non combatteremo e non faremo battaglia nel
difendere comunque gli interessi di questa Valle come Unionisti e
come uomini valdostani, si sbaglia! Noi faremo una battaglia molto
forte per difendere la nostra autonomia ancora, cercheremo,
malgrado questo stravolgimento politico che è avvenuto, di
combattere e di andare avanti.
Detto fra noi, non credo che i Valdostani sbaglino o perlomeno
l'altra volta con delle alleanze non tanto chiare e con persone che
non sapevano dov'erano, i risultati sono stati quelli: bisognerebbe
vedere, lo dico una volta per tutte, quando le alleanze sono chiare
e si sa dove sono gli uomini, dove sono le persone e dove sono i
movimenti. Allora lì siamo disponibili al confronto, ma con
correttezza e serietà fino in fondo.
Ve lo dico ad alta voce: voglio finire il mio intervento dicendo
che sarà difficile che nel 2008 vedremo un'alleanza che andrà al
Governo, che andrà a formare una Giunta e mi auspico soprattutto
che i Valdostani non mandino a governare una Regione con una Giunta
dove ci saranno persone che rappresentano magari anche
"Rifondazione Comunista"! Auspico veramente che questo non succeda
e assolutamente qui volevo dirlo e voglio mandare un messaggio
chiaro: credo che i Valdostani, dopo le elezioni politiche ad oggi,
dopo un certo periodo, hanno capito.
Con questa finanziaria, con questo modo di operare, credo che i
Valdostani non possano che decidere sicuramente nel 2008 e andranno
sicuramente a confermare un'alleanza moderata di centro,
un'alleanza che non ha delle frange estreme al suo interno e
comunque un'alleanza che potrà ancora governare e dare serenità ai
Valdostani, perché... non dimentichiamoci tutto quello che è stato
fatto in questi anni dall'"Union" e da chi ha governato!
Presidente
- La parola al Consigliere Bortot.
Bortot (Arc-VA)
- Non so se il Consigliere Lattanzi si è
spaventato, mi ha fatto passare davanti, oppure vuol farsi
convincere... ma è una battuta!
Il Consigliere Maquignaz è spaventato dalla falce e martello.
Milioni di persone si sono identificate nella falce e martello
anche commettendo degli errori, ma se il collega Maquignaz è qui a
discutere, probabilmente dovrebbe ringraziare quel milione di
persone che hanno acquisito diritti, democrazia, libertà di parola,
consessi democratici... chiaro?... anche commettendo degli errori,
ripeto. E lo dice uno che è di Sinistra senza mai identificarsi
troppo... ma se siamo qui è grazie anche a milioni... se abbiamo le
8 ore, se abbiamo diritto a un briciolo di pane... sono morte delle
persone per questi diritti e vorrei che il Consigliere Maquignaz si
ripassasse un po' di storia, anche perché il suo intervento mi ha
stupito. Pensavo che fosse d'accordo con questa finanziaria: gli
hanno tolto le tasse sul soggiorno dei turisti degli
alberghi...
(interruzione del Consigliere Maquignaz, fuori
microfono)
... gliel'hanno rimessa? Non è mica niente di grave, pensavo
fosse d'accordo!
Evidentemente non c'è una sola corporazione che sia d'accordo
con questa finanziaria, perché è andata a colpirci tutti,
conseguente a logiche di governo e di leggi anche del Governo
precedente, perché, collega Salzone, nessuno vuole cancellare
Israele. Se le dicessi il cognome di mia mamma, forse... l'unica
cosa che vogliamo cancellare, e pian piano speriamo di riuscirci,
sono tutta una serie di leggi e leggine, condoni, leggi "ad
personam"... del Governo precedente.
Devo un'altra risposta al Consigliere Maquignaz: è vero che
l'"UV"...
(interruzione di un Consigliere, fuori microfono)
... non ero a quella manifestazione e non sono responsabile di
quella manifestazione, ci mancherebbe altro che non ci fosse
libertà di esprimere delle opinioni, anche se possono non
piacere!
Non capisco questo scandalizzarsi sempre e comunque di ogni
cosa, in modo fazioso; se ci fosse una coerenza nello
scandalizzarsi, le vostre idee e le vostre manifestazioni avrebbero
un senso, ma scandalizzarsi a senso unico alla fine non convince
più nessuno! Però stavo dicendo che l'"UV" sicuramente non è
responsabile della finanziaria del Governo nazionale, ma sarà
responsabile della finanziaria regionale, e nei prossimi giorni
dovremo discutere non solo della finanziaria nazionale, che è stata
fatta cercando di coprire "buchi", di tener conto dei rapporti con
l'Europa, di tener conto della possibilità di fare degli
investimenti alle imprese - infatti è stato tagliato il cuneo
fiscale -, di tener conto delle categorie più disabili, di tener
conto dei problemi della casa... però, che qui il Presidente Caveri
alzi i toni su questa finanziaria, che ha dimenticato la Valle
d'Aosta... Presidente Caveri, cominciamo a dare l'esempio noi!
Facciamo qualche rotonda in meno e qualche viaggio in elicottero in
meno e allora avremo le carte in regola per farci rispettare
maggiormente dal "Governo Prodi" nel non escludere dai benefici che
la finanziaria... perché poi c'è una contraddizione enorme: si è
fatto un elenco di benefici che la finanziaria ha "spalmato" su
tutte le Regioni meno che la nostra! Evidentemente si tratterà di
dare un esempio di comportamento per una finanza meno allegra da
parte nostra, non solo del Governo, e quando avremo le carte in
regola saremo in grado di criticare la finanziaria del "Governo
Prodi".
E poi, scusate, è proprio uno di estrema Sinistra, delle frange
di estrema Sinistra che deve alzarsi e difendere la finanziaria di
Prodi? Se lo faccio, evidentemente è perché questo Governo non ha
grandi scelte rispetto alle eredità che ha avuto degli anni
trascorsi! Proviamo a vederla alla rovescia: fatemi la proposta,
voi, di qualche persona, Deputato o Senatore, che sia in grado di
fare una finanziaria diversa da quella che ha fatto Prodi fino
adesso... fatemi qualche esempio... però che non sia la finanziaria
basata sulle cartolarizzazioni, su condoni, sul dare ai ricchi e
prendere ai poveri...
(interruzione del Consigliere Frassy, fuori
microfono)
... da quel lato lì il collega Frassy ha ragione, ma voi avete
superato il maestro da quel punto di vista!
Presidente
- La parola al Consigliere Lattanzi.
Lattanzi (CdL)
- Considerato l'andamento dei lavori,
farei una proposta: la Presidenza del Consiglio deve prendere atto
che il momento politico del dibattito in quest'aula sono le
comunicazioni del Presidente del Consiglio e della Regione;
dopodiché inizia la parte ispettiva, il Consiglio finisce... perché
atti importanti, in questo Consiglio, ormai non ce ne sono
più...
Presidente
- ... non posso che darle ragione.
Lattanzi (CdL)
- Credo che questo sia anche il sintomo
dell'attuale situazione politica, perché è evidente che se abbiamo
tanta voglia di dibattere di politica e interveniamo sulle
dichiarazioni del Presidente della Giunta per poter fare politica,
è evidente che questa maggioranza deve anche prendere atto che ci
sono pochi momenti in cui si riesce a dibattere! Essendo iniziato
l'iter della finanziaria regionale, fra qualche settimana ci sarà
un altro momento importante, ma ormai possiamo contarli sulle dita
di una mano nell'arco di un anno: questo a conferma di un momento
di "impasse" della politica valdostana.
Non credo di avere il tempo per poter ribattere a tutte le
considerazioni che considero non corrette, né ho il tempo di
spiegare perché questa finanziaria scontenta tutti, ma una cosa la
voglio dire: questa finanziaria scontenta tutti perché a qualcuno
erano state date delle attese. Il problema non è concepire che
questo Paese è in difficoltà economiche perché ha un debito
gigantesco, ereditato o non ereditato è gigantesco comunque, sono 2
miliardi di vecchie lire, non è questo il concetto! Il concetto è
che il sig. Prodi si era presentato - ricordo le sue interviste a
"Porta a Porta" - nei dibattiti davanti a Berlusconi, dicendo che
lui non avrebbe mai aumentato le tasse, ma avrebbe colpito con la
finanziaria l'evasione, alcuni ceti, i ricchi... allora se tutto un
Paese, soprattutto quello che lo ha votato - ancor peggio! - oggi
comincia ad avere dei dubbi, non è colpa di Berlusconi, almeno
questo spero che non lo sia, perché la finanziaria l'ha fatta
Prodi, non Berlusconi!
Il problema è di essere quindi corretti. Il Consiglire Maquignaz
diceva: il problema è essere trasparenti, lo diceva citando le
ultime elezioni politiche dove alcuni ex elementi dell'"Union
Valdôtaine" si erano candidati con la Sinistra, ma si erano ben
guardati dal dirlo pubblicamente. Loro si erano candidati con il
centro del Centro-Sinistra, avevano fatto l'accordo con Prodi, ma
nei comizi stavano lontano dal Consigliere Bortot, cioè avevano
fatto pensare che il rinnovamento della classe politica valdostana
potesse arrivare da questa Sinistra, ma questa Sinistra, in realtà
- Nicco ne è il caso più eclatante, un uomo più moderato di Nicco
non c'è! - deve oggi approvare un "mostro" che è fortemente
condizionato dalle frange estreme! Ma non estreme come il
Consigliere Bortot - che mi fa tenerezza quando parla come
Comunista... magari fossi tu! -, ma da quelli come Diliberto o
Salvi o Mussi, che hanno un concetto dello Stato per cui, quando
c'è un momento di difficoltà nel Paese, c'è una regola sola:
prendiamo le risorse ai cittadini! Non tagliamo gli sprechi, quindi
i ministeri inutili, gli enti inutili... tagliamo le burocrazie,
tagliamo le consulenze e tutta quella pletora di consenso
elettorale che la Sinistra ha coltivato con le cooperative... no,
ma mettiamo le mani in tasca ai cittadini! Così lo Stato - e loro
interpretano lo Stato come loro, sé stessi, chi governa, la
burocrazia - può continuare a sopravvivere nel clientelismo: ecco
perché scontenta tutti!
Lo so che tu non sei d'accordo, addirittura dici: "ti scappa
la..." è freudiano, cioè dici: guardate se io che sono dell'estrema
Sinistra devo pure difendere Prodi! Bortot, sei al Governo con
Prodi, hai i ministri del tuo partito là dentro, quindi fattene una
ragione! Sei al Governo e non sei antagonista... poi bruciate i
pupazzi dei soldati di Nassyria e dei nostri eroi, io li chiamo
"eroi"... tu, invece, li chiami "guerrafondai", che sono morti per
difendere un paese e delle situazioni, e invece siete al Governo...
fatevene una ragione! Così come si deve fare una ragione il
Consigliere Cesal. Quando tu intervieni nel dibattito politico,
ribadendo che il tuo congresso ti ha dato mandato di confermare
un'alleanza autonomista, ma di riaprire un dialogo a Sinistra, devi
essere sereno e sapere che quel documento è frutto di un
compromesso che, da un lato, ti ha permesso di fare il Presidente;
dall'altro, ha tenuto in piedi 2 tronconi dell'"UV", che oggi tu
avresti perso se non c'era quella frase: "riapriamo un dialogo con
i "DS""!
C'è un piccolo particolare: che sono i "DS" che hanno chiuso il
dialogo con te, che è la loro assemblea, nonostante Fiou e Sandri
che vorrebbero tornare a fare a braccetto con te una maggioranza,
che è l'assemblea dei "DS" - meno male, almeno le vostre sezioni,
lì, ve lo hanno detto perché se era per voi, tornavate di nuovo con
l'"Union"! - che ha detto: con l'"Union" è un'operazione chiusa,
c'è un rinnovamento della politica valdostana che ha proposto
un'iniziativa politica di Centro-Sinistra autonomista
progressista... una forza che qui è rappresentata da Bortot e
Nicco, ma che a Roma ha stretti legami con Diliberto e con le
frange più estreme della politica di Sinistra, e dunque... fattene
una ragione, Cesal! Tu oggi rappresenti un partito autonomista che
con i "DS" non può tornare a governare, perché loro hanno fatto le
loro scelte, sei orfano! Prima te ne rendi conto, prima capirai che
così rimanendo, l'"Union", nel 2008, non solo perderà consensi, ma
non avrà neanche un progetto politico da presentare alternativo a
quello che loro hanno presentato, e con il 45% ha già vinto...
l'altro 55% era diviso! Tu dici: ma con la parte di Destra della
Valle d'Aosta non ci sto... è un problema tuo! Vai in "Renouveau" e
con te quelli che di Sinistra nell'"Union" si rendono conto che i
"DS" con loro non ci vogliono stare, ma loro vogliono stare con i
"DS"! Vai con i "DS"! È un problema tuo, altrimenti fai perdere
l'"Union", tutti i liberali e tutti gli autonomisti che sono
alternativi alle Sinistre e che con le Sinistre, con Bortot, anima
candida, non ci vogliono stare né con la falce né con il martello,
perché la logica delle loro finanziarie è questa!
La Valle d'Aosta è penalizzata da questa situazione e noi
abbiamo, in questi giorni, dopo discussioni politiche all'interno
della "CdL" che credo siano evidenti, fatto una semplice analisi
politica: se non prendiamo atto che Nicco vota un "mostro" che è
sostenuto da "Rifondazione Comunista", nel 2008 avremo "i Bortot"
che andranno al "Governo Riccarand"! È questo che vogliamo? Noi
no!
Presidente
- La parola alla Consigliera Squarzino
Secondina.
Squarzino (Arc-VA)
- È vero, qui qualcuno diceva che il
dibattito politico avviene sulle dichiarazioni del Presidente, ma
anche perché si tratta in genere di un dibattito politico che non
tocca gli interessi, le scelte politiche di questo Consiglio e di
questa Giunta. Vorrei vedere poi, quando discuteremo del bilancio,
se ci sarà da parte dei Consiglieri tutti una partecipazione e una
valutazione delle scelte politiche che qui dovranno essere votate,
perché in genere l'assunzione di responsabilità nostra è qui più
che a Roma...
Vorrei mettere insieme le 2 parti dell'intervento del Presidente
Caveri, nel senso che nella prima parte il Presidente Caveri
ricorda che c'è una nuova alleanza, che questa nuova alleanza si è
formalizzata e ha dato anche alcuni "paletti" di questa alleanza
che si è formalizzata, perché finché non si formalizza
l'alleanza.Finora non si sapeva bene se c'era o non c'era. E la
formalizzazione indica 2 cose: la prima, che è assunta una
connotazione da parte dell'"Union Valdôtaine"... anzi, di questo
Governo - lascerei da parte in questo momento l'"UV", distinguendo
il partito dal Governo - a Destra e qui condivido in pieno le
osservazioni fatte dal collega Fiou, quando di fronte ad alcune
scelte su valori fondamentali il Governo si schiera sui valori
della Destra... quindi assistiamo a "una virata a Destra"... Fra
l'altro, apro una parentesi: è interessante questa nuova tipologia
di amministrazione che il Governo di questa Regione sta per
sperimentare. Ci saranno questi dossiers che saranno gestiti da
qualche Consigliere, sarà interessante capire se qui, in Consiglio,
a discutere di queste cose e ad assumerne la responsabilità
politica saranno i vari Assessori oppure i Consiglieri simpatici
che ho davanti a me, da Salzone a Viérin, a Stacchetti... Sarà
interessante capire anche se all'improvviso il Governo regionale ha
acquisito quella capacità di lavorare in gruppo che, finora, aveva
difficoltà ad assumere. Probabilmente l'inserimento della "Stella
Alpina" nelle decisioni creerà una coesione nuova che verificheremo
di volta in volta.
Il Presidente Caveri, per spiegare questa nuova alleanza per cui
ha un po' di difficoltà, deve far dimenticare la sconfitta della
sua linea politica decretata dai suoi elettori... allora cerca di
andare oltre. Qualcuno prima diceva: "Prodi dovrebbe dimettersi
perché non ha più il favore della gente"... allora, collega
Salzone, credo che lei dovrebbe lo stesso auspicio rivolgerlo
all'attuale Governo, perché questo alcuni mesi fa è stato
delegittimato proprio dai suoi elettori, se assumiamo come
parametro quello che lei ha detto! Dicevo: il Presidente Caveri
cerca un nemico comune che è Prodi, che è il nemico comune della
Destra; cerca come nemico il Governo nazionale e questo compatta
tutta la sua maggioranza più quelli a cui guardano con attenzione
particolare.
Qui, brevemente, credo che sulla finanziaria si scontrino sempre
2 grandi posizioni: la posizione che Prodi ha detto chiaramente ed
è quella di guardare al bene comune, e il bene comune è che abbiamo
un Paese con un debito gigantesco verso il quale bisognava
assolutamente prendere posizione per consentire all'Italia di
rimanere in Europa e di rispettare i parametri definiti, e questo
comporta una serie di sacrifici, certamente! Poi c'è l'altra che
guarda il "bene particulare": qui veniamo da un "Governo
Berlusconi" che ha fatto del proprio interesse particolare il
"leitmotiv" del suo Governo per 5 anni e mi stupisce che
l'autonomia della Valle d'Aosta sia pensata come un "bene
particulare" da difendere nonostante l'interesse comune. Non siamo
un'isola felice, siamo dentro questo Paese e dentro questo mondo;
non vorrei che la Valle d'Aosta vivesse la sua autonomia come un
particolare da difendere contro tutti. Intanto non ce la fa, perché
se il Paese nel suo insieme non riesce ad affrontare la crisi
economica, non riesce a colmare il debito pubblico, non riesce ad
attivare lo sviluppo in Italia, porteremo le conseguenze di questa
politica.
Concludo dicendo che il "Governo Prodi" ha 5 anni per realizzare
il suo programma, lo ha detto Berlusconi che non cadrà... invece,
il "Governo Caveri" ha pochi mesi per concludere il suo programma
e, dato che non riesce a convincere i Valdostani della bontà delle
cose che fa, se la prende, come tutti, con Roma Governo ladro!
Presidente
- La parola al Consigliere Cesal.
Cesal (UV)
- Je dois dire que je ne comprends pas la
dégénération de cette discussion sur les déclarations du Président
du Gouvernement, que, si prouvées ces affirmations, seraient très
graves, parce qu'il s'agit d'un oubli pour ce qui est de la
situation de la Vallée d'Aoste et de la requête des Valdôtains.
Pour tranquilliser les collègues qui sont intervenus, je
réaffirme la ligne politique de l'"Union Valdôtaine" en toute
sérénité et pour laquelle je travaille, c'est-à-dire elle a été
établie par notre dernier congrès, et c'est celui le but où va tout
mon engagement. La situation politique est en fibrillation, la
situation politique est en mouvement, mes chers amis, nous avons
encore le temps pour discuter de ce thème, mais pour ce qui me
concerne, je réaffirme que l'étoile polaire de mon action sont les
conclusions de notre congrès du mois de juin dernier, et c'est dans
cette direction que je travaillerai et c'est là que je m'engagerai
parce que c'est ma conviction personnelle, en toute sérénité.
Je ne cite pas les documents, qui sont évidemment à la
disposition de tous, mais je voudrais me rattacher, pour retourner
aux déclarations du Président Caveri ainsi qu'au problème
valdôtain, c'est-à-dire à la clôture de la vérification politique
avec "Stella Alpina", je dois exprimer ma satisfaction pour l'issue
de ce délicat passage politique, passage qui n'était pas tout à
fait prévisible à l'avance et qui a déclenché toute une série de
réactions de la part de ceux qui auraient préféré d'autres
conclusions, non seulement à l'intérieur de ce Conseil, mais
surtout à l'extérieur. Il y a des gens qui parlent à l'extérieur de
ce Conseil: dans toutes les situations et dans toutes les occasions
ils font de l'ironie, ils font des déclarations amusantes, même
quelque peu rancuneuses, hors des rangs, et tout cela démontre que
le projet politique, qui était à la base de cette majorité, est
encore valide, préoccupe, tracasse, fait encore peur, incombe le
travail de ceux qui travaillent pour la définition d'un cadre
politique alternatif à l'actuel.
La décision de "Stella Alpina" a été une décision soufferte et,
en tant que telle, doit être respectée. La base sur laquelle cet
accord s'est concrétisé, a été bien illustrée par le Président et
je considère tout à fait positives ses conclusions, surtout pour ce
qui est de la définition des méthodes pour faire participer les
différentes forces au processus décisionnel. Je refuse donc
l'ironie, un peu de sarcasme de la part de qui envisage dans ces
mécanismes des procédures non correctes. La valorisation des
simples Conseillers est un des problèmes qui attendent une solution
depuis longtemps et un parcours correct à cet égard, qui, à la
lumière du soleil, pourrait impliquer les différents Conseillers
sur le thème spécifique et bien délimité, je crois qu'il est le
bienvenu.
De ma part, je voudrais exprimer toute ma satisfaction sur
l'accord rejoint, surtout pour ce qui est des thèmes plus
institutionnels, je me réfère à la réforme du Statut, à la forme du
Gouvernement, aux réformes électorales, je le dis au pluriel:
Conseil, élection du Conseil, Communes et Communautés de montagne,
inéligibilité et incompatibilité, la loi n° 45 des dirigeants
régionaux: ce sont des thèmes qui représentent le vrai défi de
cette fin de législature. Je crois que ce Conseil doit reprendre en
main l'initiative législative sur des arguments si importants et
délicats, ce sont des thèmes qui doivent être abordés dans ce
contexte. Nous sommes le plus haut organisme démocrate de cette
Région, nous avons le droit, mais surtout le "devoir" de nous
approcher à eux pour leur donner une solution adéquate, en
collaboration avec toutes les forces politiques qui n'ont pas
encore renoncé à jouer leur rôle d'instrument démocratique
incontournable de notre système politique; évidemment sans aucun
préjugé, sans aucune approche idéologique, mais avec la sereine
conviction d'être les instruments les plus appropriés en tant que
Conseillers régionaux, pour résoudre les éventuelles anomalies de
notre système, que nous tous nous avons concouru à créer et que
nous tous nous devons contribuer à éliminer.
Presidente
- La parola al Consigliere Comé.
Comé (SA)
- Devo dire che ho apprezzato l'abilità
dialettica dei colleghi Fiou e Squarzino che, a fronte di una certa
difficoltà nell'andare ad analizzare la finanziaria, hanno virato,
sì, chi a Destra chi a Sinistra, ma facendo di nuovo la cronistoria
degli ultimi 6 mesi, rilanciando fortemente il loro progetto
autonomista progressista, che è stato vincente. Avete vinto nelle
politiche e quando si vince poi bisogna governare: è questo che la
gente chiede ed è questo che chiedono i Valdostani ai 2 nostri
Parlamentari... solo questo chiedono adesso! Il tempo delle feste e
di scendere in piazza è finito. Siete talmente abituati forse a
livello governativo, che qualcuno continua a scendere ancora in
piazza, adesso, pur essendo al Governo, cioè delibera alcune leggi
e il giorno dopo scende in piazza a protestare!
Direi che il lungo e preoccupante elenco che ci ha fornito
stamani il Presidente è quello che deve essere all'attenzione di
questo Consiglio, perché oggi siamo qui per cercare di mantenere
intatti i rapporti fra lo Stato e la nostra Regione. Oggi non siamo
qui per dire: "fa bene il Centro-Destra, fa bene il
Centro-Sinistra" ... non è questo che ci interessa... a noi devono
interessare quelli che sono gli interessi dei Valdostani, perché il
Deputato e il Senatore avevano, fin dall'inizio della loro campagna
elettorale, dichiarato che avrebbero sostenuto il Governo di
Centro-Sinistra, ma ad una condizione: la condizione era che
venissero salvaguardati i rapporti con la Regione e che venisse
tutelato l'interesse della Valle d'Aosta. Rispetto all'elenco che
ci è stato fornito dal Presidente Caveri, chiederei al Deputato e
al Senatore di esprimere quali sono queste "grosse posizioni" che
hanno conquistato per la Valle d'Aosta, perché può darsi che ci
siamo distratti un attimino... Il Deputato Nicco ha dichiarato,
ieri, che c'era in finanziaria il finanziamento per la ferrovia...
oggi si dice che non c'è! Allora qui qualcuno vota senza neanche
leggere quello che c'è scritto in finanziaria! Bisogna allora
capire chi dei 2 non legge!
Penso sia necessario e urgente che questo Consiglio regionale
presenti una risoluzione, per ribadire le nostre richieste,
prendendo atto che tutti gli emendamenti che sono stati presentati
dal Governo regionale non sono stati accolti.
Presidente
- La parola al Consigliere Sandri.
Sandri (GV-DS-PSE)
- Non interverrò sulla questione del
Governo regionale e della nuova maggioranza, perché lo ha fatto
egregiamente il collega Fiou, se non per aggiungere che potete
tranquillizzarvi: stiamo lavorando anche per il 2008 e spero con
gli stessi risultati del 2006!
Per quanto riguarda il resto della discussione, per la questione
nazionale mi scuso per avervi fatto perdere tanto tempo, ma solo
adesso ho ricevuto i documenti che dimostrano che ciò che è stato
detto dal Presidente Caveri non è vero. In merito al potenziamento
e ammodernamento del collegamento ferroviario fra la Regione Valle
d'Aosta e la rete nazionale e internazionale, è stato presentato, a
cura degli Onorevoli Nicco, Brugger, Zeller, Widmann e Bezzi,
l'emendamento 134.11 che recepisce alla lettera quanto proposto
dalla Regione, nel senso che questo emendamento si recepiva la nota
mandata dalla Regione, in cui si legge:
"17°, articolo 134, dopo
il comma 5 è aggiunto il seguente: "Relativamente alle risorse di
cui al comma precedente, la somma di 20 milioni di euro per ognuno
degli anni 2007, 2008, 2009 è dedicata specificamente
all'ammodernamento della tratta ferroviaria Aosta/Chivasso"".
Terzo punto: il relatore alla legge finanziaria, Onorevole Michele
Ventura, ha fatto proprio tale emendamento, nel senso che ha
presentato come relatore l'emendamento 134.17 che in aula è
diventato il 134.5, che recita:
"A valere sulle risorse di
cui..."
, e non vi ripeto più la storia.
A questo punto, la Presidenza della Camera, in sede di esame di
ammissibilità del maxiemendamento, ha fatto rilevare che il comma
presenta una parziale carenza di compensazione riferendosi al
finanziamento agli anni 2007-2008-2009 a valere sul comma
precedente, relativo solo al 2007-2008. Il Governo ha quindi deciso
di inserire al Senato questa modifica tecnica di immettere anche il
2009, non solo, il "Governo Prodi" ha anche approvato un ordine del
giorno che adesso vi leggo:
"La Camera, premesso che le reti
infrastrutturali di trasporto moderne ed efficienti sono condizioni
indispensabili..., impegna il Governo a reperire una prima
significativa parte dei finanziamenti necessari per
l'ammodernamento e il potenziamento della linea
ferroviaria"
...
(interruzione del Consigliere Frassy, fuori
microfono)
... Presidente, mi sto stufando, perché questa è una costante
scorrettezza del Centro-Destra! Quando avete qualcosa da dire, lo
dice prenotandovi, ma non interrompendo gli altri quando parlano!
Che abbiate uno scarso senso del rispetto degli altri, lo sapevamo,
non c'è bisogno di farlo presente tutti i giorni... intanto ce n'è
anche uno con la camicia nera, non so se è casuale... Dicevo:
"... a reperire una prima significativa parte dei finanziamenti
necessari per l'ammodernamento e il potenziamento della linea
ferroviaria"
...
(commenti ad alta voce di alcuni Consiglieri... il Presidente
Perron li invita a fare silenzio)
Sandri (GV-DS-PSE)
- ... a Ferrovie dello Stato.
Il Governo si è quindi impegnato davanti al Parlamento non solo
a mettere in finanziaria 20+20+20, e c'è solo questo piccolo
inghippo del 2009 che è stato così ampiamente gonfiato dal
Presidente Caveri, ma ha fatto un ordine del giorno specifico per
cui anche dai soldi di "FS", "FS" deve trovare una prima
significativa parte dei finanziamenti per l'ammodernamento della
ferrovia, ma... non è finito qui. Tutto questo "ambaradan" è stato
letteralmente trascritto nel "master plan" del Ministero delle
infrastrutture, che quando parla di priorità infrastrutturali nelle
Regioni, al punto Regione Valle d'Aosta dice:
"La tratta
ferroviaria Aosta/Chivasso, realizzata ormai da oltre un secolo,
richiede diffusi interventi di modernizzazione e adeguamento"
.
Richiama poi il discorso della Regione:
"Il documento elaborato
dal Politecnico di Torino, sulla base di precedenti studi di RFI ha
individuato una serie di interventi in territorio valdostano e
piemontese, in particolare si evidenziano le seguenti priorità:
by-pass della stazione di Chivasso 10 milioni di euro; variante
Verrès/Châtillon 278 milioni di euro; elettrificazione Aosta/Ivrea
109 milioni di euro; adeguamento di curve distribuite lungo la
linea 3 milioni di euro"
... questa è cosa scritta.
Mi auguro che il "Governo Prodi" mantenga tutto quanto ha preso
come interventi in Parlamento e con i suoi ministri; certo non
abbiamo il rischio di fare quella disattenzione rispetto
all'autonomia che hanno fatto il Senatore Rollandin e il Deputato
Collé, quando nell'aprile di quest'anno sul decreto dell'ambiente
si sono dimenticati la norma di salvaguardia per la Valle d'Aosta,
per cui noi, sulle acque, avremo tutti questi problemi di servizio
idrico integrato, perché casualmente il Trentino e l'Alto Adige
hanno messo la norma di salvaguardia e la Valle d'Aosta no!
Allora vorrei sapere chi è capace di difendere l'autonomia o
chi, invece, passa il tempo a utilizzare i "burattini" presenti
anche in questo Consiglio, mi riferisco al Consigliere Maquignaz e
al Consigliere Salzone.
Presidente
- La parola alla Consigliera Viérin
Adriana.
Viérin A. (UV)
- D'abord permettez-moi d'exprimer mon
étonnement, parce que il est vrai, comme dit M. Lattanzi, c'est
intéressant de discuter dans cette salle et surtout sur les
communications du Président, mais les communications du Président
nous parlaient de loi de finances... ici, on a surtout parlé de
campagne électorale de 2008! Un peu tôt, je crois, ça va être long
pour tout le monde... si on commence aujourd'hui, on va arriver
trop fatigués au mois de mars de 2008... mais ce qui me tracasse le
plus - je dois vous l'avouer, je l'ai déjà dit maintes fois, ce
n'est pas la première - ce sont les tons utilisés dans cette salle,
qui reflètent simplement des haines et des rancunes qui traînent
peut-être depuis le début de cette législature et empoisonnent
depuis trop longtemps les rapports entre forces politiques et les
rapports même à l'intérieur des forces politiques.
Je veux croire que tôt ou tard on aura le courage, la volonté de
laisser de côté les querelles, trop souvent prétextueuses, pour
dépenser nos meilleures énergies afin de nous occuper des réels
problèmes de cette communauté. Les élus - et quand je pense aux
élus, je songe à tous les élus - dans cette Assemblée ou ailleurs,
sont les représentants de toute notre Région. Les électeurs nous
regardent et s'attendent de nous principalement 2 choses: trouver
les solutions aux problèmes sur le tapis, prévoir et proposer,
imaginer des stratégies à long terme pour ce même Pays, et
deuxièmement de faire tout ça dans un esprit constructif, qui doit
nécessairement prévoir une collaboration entre rôles et
institutions différentes, avec un seul et unique objectif: le
bonheur et le bien-être de cette communauté.
Je me souhaite donc que nous saurons dans le futur retrouver des
tons et des comportements, ici et ailleurs, dignes et adéquats à
cette Assemblée, qui malgré nous demeure la plus haute et
importante institution de la Vallée d'Aoste. Pour ce qui est des
dérives à Droite, je n'ai pour l'instant aucune crainte. Mon Chef
de groupe, lors du dernier Conseil, a réaffirmé avec force: "noi
non saremo mai di Destra" et, pour ce qui est du mouvement, je ne
veux pas voler la vedette à M. Cesal, mais j'estime qu'il faudra
peut-être attendre un nouveau congrès pour changer réellement de
cap. Merci.
Président
- La parole au Président de la Région,
Caveri.
Caveri (UV)
- Avrò molti difetti, collega Sandri, ma
prima di parlare mi documento, specialmente quando come cittadino
valdostano ho letto e ho visto alla televisione delle interviste
nelle quali si affermava la copertura finanziaria dei lavori
necessari per l'ammodernamento dell'Aosta/Chivasso.
Ho vissuto 15 finanziarie, stando sempre a Roma fra l'altro, non
salivo il sabato e la domenica, non andavo a manifestazioni, stavo
chiuso dentro la Commissione bilancio della Camera dei Deputati
sapendo che è lì che si aggiustano gli emendamenti, specie in vista
del maxiemendamento della finanziaria. Allora, certo che quando nel
comma 550 si parla degli anni 2007-2008 come copertura finanziaria
e si presenta un emendamento, come ha fatto il Governo, in cui si
cita il 2009 a valore sul comma precedente, che non citava il 2009,
si ricerca l'inammissibilità, perché è un puerile errore per chi
segua la legge finanziaria.
Lei mi dice che l'emendamento non è stato approvato, come non è
stato approvato; quindi i Valdostani sappiano che non è stato
approvato. Lei mi dice però che è stato approvato un ordine del
giorno... allora invito i colleghi che non lo hanno mai fatto a
seguire il rito dell'approvazione degli ordini del giorno. Gli
ordini del giorno, nel Parlamento italiano, sono come i sigari e le
commende, non si negano a nessuno, per cui alla fine della
finanziaria vengono approvati centinaia e centinaia di ordini del
giorno in maniera che il Deputato possa tornare nel proprio
collegio e dire: "non sono riuscito a mettere l'emendamento, però
mi è stato approvato un ordine del giorno". Il loro valore legale,
in questo caso, è assolutamente nullo, perché l'impegno che avevamo
chiesto è che in questo "tesoretto", oggi comma 542 della
finanziaria, già 550, in cui si dice: "ci sono 2 miliardi di euro
da spendere per le ferrovie", era stato chiesto di inserire un
impegno preciso che riguardasse l'ammodernamento della tratta
ferroviaria Aosta/Chivasso. Oggi mi si dice che non è stato
approvato, ne prendo atto; credo sia molto positivo che il Governo
si sia impegnato ad approvare questo emendamento al Senato, per cui
la veridicità delle interviste sarà dopo l'approvazione del Senato,
mentre per oggi non ci sono somme disponibili per
l'Aosta/Chivasso.
Credo poi che non si debbano scambiare dei documenti diversi,
collega Sandri; lei ha citato le priorità infrastrutturali, ma le
priorità infrastrutturali sono cose che sono passate alla
Conferenza Stato-Regioni, presente per la nostra Regione
l'Assessore Cerise in mia rappresentanza, dove il Ministro Di
Pietro ha preso atto di un documento che viene condiviso con le
Regioni e rispetto al quale i Parlamentari non hanno alcun ruolo,
perché questo testo riflette una richiesta di documenti che noi
abbiamo inviato al Ministro plenipotenziario Fontana, responsabile
per il Ministro Di Pietro per le infrastrutture, nel quale è
scritto che la Regione ha firmato nel 2004 un apposito accordo di
programma quadro, e il documento dice:
"Il documento elaborato
dal Politecnico di Torino, sulla base di precedenti studi, ha
individuato una serie di interventi sul territorio valdostano per
quanto riguarda il by-pass della stazione di Chivasso 10 milioni di
euro, le varianti fra Verrès e Châtillon nella zona di Montjovet
278 milioni di euro, l'elettrificazione della tratta Aosta/Ivrea
109 milioni di euro, l'adeguamento di curve distribuite lungo la
linea 3 milioni di euro".
Questo è un documento fra Ministero
delle infrastrutture e Regioni, in questo documento i Parlamentari
non c'entrano niente.
Chiaramente noi, all'indomani dell'approvazione, nella logica
della correttezza e dei buoni rapporti, abbiamo inviato questo
documento, ma il finanziamento di questo documento avviene nella
finanziaria dello Stato; quindi siamo ben contenti del fatto che,
preso atto che l'emendamento non è stato approvato alla Camera, e
quindi il Presidente della Regione ha detto la verità, oggi si dice
- e io sono contentissimo che ciò avvenga - che ci sarà una
copertura finanziaria assicurata per il triennio 2007-2008-2009 nel
corso dell'esame al Senato.
Presidente
- La parola al Consigliere Lavoyer.
Lavoyer (FA)
- Due brevissime considerazioni del nostro
gruppo sulle comunicazioni del Presidente della Giunta.
Sulla chiusura della verifica, la "Fédération" dà un giudizio
positivo, troviamo che il blocco delle forze autonomiste in questo
momento sia un punto di partenza costruttivo per governare,
amministrare, essere classe dirigente e responsabile in questo
momento particolarmente difficile di legislatura. Siamo quindi
contro coloro che auspicano solo il disordine, il qualunquismo,
coloro che fanno della politica uno strumento di populismo e di
disfattismo. Per la "Fédération Autonomiste" nei momenti difficili
è necessaria l'assunzione di responsabilità... troppo facile, in
questo momento, essere contro tutto e contro tutti! In questo senso
diamo un giudizio positivo nel senso di responsabilità che sta alla
base anche della scelta di "Stella Alpina".
Per quanto attiene la finanziaria, come "Fédération" vogliamo
confermare il giudizio totalmente negativo su questo documento, e
il nostro giudizio è un giudizio politico che non si inserisce
nella dialettica dell'ultimo risultato elettorale per l'elezione
dei Parlamentari, ma riteniamo che questa finanziaria sia una vera
e propria "mazzata" per le famiglie, per i ceti medi del nostro
Paese, per lo sviluppo. Non si può definire diversamente una
finanziaria che aumenta le tasse, taglia i fondi ai Comuni,
introduce nuovi tickets sanitari; altro che stato sociale del
"Governo Prodi" sostenuto, purtroppo, anche dai nostri
Parlamentari! Questo Governo si è inventato lo "Stato gabelliere"
che con una mano prende e con l'altra pure!
Dopo tante promesse questo Governo ha messo sul tavolo i propri
jolly: aumento delle tasse, mantenimento degli sprechi, scarse
risorse per lo sviluppo, caricare sui cittadini i costi della
sanità pubblica. È grave poi la disattenzione per la montagna, per
l'agricoltura; infatti solo grazie a un intervento massiccio del
Governo e del nostro Assessore Isabellon, si è evitato per gli
agricoltori valdostani il taglio dell'esenzione prevista per i
redditi minimi fino a 7.000 euro. I Comuni saranno quindi costretti
ad imporre nuovi balzelli per poter mantenere i livelli di servizi
istituiti ed erogati con efficienza ed è in questo senso che
vogliamo ribadire che siamo totalmente contrari a qualsiasi tipo di
aumento di tasse, argomento che è all'ordine del giorno in questo
momento anche al Comune di Aosta.
Dobbiamo, come maggioranza, lavorare in modo da predisporre un
bilancio del 2007, bilancio di previsione che andremo a discutere
nel prossimo mese di dicembre, e porre rimedio ai guasti provocati
da questa finanziaria, che ha dimostrato di non essere
assolutamente attenta alle necessità degli enti locali. Tralasciamo
poi l'argomento degli studi di settore che mettono a rischio di
chiusura le piccole attività commerciali, soprattutto quelle di
montagna. Queste sono, in sintesi, le motivazioni politiche che
fanno sì che la "Fédération" ribadisca un giudizio totalmente
negativo su tutta la linea rispetto alla finanziaria approvata dal
"Governo Prodi".
Presidente
- La parola al Consigliere Viérin Marco.
Viérin M. (SA)
- Intanto ringrazio i colleghi,
soprattutto quelli di maggioranza che sono intervenuti, condivido
anche quello che ha detto la collega Viérin, nel senso che i toni
vanno un po' modificati, perché a volte si esaspera, ma dall'altra
parte devo dire che a volte pensando in maniera convinta certe
cose, le si esternano con toni che vanno oltre quella che è la
pacatezza.
Il primo aspetto da toccare è la verifica; non ci nascondiamo
che per "Stella Alpina" è stato un passaggio molto difficile,
pertanto è stato un passaggio che ha preso i suoi tempi; non era
"studiato a tavolino", è stato un confronto sui contenuti, sulle
responsabilità, sulla dignità e sulle cose da fare e anche sui
metodi. Tanti, qui, come la collega Squarzino, hanno detto: "ma
cosa farà questa maggioranza, verrà qui a discutere sulle cose e
parlerà all'Assessore competente, il delegato o quello che è"...
Non si preoccupi, collega Squarzino, noi lavoreremo come una
squadra affiatata, saremo partecipi sui problemi e sulle deleghe
che ci verranno assegnate in maniera precisa e, per quel che
riguarda il metodo, credo che questa sia una novità che però deve
essere accolta con favore, perché coinvolge maggiormente le forze
politiche della maggioranza e quindi anche i Consiglieri.
Sui contenuti la "Stella Alpina" ha posto le priorità su alcuni
punti programmatici da concretizzarsi entro fine legislatura, fra
cui in particolare quelli da noi sempre sostenuti quali ad esempio
la riduzione delle tariffe elettriche, le agevolazioni per i
pendolari che utilizzano le autostrade, interventi per il sostegno
alla famiglia come la possibilità di sviluppare il telelavoro, come
riproporre la legge sulle indennità di esproprio.
Le 3 tematiche - metodo, contenuto e responsabilità - che
avevamo posto per avere rispetto e dignità in questa maggioranza e
in questo contesto politico crediamo che, se non ottenute al 100%,
siano state ottenute al 90% dalla nostra forza politica, e questo
nel corso di una trattativa e un confronto serio fino in fondo,
dove è chiaro che la ragione non sta tutta da una parte o la verità
non sta tutta in una tasca, ma dove bisogna cercare di trovare un
punto di incontro e avere come obiettivo quello di rendere più
granitica una maggioranza per arrivare a fine legislatura. Il
collante principale è stato il progetto politico, sono 7-8 anni che
lavoriamo per un progetto politico di centro, moderato,
autonomista, regionalista, e con questi passaggi degli ultimi anni
questo si è avverato.
Abbiamo creduto soprattutto nel progetto, e dico all'amico Fiou
che è meglio riportare al centro i problemi della Valle d'Aosta e
ringrazio invece per il discorso che ha fatto, dicendo che l'unico
sbocco possibile era quello che abbiamo avuto dopo questa verifica,
ma sull'aspetto di riportare al centro i problemi della Valle
d'Aosta ci siamo. Credo che oggi qualcun altro debba parlare più di
problemi della Valle d'Aosta, anziché parlare solo di temi
prettamente istituzionali che vanno benissimo, perché c'è necessità
anche di quello, ma forse bisogna avere la capacità nel
Centro-Sinistra completo di trovare una sintesi sulle cose da fare.
Crediamo che in quel Centro-Sinistra, in quell'armata che si è
composta oggi, i problemi non possono essere affrontati, perché le
visioni sui problemi sono nettamente diverse, quindi non si riesce
a trovare un punto di incontro; quindi, collega Squarzino, meglio
un progetto sul ruolo del centro e la capacità di lavorare in
gruppo.
Credo che anche i Deputati abbiano dimostrato di lavorare in
gruppo, ma in gruppo con il "Governo Prodi"; ed è quello che io,
come candidato allora... e il progetto autonomista regionalista ha
sempre detto: "avevamo l'obiettivo di lavorare per la Valle
d'Aosta". Questo non è successo, non mi stupisco più di tanto, l'ho
dichiarato in campagna elettorale che l'aver firmato con le mani
bloccate un accordo con un Governo nazionale e quindi aver sposato
in anticipo una linea politica nazionale, avrebbe messo la Valle
d'Aosta in grave difficoltà, e questo è successo. Si è verificato
alla prima occasione, perché ricordo anche che la Giunta ha
presentato 45 proposte di emendamento, a memoria ricordo che tutti
i Governi hanno sempre accettato alcuni emendamenti proposti dalla
Regione Valle d'Aosta. Qui auspichiamo che ne accolga uno su 45 e
oltretutto quello già accolto, che riguarda il Gran S. Bernardo e
la statale che sale al Gran S. Bernardo è una cosa che è già stata
consolidata da altri Governi, che era impossibile togliere, quindi
non mi stupisco più di tanto, sono cose che sarebbero successe,
sono successe da subito e... ai Valdostani ogni considerazione!
Crediamo che la "Stella Alpina" debba proseguire questa strada,
perché è l'unica strada per poter meglio concretizzare le attese
dei Valdostani con un comune strumento politico, centrista,
moderato, autonomista, regionalista.
Président
- La parole au Conseiller Ottoz.
Ottoz (UV)
- Cercherò di dare i numeri, cosa che mi
riesce abbastanza bene di solito, perché mi sembra che il
dibattito, in particolare alcune osservazioni fatte
dall'opposizione si fermino alle comunicazioni pubbliche sulla
finanziaria di 2 giorni fa.
Mi sembra che ci siamo dimenticati tutti cosa ha affermato ieri
il Ministro Padoa-Schioppa, che per fare la finanziaria in modo da
riportare al situazione del Paese nell'alveo delle indicazioni
comunitarie era sufficiente una finanziaria di 15 miliardi, non di
35 miliardi: questo vuol dire che la finanziaria, al di là di tutto
quello che abbiamo sentito, in parte condivisibile, in parte
opinioni peraltro rispettabili, in questa finanziaria ci sono 20
miliardi di euro in più che non erano necessari per il risanamento
del Paese, che dovrebbero essere destinati allo sviluppo. Così non
pare, perché il problema è che non ci sono i tagli, apparentemente,
salvo che siano nascosti gli emendamenti o gli ordini del giorno di
cui parla il Consigliere Sandri, è tutto prelievo aggiuntivo che in
parte va a mantenere, in parte perché come sapete è parziale, tanto
che gli stessi sindacati non ne sono soddisfatti, va a rispettare
la promessa elettorale della riduzione del cuneo fiscale.
In questi 20 miliardi di euro non si sono trovati i soldi per la
nostra ferrovia: questo è il problema. La finanziaria produce 20
miliardi di entrate aggiuntive, rischiando di "mettere in
ginocchio" il Paese, quindi non è il problema che non ci sono i
soldi o l'Europa o il discorso "vorrei vedervi con il debito che ha
lasciato Berlusconi"... che poi non si sa che fine abbia fatto, se
bastavano 15 miliardi, ma questa è una considerazione "en passant",
di pura matematica. Poi è vero che ogni Governo, quando arriva,
trova il "buco" di quello prima, perché è il modo di comunicare nei
primi 6 mesi, quindi non mi scandalizzo per Prodi come non mi
scandalizzai a suo tempo per Berlusconi, come non mi scandalizzai
la volta prima... è tutto prelievo aggiuntivo. In più c'è anche una
sorta di prelievo forzosamente imposto ai Comuni che dovranno per i
tagli far fronte a certe cose.
Bastavano 15 miliardi, ne vengono richiesti 35, nei 20
aggiuntivi, quindi nel progetto di sviluppo, il cuneo fiscale non
assorbe 20 miliardi ma molto, molto meno, non si sono trovati i
soldi per la ferrovia, in tutto questo direi con un'operazione di
comunicazione che trovo deprecabile e che mi preoccupa molto. Con
un tipo di comunicazione che alimenta nei fatti, perché 20 miliardi
alla fine sono una redistribuzione di reddito, da qualche parte
bisogna prenderli, ma che alimenta nei fatti e nella comunicazione,
il che è ancora più grave, perché è il modo di reinventare l'odio
di classe che sembrava sepolto, generando un'anacronistica
contrapposizione con la dichiarazione di vari ministri, tra i
lavoratori dipendenti, pensionati e soprattutto lavoratori
pubblici, cioè quelli di cui si occupano i sindacati - la parte
protetta del Paese - e la parte produttiva del Paese, con questo
alimentando, reinventandolo, una sorta di odio di classe del quale
non abbiamo bisogno in questo Paese, e questo non ci porterà da
alcuna parte!
Presidente
- La parola al Consigliere Salzone, per una
precisazione.
Salzone (SA)
- Mi dicono che il collega Sandri - non ho
potuto ascoltarlo - mi ha rivolto un insulto nel suo intervento,
attribuendomi del "burattino" a servizio di qualcun altro...
Vorrei sottolineare, primo: che il collega Sandri ha perso
un'occasione per stare zitto, questo me lo consentirà di dirglielo,
Presidente, ma non lo ripagherò con la stessa moneta, anche se di
argomenti potrei averne altrettanti... quindi, in attesa delle sue
scuse, mi auguro, anche perché in questo caso, come lei ha
sottolineato, Presidente, alzare i toni in questa maniera non fa
bene al dibattito politico, il mio vuole essere più un richiamo a
dei toni moderati, come credo di aver sempre fatto, ma per
raggiungere lo scopo di avere un dibattito sereno in quest'aula,
evitando toni così alti che non fanno bene a nessuno... gli insulti
sono segno di maleducazione e credo che debbano essere sempre
sottolineati.
Presidente
- La parola al Consigliere Maquignaz, per lo
stesso motivo, desumo.
Maquignaz (UV)
- Cercherò di essere moderato, perché
credo che il rispetto per le persone sia la prima cosa che si
impara fin da piccoli, quindi rimango e spedisco al mittente
l'affermazione fatta dal collega Sandri, e termino qui, perché mi
spiacerebbe dire parole ulteriori che ritengo non opportune in
questo momento; quindi la rimando comunque al mittente.
Presidente
- La parola al Consigliere Sandri.
Sandri (GV-DS-PSE)
- Effettivamente nella foga del
dibattito consiliare, ho esagerato, per cui chiedo scusa
formalmente ai 2 colleghi per l'epiteto che vi ho dato... spero di
poterlo cancellare dalla trascrizione e dai verbali.
