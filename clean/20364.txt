Classificazione
CONSIGLIO REGIONALE
GIUNTA REGIONALE



Oggetto del Consiglio n. 374 del 29 gennaio 2004 - Resoconto
OGGETTO N. 374/XII - Relazione della II Commissione consiliare
permanente sull'indagine conoscitiva finalizzata ad approfondire le
presunte violazioni della legge 28/2000 in relazione alla
comunicazione su organi di informazione sull'attività svolta
dall'Assessorato del turismo.
Il Consiglio
Premesso che l'Ufficio di Presidenza del Consiglio, nella
riunione del 6 ottobre 2003, ha autorizzato, a seguito delle
risultanze ed al dibattito svoltosi nell'adunanza consiliare in
data 1° ottobre 2003 e ai sensi di quanto previsto dall'articolo 24
del Regolamento interno del Consiglio, la II Commissione consiliare
ad effettuare un'indagine conoscitiva finalizzata ad approfondire
le presunte violazioni della legge 28/2000 (Disposizioni per la
parità di accesso ai mezzi di informazione durante le campagne
elettorali e referendarie per la comunicazione politica), in
relazione alla comunicazione su organi di informazione
dell'attività svolta dall'Assessorato del Turismo, Sport, Commercio
e Trasporti nel periodo elettorale ed ai rapporti intercorrenti tra
tale Assessorato e l'Agenzia Sanguinetti Comunicazioni s.r.l. nel
corso dell'undicesima legislatura;
Rilevato che la II Commissione consiliare ha completato
l'indagine conoscitiva licenziando la relazione conclusiva in data
16 gennaio 2004;
Visto che il Presidente della Commissione, con nota del 16
gennaio 2004, ha trasmesso alla Presidenza del Consiglio la
relazione in questione con la richiesta di iscrizione all'ordine
del giorno della prossima adunanza del Consiglio regionale;
prende atto
dell'allegata relazione della II Commissione consiliare
permanente.
Allegato
(Omissis)
Président - Je rappelle que nous sommes toujours en discussion
générale concernant l'objet n° 29 à l'ordre du jour.
La parole au Conseiller Praduroux.
Praduroux (UV) - Volevo solo precisare, come componente della II
Commissione, che la commissione, incaricata parecchi mesi fa di
fare un'indagine in relazione a quanto era emerso in questo
Consiglio, ha lavorato in modo determinato per ben 3 mesi. Sono
state audite tutte le persone che i commissari hanno ritenuto
opportuno audire - sia domandate dalla minoranza, sia domandate
dalla maggioranza -, si sono avuti tutta una serie di documenti -
che sono stati richiesti, in modo il più ampio possibile, sempre
dai commissari -; è stato richiesto, con l'accordo di tutti i
commissari, un parere legale e oggi all'ordine del giorno vi è
questa relazione della II Commissione. Mi pare che oggi in questo
dibattito sia sorta, non dico una serie di elementi, ma una
discussione diversa da quella portata avanti in tutti questi mesi
in commissione.
Non sono d'accordo pertanto di accettare tutti questi nuovi
documenti che sono sorti dopo, questi nuovi dubbi, questo nuovo
modo di fare politica che non mi pare sia così corretto, perché in
commissione i commissari hanno votato tutti quella che era non una
risoluzione, ma l'accettazione della relazione e in questa
relazione non era stato iscritto alcun problema concernente la
trasparenza di quella che era stata l'attività dell'Assessore
Cerise. Vorrei pertanto ribadire - come Commissario, Vicepresidente
della II Commissione - che in commissione non sono sorti elementi
che sono stati portati oggi da vari colleghi, pertanto mi dissocio
da questo metodo di fare politica.
Président - La parole au Conseiller Riccarand.
Riccarand (Arc-VA) - Solo per l'ordine dei lavori, noi
chiederemmo al Presidente del Consiglio di non chiudere la
discussione generale, stiamo tutti aspettando che vi sia
l'intervento dell'Assessore per quegli elementi che tutti stanno
aspettando; dopodiché domandiamo che vi sia la possibilità di
intervenire ancora in discussione generale.
Presidente - Non posso obbligare l'Assessore ad intervenire,
normalmente la prassi è che, dopo la chiusura della discussione
generale, vi sia l'intervento dell'Assessore o del Presidente della
Regione, dopodiché i proponenti - in questo caso tutti i
sottoscrittori della relazione, cioè tutti i componenti della II
Commissione - hanno facoltà di replica però, se non vi sono altri
interventi, chiudo la discussione generale.
La parola il Consigliere Frassy.
Frassy (CdL) - Presidente e colleghi, sulla questione
procedurale per quanto riguarda il prosieguo di questo dibattito, è
evidente che qui ci troviamo di fronte ad una relazione che ha una
sua straordinarietà rispetto all'ordinarietà dei lavori del
Consiglio.
Questa mattina all'una meno venti abbiamo chiesto una
sospensione di 15 minuti come forze della minoranza e dai banchi
della Giunta è venuto il suggerimento di dire: anziché fare una
sospensione di 15 minuti per tornare in aula all'una meno cinque,
sospendiamo i lavori del Consiglio e li riprendiamo nel pomeriggio
alle 15,30. I lavori sono invece iniziati alle 16,10 perché la
maggioranza era in riunione; penso che questo, anche se è un fatto
non comunicato, è un fatto noto, legittimo e politicamente
lecito.
Questa discussione stamani ha messo in evidenza, come lo stesso
collega Praduroux ha riconosciuto, degli elementi che non erano
emersi nel corso dell'indagine conoscitiva. Al di là della
conclusione un poco paradossale - è la filosofia dello struzzo di
ignorare i problemi e di mettere la testa sotto la sabbia, collega
Praduroux, ma questa è una sua legittima scelta -, è evidente che
la maggioranza avrà avuto modo di chiarirsi al suo interno, è
evidente che l'Assessore Cerise avrà argomentato in maggioranza
sulle problematiche emerse nel dibattito di questa mattina.
Presidente, allora io invocherei ancora una volta la centralità del
Consiglio; su questo argomento, Assessore Cerise, le risposte le
deve dare in aula; saremmo i primi a ricrederci a fronte delle
risposte che lei vorrà fornire in aula sulle considerazioni che
abbiamo fatto questa mattina, ma le risposte lei le deve fornire!
Colleghi, è inaudito che un dibattito su una problematica come
quella di questa mattina, che ha impegnato non il Consiglio, ma una
commissione per settimane e settimane, si chiuda nel silenzio
generale. Mi appello al Presidente Perron, alla centralità del
Consiglio, anche al Presidente Perrin; se su questo argomento la
Giunta non ha nulla da dire e non ha nulla da eccepire, prendiamo
atto che quanto stamani è stato dichiarato era fondato. Chiudo
questo mio intervento di mozione d'ordine, per evidenziare,
Presidente, che è inaudito che si chiuda la discussione generale in
un contesto del genere!
Président - La parole au Conseiller Curtaz.
Curtaz (Arc-VA) - Sempre sulle questioni procedurali, mi
consenta di sollevare un piccolo problema. Non so se l'Assessore
Cerise desidera intervenire o meno nel dibattito, è suo diritto
farlo o non farlo, però sappia che, se si chiude la discussione
generale, l'Assessore Cerise non interviene più, perché rispetto a
questa vicenda non vi è assessore "competente". Qual è l'assessore
competente? Se si chiude la discussione generale, quindi non
parlano più molti consiglieri, ma neanche può parlare l'Assessore
Cerise; dopodiché può essere un atteggiamento legittimo, purché si
sappia che non è irrilevante chiudere o meno in questo momento la
discussione generale. Faccio solo questa osservazione di carattere
regolamentare...
Président - La parole au Conseiller Salzone.
Salzone (SA) - Brevissimamente per ribadire il senso del mio
intervento di questa mattina. Ritengo indispensabile, sulla base
delle diverse cose venute fuori nel dibattito, che vi sia la
replica dell'Assessore in fase di discussione generale. Qui non
dobbiamo votare nulla; il comportamento della "Stella Alpina" sarà
condizionato dal fatto che si possa ascoltare l'Assessore Cerise,
questo per noi è pregiudiziale!
Presidente - La parola all'Assessore al territorio, ambiente e
opere pubbliche, Cerise.
Cerise (UV) - Il Consigliere Curtaz si è sentito risentito
quando qualcuno gli ha detto che vi era la tendenza a voler
trasformare l'aula del Consiglio in un tribunale ma, ogni volta che
ci si rapporta con voi, finisce così! Avevo detto che non avrei
voluto intervenire in questa seduta, proprio per non trovarmi a
difendermi non in una logica politica, non secondo un dibattito
politico, ma appunto in una logica di tribunale.
Darei per acquisito tutto quello che è stato detto e che è
contenuto all'interno della relazione, che, in qualche modo, mi
pare già una sorta di tavolo di concertazione, un luogo dove le
cose, che dovevano essere esaminate per mandato di questo
Consiglio, a seguito di quelle mozioni consiliari, erano ampiamente
sviluppate e le risultanze molto ovvie. Rimaneva un capitolo,
peraltro a margine, conseguente forse, ma a margine, sul quale sono
state costruite delle ipotesi di collusioni fra il sottoscritto e
la ditta "Sanguinetti", ipotesi di cattiva conduzione dei
procedimenti per i quali veniva affidata a questa ditta la
redazione di un video, di un DVD e di alcuni opuscoli, in quanto si
sarebbe potuti arrivare allo stesso risultato forse spendendo meno
con altri percorsi più corretti e via discorrendo. Su questo, al di
là di valutazioni anche pesanti, sgradevoli fatte da qualcuno, la
cosa fino a lì era rimasta nell'ambito di un tono accettabile,
sebbene di un linguaggio piuttosto modesto, un modo di guardare le
cose piuttosto di "bassa statura"; qui la cosa invece è diventata
sgradevole e mi impone non solo di intervenire, ma di fare
chiarezza, perché è chiaro che sono dichiarazioni che si
riferiscono ad aspetti che potrebbero essere giudicati, e le une e
gli altri, in altra sede. Andiamo allora a vedere un attimo la
vicenda di queste videocassette e di questo DVD, che mi pare stia a
cuore a qualcuno.
Dalla documentazione che tutti possono rivedere - peraltro
l'impianto di quanto io andrò a dire era stato a suo tempo ben
illustrato dall'Assessore Caveri a seguito di una vostra precisa
interpellanza, ma forse non è stata colta in tutte le sue
puntualizzazioni -, cosa succede? Verso la fine del 2002 gli uffici
dell'Assessorato del turismo lamentano la mancanza di materiale
pubblicitario, in particolare nel settore delle alte vie. Si rileva
che questo opuscolo "Alte vie", sul quale mi "corre" di fare una
precisazione, è di proprietà dell'Amministrazione regionale, cioè
sono di proprietà dell'Amministrazione regionale l'ideazione, i
diritti di autore e quant'altro, c'è scritto anche bene dietro.
Quando ci si trova di fronte all'esaurimento di opuscoli come
questo e se ne vuole riacquisire delle copie per dare in sede di
manifestazioni, di mostre, o come veicolo pubblicitario nei vari
mercati del turismo, normalmente si fa ricorso ad un appalto per la
stampa, viene appaltata solo e semplicemente la stampa. È quello
che succede a seguito di una deliberazione adottata dal Presidente
della Regione, "ad interim" in quel momento, e che dispone in
economia di 8.000 copie di questo opuscoletto, attraverso la
procedura dell'acquisizione di un preventivo e via dicendo. La
ditta "Musumeci" nell'offerta dice: "per 8.000 il prezzo è
X…" - non ricordo -
"… per le ulteriori copie il prezzo è
molto meno, decisamente molto meno". La domanda che ha fatto
qualcuno è: "ma perché non ne ha comprate 30.000, 40.000, 50.000?"
Il motivo è banale: perché il regolamento in economia, al quale si
è ricorsi per fare questo acquisto, non consentiva di spendere più
di quello, tutto lì. Posso capire che da questo momento sia non più
credibile, però devo dire le cose esattamente come stanno, se poi
non siete d'accordo…
(interruzione del Consigliere Frassy, fuori
microfono)
… c'è un altro motivo per il quale
non è più opportuno reiterare eventualmente un acquisto di questo
opuscoletto, quindi quell'acquisto è stato un acquisto di tipo
estemporaneo, per far fronte a una necessità del tutto contingente.
Nel frattempo, questo è l'ulteriore motivo per cui non si sono dopo
acquistate ulteriori copie, era intenzione dell'Assessorato
iniziare uno studio per fare un nuovo dépliant, che tenesse conto
di quello che era successo nell'anno 2000 e che qui non compariva,
cioè la questione dell'alluvione, che aveva determinato la
variazione di alcuni percorsi; aveva determinato alcune situazioni
diverse per quanto riguardava gli accessi e via dicendo.
Cosa succede nel frattempo? Nel frattempo presso l'Assessorato,
in data 8 agosto 2002, era stata avanzata dalla "Sanguinetti
Comunicazioni" una copia di preventivi, uno dei quali dal titolo:
"Nuovo opuscolo - Alte vie della Valle d'Aosta. Emozioni tra terra
e cielo" e l'altro era: "Nuova edizione del video durata 30' - Alte
vie della Valle d'Aosta. Emozioni tra terra e cielo". Prevedeva 500
videocassette, 500 DVD, per 20.000 euro, mentre l'opuscolo
prevedeva 50.000 copie a 0,33 euro più IVA, oppure 0,625 euro o
0,521 euro più IVA, 10.424 euro totalmente più IVA. A questo punto
questa offerta è stata posta all'attenzione dei dirigenti, visto
che permaneva il sollecito di disporre di materiale che non si
limitasse solo a questi 8.000 che si "bruciavano" sì e no in una
fiera; che cosa viene fatto in seno all'Assessorato?
Viene fatta una riunione alla quale sono invitati tutti i
consorzi degli operatori turistici e a questi viene chiesto se il
prodotto, questo prodotto, vale a dire la videocassetta, il DVD più
gli opuscoli che vi sono dentro, è di loro interesse, se le
quantità offerte sono ritenute congrue per rispondere alle loro
esigenze, se poi i contenuti dei prodotti sono quelli da loro
attesi per suscitare interesse nella clientela sia nell'ambito
dell'offerta turistica, sia nel rappresentare la Valle d'Aosta. A
questa riunione credo partecipasse anche la ditta "Sanguinetti",
può darsi.
A seguito di questo incontro, la ditta "Sanguinetti" formula una
seconda offerta, prima provvede a riordinare l'impianto di questi
due prodotti come da richiesta dei consorzi, peraltro vengono
implementati con una nuova lingua, la lingua tedesca, vengono
prodotte anche quattro unità in lingua giapponese, tenuto conto che
in quel momento si apriva uno scambio con il Giappone, e vengono
aumentate le quantità sulla base di quelle che erano le richieste,
così come proposte dai Consorzi degli operatori turistici. Questa
operazione portava ad avere un preventivo che ipotizzava 1.104
cassette VHS, 500 DVD, ma implementati con una lingua in più
rispetto a quella iniziale, per un costo unitario di 19,95 euro
rispetto ai 24 euro dell'offerta iniziale, agosto 2002, e 20.000
opuscoli, naturalmente con le quattro lingue e le caratteristiche
che erano state richieste, per 16.080 euro. A questo punto il costo
unitario è 19,95 euro per le VHS e i DVD e per gli opuscoli è di
0,804 euro. Presa visione di questo preventivo, sempre gli uffici
rilevano che l'offerta è ancora alta, allora cosa succede? Viene
concordata una terza offerta o ricontrattata quella di prima, per
cui allo stesso prezzo di prima, cioè per 32.000 euro, le
videocassette passano da 1.104 a 1.254, restano i 5.000 DVD e,
sempre per lo stesso prezzo, cioè 16.080 euro, quindi al costo
cadauno di 0,536 euro, gli opuscoli passano da 20.000 a 30.000.
Questa è la storia ed è - io credo - una storia che, se ce n'è
bisogno, dimostra che c'è stata diligenza, attenzione, economia,
economicità, contrattazione e un ottimo lavoro per arrivare a
concludere un'offerta come poche volte a me succede nell'ambito
dell'Amministrazione regionale; non ho altre conclusioni da fare
per quanto riguarda questo tipo di questione.
Sulla questione relativa alla terza tranche dell'appalto per la
campagna pubblicitaria, la campagna di promozione della Valle
d'Aosta, voglio ricordarvi come prima di deliberare in questo
senso, questa deliberazione andò in Giunta almeno 3, se non 4
volte, e ogni volta era oggetto di un'analisi molto attenta e alla
fine, acquisiti tutti i pareri, fatte tutte le valutazioni, la
Giunta decise di adottarla. Richiamo qui brevemente quanto scriveva
l'Avv. Garancini in merito:
"Come si ricorderà, a fronte dell'esame dei criteri
applicabili ai vari casi di risarcimento del danno, reintegrazioni
in forma specifica e per equivalenti, sia in termini generali, sia
ovviamente tenuto conto del caso concreto, si è ribadito che
potrebbe sortire maggiori e sicuramente più gravi effetti
penalizzanti per l'Amministrazione regionale procedere alla forma
di restituzione in forma specifica, revocando cioè l'appalto in
caso all'attuale esecutrice per affidarlo alla società "Baretti e
Associati", alla quale peraltro resterebbe l'onere di dimostrare
anche attraverso nuovo ed autonomo giudizio di avere conseguito un
danno dalla procedura conclusasi dall'Amministrazione regionale, di
quantificarlo debitamente, piuttosto che proseguire nel rapporto
contrattuale con essa"
.
Voglio ricordare come su questa deliberazione fu aperto da parte
della Corte dei Conti un procedimento e che dopo esami la Corte dei
Conti l'ha archiviato.
Président - La parole au Conseiller Riccarand, pour motion
d'ordre.
Riccarand (Arc-VA) - Chiedo una sospensione per una riunione dei
gruppi di minoranza, prima di proseguire i lavori.
Président - Une suspension du Conseil pour 15 minutes.
Si dà atto che il Consiglio è sospeso dalle ore 16,35 alle
ore 17,19.
Président - La parole au Conseiller Frassy, pour deuxième
intervention.
Frassy (CdL) - Penso che il mio intervento sarà molto più breve
di quanto non lo sia stato quello di questa mattina, non solo per
una questione regolamentare dei tempi, ma anche perché dobbiamo
constatare che non sono emerse delle novità significative rispetto
all'insieme delle valutazioni e delle argomentazioni espresse
questa mattina dai banchi dei gruppi di opposizione. L'ho detto
quando poco fa invitavo l'Assessore Cerise a replicare e
sinceramente gli ho detto che eravamo in attesa di sentire quali
erano le argomentazioni che potessero confutare e superare i
problemi che avevamo posto questa mattina.
Al di là di certi interventi forse d'ufficio, preparati prima
del dibattito, poi recitati dai banchi di maggioranza, con la
spiacevole sensazione per chi li stava leggendo di leggere un
qualcosa che era superato dai fatti e dagli eventi su cui si era
discusso, devo dire che abbiamo constatato come su questa vicenda
una delle forze politiche di maggioranza - i DS - abbia omesso di
intervenire. Qualcuno riterrà che sia un silenzio "ad adiuvandum",
qualche altro probabilmente avrà una valutazione differente. Su un
argomento di questo genere, invece, pensavamo che fosse importante
confrontarci, non perché l'aula di questo Consiglio debba
sostituirsi all'aula del tribunale, ma perché riteniamo che certe
questioni - colleghi, ne siamo consapevoli che hanno poco di
politico - pur avendo poco di politico, sono essenziali alla
politica, sono le regole della politica. Sul terreno politico lo
scontro, la differenziazione è doverosa e legittima: è la regola
della democrazia fra chi rappresenta una visione e chi si
contrappone a quella visione con un'altra prospettiva, ma sul
terreno delle regole non vi deve essere il gioco di maggioranza ed
opposizione, sul terreno delle regole non esistono
differenziazioni.
Mi dispiace di dover smentire qualche collega che dai banchi
"dell'Union Valdôtaine" ha detto: "ma voi cercate di dividere fra i
buoni e i cattivi". Noi abbiamo semplicemente evidenziato come,
nell'ambito anche di questa Giunta, vi siano delle diverse
sensibilità e dei diversi comportamenti, su quelle che non sono
questioni politiche, ma questioni di stile, di metodo, di
opportunità e di rispetto delle regole. Ci sembra che questo
comporti un giudizio di tutta evidenza per chi si avvicina
all'esame degli atti che determinano le scelte politiche.
Avremmo gradito che qualcuno, l'Assessore Cerise o il Presidente
Perrin, che comunque era membro della Giunta precedente, o gli
altri Assessori facenti parte di detta Giunta, ci spiegasse come
mai nel 2003 il cliente Regione si è materializzato nella persona
dell'Assessore stesso; questo non era accaduto nei periodi
antecedenti con i predecessori dell'Assessore Cerise e si è invece
verificato all'antivigilia della campagna elettorale per le
regionali del giugno scorso. Avremmo auspicato che qualcuno ci
spiegasse come mai sono state variate a seconda dei momenti le
verità su come si è concretizzata questa sequenza, che ha portato a
reiterare uno, due, tre, quattro e forse cinque uscite dei
cosiddetti "pubbliredazionali" a pagamento. Nessuno si è sentito in
dovere di spiegare al Consiglio i rapporti intercorsi.
Assessore, mi dispiace ribadire in questo intervento di replica
che l'approccio che lei ha con le carte dell'amministrazione, con
l'interpretazione dei regolamenti è un approccio - per usare un
eufemismo - di tipo personalistico. Poc'anzi non ho interrotto
brevemente la sua esposizione per una provocazione, ma l'ho
interrotta perché le confesso di non aver assolutamente capito
quale fosse l'argomentazione centrale che lei ha portato alla
necessità di dover operare con l'affido diretto l'esecuzione dei
noti 30.000 opuscoli. Se non ho capito male, ma mi sono confrontato
con i colleghi in questa breve pausa, mi sembra che lei abbia
affermato che non poteva procedere diversamente perché il
regolamento - immagino che sia il regolamento n. 2/94, quello
dell'esecuzione dei lavori in economia - non consentiva procedure
diverse. Non so se ho capito correttamente quella che è stata la
sua argomentazione, il riferimento è al regolamento n. 2/94? Se il
riferimento è quello - anche perché penso che non vi siano altre
procedure che regolamentino la materia -, quello che ha detto non
corrisponde assolutamente a verità. Penso ed invito i colleghi ad
approfondire anche questo aspetto perché qui, purtroppo, ci
facciamo le domande e poi ci dobbiamo dare le risposte perché,
quando poniamo delle domande precise, le risposte spaziano sino sul
Giappone, ma poi non arrivano mai a dare delle conclusioni
concrete.
Il regolamento per l'esecuzione dei lavori in economia è lo
stesso regolamento che decide che tipo di procedura utilizzare
nella trattativa privata, ma anche che tipo di procedura o, meglio,
che limiti utilizzare nell'affido diretto. I limiti economici, di
conseguenza, sono i medesimi, Assessore; anzi, a maggior ragione,
se vi sono dei limiti - e dei limiti esistono, perché i limiti sono
di 70.000 ECU per le provviste e i servizi e di 200.000 ECU, perché
il regolamento è datato 1994, come dicevo, per gli altri lavori -
questi limiti valgono per tutti i provvedimenti che vengono
adottati nel rispetto di questo regolamento. Questo regolamento
considera come eccezione il ricorso diretto a una determinata
persona o impresa, un'eccezione rispetto alla regola dei tre
preventivi. La sua risposta, Assessore, perciò non solo non è
convincente, ma non è veritiera rispetto alla norma del regolamento
da lei citato.
Colleghi, capite che, a fronte di una situazione che non ha
fatto chiarezza, ma che ha ribadito un certo modo di intendere e di
gestire la cosa pubblica, non cambia la nostra conclusione espressa
preliminarmente al dibattito di questa mattina e ribadita nel corso
di tale dibattito. Questa mattina, per esigenze di sintesi, abbiamo
omesso di carrellare su una serie di altre deliberazioni
"sfortunate", "incidenti di percorso" del suo mandato in
Assessorato del turismo. Vorrei ora ricordare anche quella
deliberazione sorprendente, oggetto di una nostra interpellanza,
adottata dalla Giunta uscente della scorsa legislatura all'indomani
del voto delle elezioni regionali; il 9 giugno veniva conferito un
incarico a un certo soggetto, che abbiamo poi appurato non aver mai
lavorato prima con l'Amministrazione regionale; ma abbiamo
riscontrato che in Amministrazione regionale a maggio, dunque prima
che questo soggetto avesse formalizzato il rapporto con
l'Amministrazione regionale - e mi riferisco alla "Cave Consulting"
di un certo Sig. Soresi -, erano già depositate una serie di minute
di quel lavoro che, peraltro, non si è mai completato nei 30 giorni
che lei assegnava nel capitolato e ciononostante non sono mai state
applicate le sanzioni previste dal capitolato, tant'è che
quell'incarico è ancora aperto.
La conclusione che il nostro gruppo trae da questa vicenda,
Presidente Perrin, è che su certi principi non ci si può
confrontare, ma bisogna prendere le decisioni che spettano a chi
comunque ha la responsabilità della squadra e, in un organo
collegiale come quello della Giunta, il Presidente della Regione
sicuramente ha una responsabilità maggiore. Questa responsabilità è
maggiore soprattutto quando certi fatti sono messi in evidenza,
quando certi fatti sono messi in luce non solo da sensazioni o
valutazioni, ma da documenti.
Ho detto in una breve mozione d'ordine effettuata ad inizio del
pomeriggio che è sorprendente il ragionamento - e mi auguro che non
faccia parte delle sue considerazioni in questo momento - del
collega Praduroux che, nel momento in cui si esamina una certa
vicenda e si scoprono delle questioni che vanno al di là di quello
che si prevedeva di trovare sulla strada, dice: "è fuori tema, non
possiamo esaminare queste questioni, perché noi dovevamo esaminare
altre questioni". È sorprendente, collega Praduroux, che si possa
utilizzare questo metro di ragionamento quando si parla delle
regole; penso che, quando si parla delle regole, ci si debba
attenere e che, quando si verifica che qualcosa va al di fuori
delle regole, in qualche maniera il tutto debba essere valutato per
quello che merita di essere valutato.
Chiudiamo di conseguenza questo approfondimento sulla relazione
della commissione di indagine con un invito e con una
comunicazione. L'invito, Presidente Perrin, è quello che abbiamo
fatto nei giorni scorsi: riteniamo che l'Assessore Cerise, avendo a
più riprese mentito in Consiglio, abbia infranto la regola prima
della politica, ossia la trasparenza e la correttezza, e che, di
conseguenza, sia auspicabile che, a fronte di questa situazione,
lei prenda il provvedimento conseguente di revocargli le deleghe
perché, anche considerando quelle che possono essere definite le
considerazioni più buoniste di uno sfortunato "pacioccamento" delle
procedure amministrative, penso che, nell'ambito delle opere
pubbliche, sia pericoloso "inciampare" nelle procedure! È opportuno
che la Giunta "in primis", la maggioranza subito dopo, ma anche il
Consiglio possano concentrarsi e confrontarsi sui temi politici,
sulle attività concrete, senza andare a domandarsi se a monte di
quelle conclusioni politiche vi sia il rispetto o meno delle
procedure! Questo non è un elemento di poco conto!
La comunicazione invece che il nostro gruppo fa - anticipando
quella che verrà ribadita dagli altri gruppi consiliari - è che
nella sospensione appena effettuata le forze dell'opposizione hanno
concordato un documento, sottoscritto unanimemente dai
rappresentanti delle tre forze politiche di opposizione, che verrà
depositato oggi per poter essere discusso nel prossimo Consiglio.
Questo anche affinché su certi elementi, sui quali il Consigliere
Praduroux non ha potuto prepararsi, in quanto ha detto che non
conosceva certe evidenze, o su certi elementi che il collega Borre
ha detto che comunque - se non erro, forse il collega Rini - non
erano attinenti al percorso dell'indagine conoscitiva, questi
colleghi Consiglieri possano, nei 15 giorni che ci separano dal
prossimo Consiglio, arrivare ad un dibattito con una maggiore
cognizione delle situazioni che abbiamo cercato oggi di
sunteggiare. Ci rendiamo conto che forse il tempo non è stato
sufficiente per poter esporre in maniera chiara e puntuale certe
problematiche. Confidiamo che il tempo sia galantuomo, di
conseguenza siamo convinti che il prossimo Consiglio ci darà tutto
il tempo necessario per poter riprendere questo argomento con una
serie di ulteriori evidenze, di ulteriori analisi, con una serie di
maggiori approfondimenti, che non mancheranno di coinvolgere anche
in maniera più completa consiglieri attenti come il Presidente
della IV Commissione, Praduroux.
Président - La parole au Conseiller Riccarand, pour deuxième
intervention.
Riccarand (Arc-VA) - Alcuni mesi fa è stato posto all'attenzione
del Consiglio regionale un problema rilevante, una questione
riguardante il rispetto delle regole sulla cui base si gestiscono e
si realizzano le campagne elettorali, quindi un problema
fondamentale di regole democratiche e, su questa base, c'è stata la
necessità di un approfondimento, di una verifica, di un esame di
quello che è successo.
Al termine dei lavori della II Commissione e del dibattito in
quest'aula noi ribadiamo una serie di elementi che, a nostro
avviso, sono molto evidenti. Abbiamo evidenziato che c'è stato un
comportamento che ha rappresentato una violazione della normativa
statale sul divieto di comunicazione istituzionale nel periodo
pre-elettorale; c'è stata una violazione della normativa regionale
sui limiti di spesa dei singoli candidati; c'è stato un
comportamento che contrasta con gli obblighi di imparzialità, di
correttezza, di trasparenza, che deve caratterizzare un pubblico
amministratore e infine c'è stato un atteggiamento da parte
dell'Assessore non corretto nei confronti del Consiglio, con
continue menzogne rispetto alle motivazioni e al perché di certi
comportamenti. Ora, su tutti questi elementi, nel corso del
dibattito di oggi, delle repliche di Consiglieri della maggioranza
e dell'Assessore, non sono venute risposte puntuali e convincenti
né sulle questioni di carattere più generale, né sulle questioni di
carattere particolare.
L'Assessore è intervenuto su un punto, su uno dei punti su cui
noi abbiamo evidenziato le nostre critiche e le nostre censure, su
tutti gli altri punti non ha detto niente; ma anche sul punto su
cui è intervenuto, cioè sulla vicenda della pubblicazione
dell'opuscolo delle Alte Vie, non vi è stata alcuna risposta
convincente, anzi esattamente il contrario! Non si capisce neppure
dopo l'intervento dell'Assessore per quale motivo si sia deciso da
parte dell'Assessorato, presieduto dall'Assessore Cerise, di
acquistare 30.000 copie di un opuscolo di bassa qualità ed inutile
sulle Alte Vie, quando c'erano già a disposizione 8.000 opuscoli di
un testo di maggiore qualità appena ristampati e messi a
disposizione dell'Assessorato. Le giustificazioni che sono state
portate non sono valide né sul piano tecnico (quantitativi di spesa
possibile, eccetera) né laddove diceva: "non abbiamo deciso di
ristampare quello lì, perché è un vecchio testo che andava
rifatto". Certo che è un vecchio testo che andava rifatto, ma
allora come mai la Giunta un mese prima aveva deciso di ristamparne
8.000 copie? L'alluvione è avvenuta nell'ottobre 2000, non nel
gennaio 2003, ben prima che la Giunta regionale nel dicembre 2002
decidesse di ristampare quell'opuscolo; quindi le argomentazioni
che lei, Assessore, ha tirato in ballo sono di per sé
inconsistenti. Non si è capito, noi continuiamo a non capire perché
queste 30.000 copie aggiuntive di un testo che era già previsto
sono state pagate più del dovuto per la stampa, permettendo quindi
all'agenzia pubblicitaria di realizzare un doppio guadagno; guarda
caso, proprio quell'agenzia pubblicitaria che stava programmando la
campagna pubblicitaria per l'Assessore. Questo è il contesto su cui
ci siamo mossi e su cui ci troviamo e che, secondo noi, è
estremamente preoccupante.
Riteniamo quindi che il comportamento tenuto dall'Assessore al
turismo nella primavera del 2003 sia totalmente incompatibile con
le funzioni e il ruolo di un pubblico amministratore e anche noi
chiediamo che egli dia le dimissioni dalla Giunta regionale. Non ci
sembra che sia compatibile la presenza in Giunta di una persona che
abusa del proprio ruolo, che finalizza il proprio interesse
particolare… una realtà di carattere
pubblico… che sistematicamente mentisce
al Consiglio e non permette di comprendere le cose. Con quale
affidabilità si può gestire in questo modo una presenza in Giunta
regionale? Chiediamo quindi che vi siano queste dimissioni,
domandiamo anche alla maggioranza e alla Giunta di riflettere e di
esaminare a fondo questa vicenda. Ci rendiamo anche conto che
magari non tutti hanno una sufficiente conoscenza di tutti gli
elementi, chiaramente chi non ha approfondito più di tanto si starà
chiedendo come mai qui e là… e vorrà
vedere, esaminare la documentazione, certo bisogna farla questa
"cosa", in modo che tutti siano convinti. Per questo motivo abbiamo
deciso, come forze di minoranza, di non formalizzare oggi un voto
in Consiglio che sarebbe prematuro. Vogliamo che, con tutto il
tempo necessario, acquisiate tutti gli elementi che ritenete
opportuno, facciate tutte le verifiche da voi reputate opportune,
però è chiaro che esiste un problema di credibilità di un Assessore
regionale e noi chiediamo che questo Assessore venga sostituito.
Questa è la nostra posizione e, chiaramente, ci auguriamo che vi
siano delle risposte chiare in tempi brevi rispetto a questa
situazione; fin dal prossimo Consiglio formalizzeremo con gli altri
gruppi consiliari delle iniziative in modo da arrivare ad un
chiarimento definitivo rispetto a questa incresciosa vicenda.
Président - La parole au Conseiller Salzone.
Salzone (SA) - Sarò anch'io brevissimo perché, come dicevo già
stamani, questo non è un dibattito che mi appassiona
particolarmente.
Mi premeva però dire all'Assessore, o alla Giunta, o al
Presidente della Regione che abbiamo cercato di portare il
dibattito sul terreno della politica; questo ci interessava!
Avevamo anche detto che saremmo stati molto attenti alla replica
dell'Assessore, in quanto nel dibattito di stamani sono emerse
delle "cose" che anche per me erano delle novità, delle "cose"
anche piuttosto pesanti. Assessore - glielo dico con il sorriso,
anche se il clima non è dei migliori -, lei ha risposto a tutto
meno che sul piano politico, quindi non può trovarci soddisfatti,
perché ci aspettavamo qualcosa in più.
È ovvio che noi nella nostra posizione, che ci vede critici
anche all'opposizione, abbiamo avuto la possibilità di discutere
all'interno dei gruppi di minoranza, dove peraltro manteniamo
posizioni diverse, ma sicuramente siamo uniti nel cercare di vedere
le cose limpide il più possibile fino in fondo, come credo sia
nell'interesse comune. Quello che mi ha poco soddisfatto è che non
ho sentito nessun intervento particolare che sia entrato nel merito
della questione delle novità emerse stamani; sia il Consigliere
Praduroux che i Consiglieri Rini o Borre non hanno avuto modo di
replicare alle cose puntuali che sono state chieste. Riteniamo che
vi sia spazio ancora per approfondire questo dibattito; perlomeno
per quello che mi riguarda, ho l'assoluta esigenza, come peraltro
tutti i miei colleghi, di arrivare in fondo alla questione
nell'assoluta trasparenza. Fino a prova contraria, non ho nessun
dubbio che non vi sia malafede da parte dell'Assessore; certo ho
l'impressione - lo dico da semplice cittadino - che la "cosa" sia
stata gestita veramente male, poi magari saranno stati gli uffici o
un insieme di cose… ma questo va
chiarito, questo è il luogo dove queste cose devono uscire con
l'assoluta trasparenza! Non si può dare un segnale di quasi omertà
all'esterno su una vicenda di questo tipo! Sinceramente sono
sorpreso. Mi appello a questo punto al Presidente della Regione,
del quale ho una stima e una fiducia infinita e al quale chiederemo
con una delle prossime iniziative, magari anche nelle sedi
opportune, tipo la commissione competente, di venire a chiarire
quegli aspetti ancora non chiari.
Président - Est-ce qu'il y a d'autres conseillers qui souhaitent
intervenir? S'il n'y a pas d'autres collègues, je ferme la
discussion générale.
La parole au Président de la Région, Perrin.
Perrin (UV) - Je voudrais, avant d'entrer dans le vif du sujet,
exprimer mes remerciements au Président et aux membres de la
II
e
Commission pour le travail qu'ils ont effectué, un
travail que j'estime intéressant et important et dont le débat doit
tenir compte.
Je voudrais aussi m'arrêter un instant sur ce qui était le but
de la constitution de la commission. Je me permets de relire - car
il faut discuter sur les faits qui intéressent aujourd'hui le débat
de ce Conseil -: l'Ufficio di Presidenza del Consiglio ha
incaricato la II Commissione consiliare a
"effettuare
un'indagine conoscitiva, finalizzata ad approfondire le presunte
violazioni della legge n. 28/2000: "Disposizioni per la parità di
accesso ai mezzi di informazione durante le campagne elettorali e
referendarie per la comunicazione politica", in relazione alla
comunicazione su organi di informazione dell'attività svolta
dall'Assessorato del turismo, sport, commercio e trasporti nel
periodo elettorale e ai rapporti intercorrenti fra tale Assessorato
e l'Agenzia "Sanguinetti Comunicazioni" nel corso della XI
legislatura"
. C'est donc un mandat assez précis, qui a la
signification de fournir des éléments d'évaluation et je réaffirme
mes remerciements à la commission, parce que je crois que le
travail qui a été fait est un travail absolument clair et
définitif.
L'enquête, pour revenir à la motivation de ce travail, avait
pour objet d'établir si dans l'exercice de ses fonctions
d'Assesseur, Albert Cerise avait ou non enfreint la loi n° 28/2000
sur le droit d'accès aux médias pendant la campagne électorale,
relativement aux informations publicitaires diffusées par certains
journaux. Pour ce faire, la commission a correctement étudié les
dispositions qui règlent les communications politiques et
institutionnelles en période électorale, de même que les rapports
entre l'Assessorat du tourisme en sa qualité de client et l'agence
qui s'était adjugé le marché de la campagne publicitaire, qui
visait à soutenir l'offre touristique de la Vallée d'Aoste sur le
marché italien. Il me semble pouvoir dire que, à l'issue des
différentes auditions auxquelles la commission a procédé et en vue
de l'avis rendu par un expert en droit, ainsi que des documents
annexés au rapport, la commission a établi les faits suivants:
d'une part, la disposition de l'article 9 de la loi n° 28 n'a pas
été violée, aux fins de cette interdiction l'arrêté portant:
"Convocation des électeurs" prend effet le jour de sa publication
au Bulletin officiel de la Région - je l'avais déjà soutenu lors
d'une précédente intervention, soit le 19 avril 2003; c'est ce
qu'ont confirmé à la fois le Directeur des affaires législatives de
la Présidence du Conseil et le Président du CORECOM, de même que
l'expert en droit qui a été consulté -; d'autre part - et c'est un
peu la deuxième question -, il me semble pouvoir lire dans les
documents que les textes en question n'ont pas été commandités par
l'Assesseur Cerise et n'ont aucunement grevé le budget
régional.
Je crois que l'on peut discuter de la manière dont ont été gérés
les rapports entre l'Assessorat et l'agence de publicité, mais nous
savons que cette dernière avait remporté l'appel d'offres déjà pour
les campagnes précédentes, donc c'était une continuation des
collaborations et pas une nouvelle collaboration cherchée par
l'Assesseur Cerise. Pour sa part, le responsable de ladite agence a
confirmé que les publications en question ont été commanditées,
rédigées et payées par l'agence elle-même: ce sont les déclarations
qui ont été faites, donc au dehors du cadre des contrats en vigueur
entre l'Administration régionale et ladite agence. Je crois que ces
faits ont été confirmés lors des différentes auditions, c'est ce
qui résulte dans les différents actes.
Je crois donc qu'aujourd'hui l'analyse des faits ne peut être
faite que sur la base des documents recueillis par la Commission:
celle-ci n'a pas tiré de conclusions. Chacun dans le débat
d'aujourd'hui a cherché de tirer des conclusions de nature
personnelle. Il faut toutefois avoir des données précises pour ce
faire et les données dont nous disposons ne nous apportent qu'à
tirer les conclusions que je viens d'illustrer. Soit M. Rini dans
sa relation que dans sa réplique, soit l'intervention de M. Borre
ont confirmé cette ligne, qui fait référence à des donnes et à des
documents.
Quelqu'un s'est étonné qu'on ait parlé de tribunal, je n'aime
pas utiliser ce mot, même si bien souvent même dans cette salle il
y a l'air et le climat de l'inquisition et, permettez-moi de le
dire, aujourd'hui cet air nous l'avons respiré. Je crois qu'on
pouvait dire les mêmes choses en utilisant un langage plus correct.
On ne peut pas bâtir des accusations sur des hypothèses ou des
fantaisies qui découlent de suppositions, qui amènent en ce cas à
des conclusions qui ne sont pas correctes, qui sont sans
certitude.
Quant à la deuxième partie de la question, qui a été la plus
débattue, soit l'Assesseur Caveri déjà dans son intervention, lors
de l'interpellation à cet égard, avait illustré pertinemment toute
la question et je peux affirmer aussi que l'Assesseur Cerise dans
son intervention a donné les motivations de certains choix. Les
fameuses 8.000 copies du petit dépliant répondaient à une nécessité
contingente: il n'y avait plus de matériel, la trattativa privata
était motivée selon l'acte. La deuxième partie répondait à un
projet renouvelé, qui dépendait des événements de l'inondation, qui
avait modifié toute une série de parcours et de tracés; mais
dépendait aussi d'un nouveau projet pour fournir des éléments
différents et pour l'utilisation correcte de "Alte vie". Je peux
affirmer que les conseillers ont tous les instruments pour
connaître dans les détails les actes administratifs, étant donné
qu'ils sont des actes publics. Je crois pouvoir réaffirmer la
régularité de ces actes, parce qu'on ne peut pas trancher des
appréciations, comme vous l'avez fait, sur des éléments qui ne sont
pas certains. Je crois que c'est surtout dans ce sens que le débat
d'aujourd'hui n'a pas été serein.
Aussi c'est un théorème que la compensation pour d'éventuelles
faveurs en période électorale à l'Assesseur Cerise ait été faite
par cette acquisition. On ne peut pas tirer simplement des
conclusions: "come volevasi dimostrare", ce n'est pas cela, on n'a
pas absolument d'éléments pour faire des déclarations de cette
nature; je me permets donc de dire que c'est un faux théorème.
Mes déclarations veulent respecter les faits. Je suis toujours
très modéré et contrôlé dans mes mots et donc je veux l'être aussi
dans ce moment très délicat; le Gouvernement est toujours
disponible à approfondir, s'il y a la nécessité, certains thèmes,
nous n'avons absolument rien à cacher.
C'est vrai que de cette situation nous devons tirer quelques
leçons et je crois que le mot d'ordre pourrait être celui de
l'opportunité, le Conseiller Borre l'avait utilisé ce matin, mais
c'est autre chose l'opportunité de l'illégalité. Je peux même
convenir sur l'opportunité de certaines initiatives dans des
moments particulièrement sensibles, mais l'Assesseur Cerise dans
cette période a pris ses distances, il a compris que ce n'était pas
opportun, qu'on pourrait avoir une lecture de ces faits qui n'était
pas une lecture correcte, même si les documents que nous avons
disent que la loi a été respectée et donc la communication au
mouvement et au Président de la Région allait dans ce sens. Puis
permettez-moi ,dans des périodes normales et tant qu'on n'était pas
dans les délais de temps de la propagande électorale, je ne trouve
pas un délit que la photo d'un administrateur accompagne des
éditoriales, il arrive normalement…
(commenti dai banchi dell'opposizione)
… c'est vrai, mais un Assesseur
compétent représente aussi l'image parfois de son Assessorat, c'est
un élément de promotion, pourquoi pas? Mais je ne voudrais pas que
l'on aille lire ces apparitions comme un délit!
En conclusion, je suis d'accord sur la question de
l'opportunité, qu'on doive être tranquilles sur le respect des
règles et, pour ce que j'ai sous la main, nous n'avons pas dans ce
moment des éléments pour dire que les règles n'ont pas été
respectées. Étant donné que le rapport nous indique clairement
qu'il n'y a pas de violation ni des lois ni des procédures et face
aussi aux requêtes qui ont été faites de façon formelle, moi je ne
peux que renouveler ma confiance, celle du Gouvernement et celle de
la majorité à l'Assesseur; un Assesseur qui est en train de
démontrer ses compétences et ses capacités avec son travail.
Président - La parole au Conseiller Lattanzi en tant que membre
de la II
e
Commission.
Lattanzi (CdL) - In un certo senso ce lo potevamo anche
aspettare perché, per il gioco delle parti e della politica, è
evidente che un Presidente di Giunta debba difendere i propri
componenti in certe situazioni di difficoltà, perché è compito
istituzionale difendere la squadra. Vede, Presidente, se
l'intervento che ha fatto lei, lo avesse fatto l'Assessore Cerise
sarebbe stato comprensibile, perché nell'autodifesa si può
accettare di tutto, anche l'interpretazione di parte, così di parte
da essere giustificata come un'autodifesa; nella difesa tutto è
ammesso. Quando però la difesa è personale e quando è il Presidente
della Regione a farlo, è giusto che lo si commenti e, in qualità di
Commissario della II Commissione, la ringrazio per i
ringraziamenti, la ringrazio per averci riletto l'oggetto della
commissione, però mi consenta di dirle che ha voluto - forse ha
dovuto - dare un'interpretazione a questi documenti, che lei ha
letto in maniera talmente partigiana da non sembrare neanche
credibile! Questo, Presidente, è preoccupante perché non stiamo
parlando solo di una crisi politica su degli argomenti di
programma, ma stiamo parlando di correttezza politica,
istituzionale ed amministrativa!
Lei non può leggere quello che è stato scritto in questa
relazione, che noi abbiamo firmato, negando anche le evidenze che
oggi sono emerse dal dibattito. Si può poi aggiungere che dal
dibattito possono esserci state delle forzature e delle diverse
interpretazioni, ma dire che questa relazione alla fine, sui due
temi di cui era investita per l'approfondimento, cioè: se
l'Assessore Alberto Cerise aveva violato la legge
elettorale… dire che questa commissione
ha sancito che non è così… mi permetto
di contraddirla con i documenti perché gli esperti, che hanno
portato a noi la lettura dell'interpretazione delle leggi che
regolamentano questa materia, hanno usato il condizionale e non,
come ha fatto lei, la perentoria liberazione dei problemi, non è
stato questo il clima! Anche nell'ultimo documento che abbiamo
chiesto al Dott. Gallenca, si usava un condizionale che era
d'obbligo in una materia che, usando la prassi, identificava nel 20
aprile presumibilmente la data entro la quale tutto doveva
concludersi.
Secondo aspetto: secondo lei questa indagine avrebbe accertato
che l'Assessore aveva detto la verità, cioè lui non aveva ordinato
le inserzioni pubblicitarie a pagamento e non le aveva fatte pagare
all'Amministrazione… lo ha detto lei,
testuale, me lo sono scritto e poi le porto i
verbali… Presidente, è vero che non li
ha ordinati e che non li ha pagati, ma si è "tappato le orecchie"
tutta la giornata? Perché è evidente che un ordine non c'era e che
non c'è stata una fattura di pagamento dell'Amministrazione, ma non
significa che questo non metta in crisi l'operato del suo
Assessore, perché l'operato del suo Assessore è stato messo in
crisi dalle bugie che ha comunicato in questa sede e dalle
relazioni perlomeno ambigue - e qui mi fermo perché lei ha ragione,
questa non deve essere un'aula di tribunale - per tempistiche, e
qui vorrei aggiungere un elemento perché forse in Giunta vi è
qualcuno che non ha capito, i 30.000 dépliants non sono altra cosa
dai 2.000… dagli 8.000 sì, ma dai 2.000
preventivamente ordinati e pagati annessi ai DVD non sono altra
cosa. È chiaro questo passaggio? In questa ignoranza però,
purtroppo, si arroccano le posizioni, perché è evidente che non vi
sono ancora chiari tutti gli elementi di questa situazione, lo
diciamo noi della commissione, ed è per quello che abbiamo voluto
una relazione asettica di elementi tangibili, documentati che
potessero dare a tutti voi almeno la traccia di cosa era successo,
visto che avevamo chiesto di conoscere cosa era successo.
Lei però non può venire qui a dire che, siccome il 19 aprile
l'Assessore si è ravveduto - il 20 aprile guarda caso iniziava la
campagna elettorale, quella che si presume sia la data in cui si
entrava nel "territorio" della non comunicazione se non
regolamentata -, allora è tutto in buona fede perché, se lei
ragiona così, Presidente, è lei che ci preoccupa! Se questo è il
suo modo di approcciarsi alle documentazioni di evidenti errori -
chiamiamoli così - nel gestire l'amministrazione, allora le dico
subito che lei non avrà vita facile in questa legislatura, ma non
so neanche se la finisce! Se questo è l'approccio, lei sta
lasciando campo libero a chi del potere e con il potere può fare
quello che desidera ad uso personale, perché almeno l'imbarazzo
politico dovrebbe averla colpita! Mi auguro che l'abbia colpita,
che le permetta di avere più attenzione alle deliberazioni che le
porta l'Assessore Cerise in Giunta, più di quella che sta già dando
a tutte le deliberazioni. Lei non può ragionare con questo
approccio: se è una difesa politica, la farà il Capogruppo
"dell'Union Valdôtaine" o il commissario della commissione, che ha
la possibilità di alzarsi come ho fatto io e dire la sua
interpretazione ma, se lo fa il Presidente della Regione, la difesa
politica è accettabile, ma l'accondiscendenza su questo
comportamento non è accettabile! Lei non finisce la legislatura con
questi metodi!
Lei non ha citato un fatto importante che riguardava noi tutti,
lei compreso: il Consiglio aveva chiesto all'Assessore con domande
precise se era al corrente e l'Assessore aveva negato. Perché non
ha citato questo passaggio? Perché non ha citato che l'Assessore in
aula, davanti a lei, aveva negato di essere a conoscenza che lui
avesse rilasciato interviste, non era a conoscenza di chi le avesse
formulate. Ricordo perfettamente di aver persino interloquito
dicendo: "ma il virgolettato se lo sono inventato in agenzia o lo
ha rilasciato lei?". Presidente, perché non dice una parola su
questo? Su un suo Assessore che viene a mentire in aula? Se lei
lascia andare queste cose, siamo costretti a pensare che lei sia un
complice, che lei conoscesse la situazione e l'ha coperta, ma non
credo che sia così, ritengo che sia una difesa di carattere
politico-istituzionale, però voi dovete aprire la verifica su
questo!
Presidente, lei deve approfondire questo comportamento, ecco
perché le forze di minoranza presenteranno un documento nel quale
le lasceranno la possibilità di confrontarsi con la sua Giunta, con
la sua maggioranza su questo comportamento, perché non è un
comportamento lecito né da Consigliere regionale, né tanto meno da
Assessore venire a mentire in quest'aula, sapendo di mentire,
perché uno può anche sbagliare, ma mentire sapendo di mentire non è
accettabile, perché allora le regole del gioco cambiano, perché
allora non vi sono più le trasparenze, non vi sono più gli atti
concreti!
Qui vi sono dei comportamenti amministrativi come minimo di
gravissima responsabilità, almeno politica! Si assuma questa
responsabilità, Presidente, di fare l'approfondimento e di
ricercare la verità, che probabilmente lei conosce meglio di me, ma
che oggi non ha potuto, non ha voluto o forse non ha saputo
esprimere. Se lei non ha saputo e lei non sa, allora è giusto che
lei si informi, perché i 30.000 dépliants non sono cosa diversa dai
2.000 dépliants e quella operazione non è giustificata. Non so poi
se vi siano connivenze, non mi interessa, ma sicuramente vi è stata
una violazione della legge sulla regolamentazione degli appalti,
questo come minimo; lei deve approfondire questo. Ribadisco: lei
deve approfondire il perché questo Assessore è venuto in aula a
dire che lui non ne sapeva nulla, quando aveva rilasciato le
interviste consapevolmente, e qui vi sono i documenti che lo
dicono!
Noi ribadiamo la necessità dell'approfondimento, lei dice che
questa cosa alla fine si deve chiudere, certo la chiuderemo quando
sarà tutto chiaro, Presidente, perché alla sua volontà di chiudere
oggi noi non ci stiamo, se è quello che lei propone! Noi chiuderemo
quando la questione sarà chiusa e sarà chiusa quando i consiglieri
avranno compreso.
Président - Je n'ai pas d'autres collègues qui s'inscrivent à
parler.
Le Conseil prend acte.
