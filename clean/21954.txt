Classificazione
CONSIGLIO REGIONALE
Attività consiliare d'aula



Oggetto del Consiglio n. 1658 del 20 dicembre 2005 - Resoconto
OBJET N° 1658/XII - Communications du Président du Conseil
régional.
Président - J'informe le Conseil de l'activité de la Présidence
et des organes du Conseil depuis la dernière réunion de
l'Assemblée:
Projet de loi n° 103, présenté par le Gouvernement régional, le
5 décembre 2005 "Dispositions en matière d'activités et de
relations européennes et internationales de la Région Autonome
Vallée d'Aoste"
Projet de loi n° 104, présenté par le Gouvernement régional, le
5 décembre 2005 "Modificazioni alla legge regionale 31 marzo 2003,
n. 6 (Interventi regionali per lo sviluppo delle imprese
industriali e artigiane)"
Réunions:
Bureau de Présidence: 1
Conférence des Chefs de Groupes: 1
IIe Commission: 2
IIIe Commission: 1
IVe Commission: 3
IVe Commission avec les Chefs de Groupes: 1
Vendredi dernier, 16 décembre, j'ai participé à Reggio Calabria
à l'Assemblée plénière de la Conférence des Présidents. A l'ordre
du jour de la réunion il y avait l'examen du document de l'ANCI sur
l'institution des Conseils des Autonomies locales, l'analyse du
niveau technologique des Assemblées en application de la Convention
avec le Ministère pour l'innovation et les technologies et surtout
la prédisposition du programme des travaux de la Conférence pour la
nouvelle législature. La Conférence, en rappelant le principe de
représentativité et de sauvegarde des minorités, a souligné
l'importance d'établir un rapport constant et de dialogue avec les
communautés et le territoire, la nécessité d'informer les citoyens
sur l'activité des Conseils régionaux, l'opportunité d'utiliser les
nouvelles technologies afin de promouvoir la participation active
et la connaissance de l'activité législative de l'Assemblée. La
rencontre a également permis de rendre hommage au Vice-président du
Conseil de la Calabre, Franco Fortugno, assassiné le 16 octobre
dernier. J'ai tenu, à ce propos, à réaffirmer la nécessité pour les
institutions de se prononcer contre l'illégalité et de la combattre
fermement. Le thème de la visibilité des Conseils régionaux et de
la nécessité d'augmenter la communication avec les citoyens a
également été discuté. Par le biais des nouvelles technologies et
grâce à une information ponctuelle, les citoyens doivent être
informés afin d'être en mesure de comprendre les mécanismes à la
base du travail des Conseils régionaux. La Conférence a souligné la
nécessité d'opérer afin de permettre à toutes les Régions de
s'organiser par rapport à leurs nouvelles compétences, suite à la
réforme constitutionnelle. La Conférence des Présidents a également
approuvé un ordre du jour par lequel elle demande que le décret
législatif "Normes en matière d'environnement", présenté par le
Ministère de l'environnement et de la tutelle du territoire, ne
soit pas approuvé. La Conférence a en plus pris acte d'un ordre du
jour concernant la loi des finances pour 2006 et par lequel la
Chambre des Députés engage le Gouvernement à interpréter les
dispositions indiquées aux alinéas 54 et 55 de l'article 1er, de
façon à ce que la détermination des indemnités des Présidents des
Régions, des Assesseurs et des Conseillers régionaux soit
effectuée, par les Régions avec une loi propre.
Colleghi, nel corso della Conferenza dei Capigruppo appena
terminata, è emersa la richiesta di un approfondimento sulla
tematica della legge elettorale approvata dal Parlamento nazionale,
una richiesta che sarà esaminata con approfondimenti nel corso
della prima riunione del Consiglio di gennaio.
Apprendo ora la notizia che nei giorni scorsi è mancato a
Fontainemore, all'età di 93 anni, Candido Vacher, eletto nelle file
del Partito Comunista Italiano, è stato Consigliere nel Consiglio
del Comitato di liberazione nazionale dal 1946 al 1949 e
successivamente eletto nella lista del "Blocco Socialista
Progressivo Vallée d'Aoste", per la quale è stato Consigliere dal
1949 al 1954. A tutti i familiari vanno le più sincere condoglianze
del Consiglio regionale della Valle d'Aosta.
La parole au Conseiller Riccarand.
Riccarand (Arc-VA) - Il Presidente del Consiglio, nelle sue
comunicazioni, ha fatto riferimento alla vicenda della riforma
della legge elettorale che si è recentemente conclusa in Parlamento
e al dibattito che anche sui giornali è rimbalzato da parte di vari
costituzionalisti, i quali ritengono che ci sia un vizio
costituzionale all'interno di tale normativa che tocca proprio gli
elettori della Valle d'Aosta.
Ebbene, riteniamo che il problema che è stato sollevato da
illustri esperti esista, riguarda il sistema di votazione alla
Camera dei Deputati, perché in effetti nel voto alla Camera dei
Deputati gli elettori valdostani possono scegliere un Deputato, ma
non possono esprimersi rispetto alle coalizioni che si formano a
livello nazionale e non possono concorrere, con il loro voto, a
determinare la coalizione di maggioranza: questo è un elemento
negativo che penalizza l'elettorato valdostano; a maggior ragione,
se consideriamo che poi alla coalizione che ottiene il maggior
numero di voti sull'insieme del territorio nazionale viene
attribuito, in base alla nuova normativa, un premio di maggioranza
che è decisivo per determinare la stabilità di governo. Ebbene, noi
non possiamo, come elettori valdostani, concorrere alla definizione
di questa coalizione di maggioranza e al premio di maggioranza che
ne deriva. Evidentemente siamo per una salvaguardia rigida del
diritto alla Valle d'Aosta di avere un Deputato e un Senatore in
Parlamento, ma questo non significa affatto che non possiamo
partecipare con il nostro voto anche a definire, nel nostro piccolo
e con i nostri numeri, anche gli equilibri a livello nazionale:
questo è un diritto che spetta ai residenti in tutte le Regioni
italiane, salvo la Valle d'Aosta che è esclusa da questo
meccanismo.
A noi sembra che ci sia stata una disattenzione rispetto a
questa tematica, da parte soprattutto dei nostri Parlamentari, una
iniziativa del tutto inadeguata, tant'è vero che ancora adesso ci
sono interpretazioni anche da parte degli uffici legislativi della
Camera molto diverse sulla normativa; c'è chi ritiene che comunque
questo apparentamento sarebbe applicabile, c'è chi ritiene che se
qualche lista si apparentasse a livello nazionale e poi chiedesse
di far valere i propri voti, a livello nazionale questo avverrebbe.
Ovviamente la maggioranza degli esperti sostiene il contrario, però
la ridda di interpretazioni indica come si tratti di una normativa
totalmente confusa, inadeguata, che soprattutto penalizza noi,
elettori della Valle d'Aosta.
Chiediamo che ci sia un intervento approfondito, puntuale,
incisivo affinché questa situazione anomala venga corretta, perché:
o attraverso una modifica della norma, o attraverso un intervento
di carattere interpretativo, anche agli elettori della Valle
d'Aosta sia consentito, per quanto riguarda la Camera dei Deputati,
concorrere alla determinazione della maggioranza di Governo e
all'assegnazione dei seggi anche in base al premio di
maggioranza.
Président - La parole au Conseiller Tibaldi.
Tibaldi (CdL) - In questi giorni, sui giornali, abbiamo letto a
più riprese di questo nodo Valle d'Aosta che sussisterebbe in
merito alla riforma elettorale per il rinnovo del Parlamento
italiano.
Anzitutto credo sia da accogliere favorevolmente quanto
affermato dal Presidente, nel senso che sarà opportuno fare un
approfondimento nel corso della prima seduta utile del Consiglio,
"a bocce ferme" - come si suol dire -, ovvero dopo un attento esame
che verrà fatto anche dagli organi a ciò preposti: mi riferisco, in
particolare, al Presidente della Repubblica che nelle more della
promulgazione valuterà se la Valle d'Aosta è stata trascurata da
questo punto di vista. C'è da dire però che il vaglio parlamentare
è stato abbastanza approfondito, in entrambi i rami del Parlamento
sia la Destra che la Sinistra, l'alto, il basso e il Centro hanno
avuto l'opportunità di scandagliare l'opportunità di tutte le norme
elettorali per il rinnovo del Parlamento italiano; dalla Sinistra
non ho sentito alcuna obiezione in tal senso; è strano che il
risveglio sia postumo e sia a legge definita! Non so se qui ci sia
una strategia che mi sfugge, oppure se il "letargo parlamentare" ha
impedito ad eccellenti menti, che sono nel vostro schieramento, di
valutare preventivamente questo problema. Peraltro mi pare che
anche in passato la Valle d'Aosta non abbia mai contribuito alla
determinazione di un equilibrio nazionale; se ci deve essere, ben
venga, ma io direi che è opportuno attendere il vaglio del
Presidente della Repubblica e penso che la promulgazione che ci sia
o non ci sia, sarà un primo elemento importante sul quale noi
potremo avere una legge che esiste e che entra in vigore oppure no
e sulla quale si faranno tutti i ragionamenti di incostituzionalità
o meno.
Accoglierei quindi favorevolmente da parte del nostro gruppo la
proposta di fare un approfondimento nella prima seduta utile del
Consiglio.
Président - La parole au Conseiller Viérin Marco.
Viérin M. (SA) - Sarò molto breve, perché in Conferenza dei
Capigruppo si era deciso di parlare di questo argomento, comunicato
dal Presidente del Consiglio, nel primo Consiglio di gennaio. Visto
che però si è voluto affrontarlo - anche se in parte, perché
meriterebbe un approfondimento maggiore -, diciamo solo che è
opportuno aspettare il vaglio del Presidente della Repubblica sulla
costituzionalità o meno.
Non accettiamo, però, che venga detto che i nostri Parlamentari
sono stati disattenti, perché l'obiettivo principale è stato sempre
quello di difendere gli interessi della Valle d'Aosta, e gli
interessi della Valle d'Aosta in quel momento erano per mantenere
il Collegio uninominale e non cadere nella trappola in cui sono
cadute altre Regioni; quindi il concetto che va chiarito fin
dall'inizio per il nostro movimento è che l'obiettivo principale
era: "Valle d'Aosta avant tout"!
Président - La parole au Conseiller Curtaz.
Curtaz (Arc-VA) - Intervengo brevemente per mettere i puntini su
due "i", relativamente alle osservazioni che hanno fatto i
colleghi.
Il collega Tibaldi ha fatto un paragone con il passato, è un
paragone che non regge, perché è la prima volta che in Italia ci
troveremmo di fronte ad un sistema elettorale che prevede un premio
di maggioranza collegato ad una coalizione. È evidente che se i
cittadini valdostani non potranno, a causa della legge elettorale,
contribuire alla vittoria o meno di una coalizione, questa è una
novità assoluta. Novità, fra l'altro, di grande rilevanza, perché
in questo caso il voto del cittadino valdostano sarà un voto di
serie "B", perché nelle altre 19 Regioni il voto del cittadino è
allo stesso tempo un voto al partito o al candidato, ma è anche un
voto a una coalizione che permette di usufruire del premio di
maggioranza. Questo per noi non sarà possibile, per una evidente
sottovalutazione e dimenticanza di questo aspetto. Ripeto: dalle
altre parti d'Italia il voto del cittadino sarà molto più
importante ai fini della dinamica elettorale rispetto a quello del
cittadino valdostano, che resterà un "voto monco": da qui le
possibili censure di incostituzionalità, perché il voto deve essere
uguale. In questo caso il nostro voto non sarà uguale, ma sarà
"diminuito" rispetto al voto degli altri cittadini italiani.
Quanto al fatto della rappresentanza della Valle d'Aosta, qui
siamo tutti d'accordo che la Valle d'Aosta abbia un Parlamentare al
Senato e un Parlamentare alla Camera, ma la questione posta come è
stata posta dal collega Viérin e da qualcun altro, è assolutamente
priva di significato, perché il fatto che la Valle d'Aosta abbia un
Deputato e un Senatore è previsto da norma costituzionale, quindi
non c'è legge elettorale che possa derogare a questo principio, è
inutile "gridare al lupo" su una cosa che non esiste. Nessuno può
toccare questo principio statutario, se non attraverso una modifica
costituzionale, che non è la legge elettorale! La legge elettorale
è una legge ordinaria che non può derogare a norme costituzionali.
Si è fatta attenzione su una cosa che non poteva essere in
discussione, mentre non si è fatta attenzione alla violazione di un
principio costituzionale, quello di uguaglianza del voto, che, se
non emergerà nelle opportune sedi, finirà con il penalizzare i
cittadini valdostani!
