Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 47 del 13 luglio 1993 - Resoconto
OGGETTO N. 47/X - Designazione di tre consiglieri regionali,
membri effet-tivi, in seno al Comitato di pianificazione
dell'infor-matica regionale.
Presidente -
La proposta di deliberazione è iscritta al
punto 23 dell'ordine del giorno.
Informo il Consiglio che l'Ufficio di Presidenza ha presentato
due emendamenti tecnici al provvedimento in discussione:
a) al punto n. 1 del deliberato sono soppresse le parole "a
de­correre dal", perché la decorrenza inizia dalla data di
approva­zione della delibera;
b) il punto 2 del deliberato è sostituito dal seguente: "di
delega­re l'Ufficio di Presidenza a determinare con proprio
provvedi­mento il trattamento economico del suddetto dipendente",
in modo da evitare che la deliberazione torni in Consiglio.
Se non ci sono obiezioni, do lettura della deliberazione
emenda­ta.
Deliberazione - Il Consiglio regionale
Accertato che alla Presidenza del Consiglio regionale risulta
vacante il posto di dirigente del Servizio affari legislativi
(ruolo del personale amministrativo - qualifica dirigenziale);
Ritenuto necessario procedere alla copertura del posto
suddet­to;
Richiamata la deliberazione dell'Ufficio di Presidenza n. 114/93
in data 21 maggio 1993 concernente l'approvazione degli atti della
Commissione giudicatrice, nonché della graduatoria fina­le dei
concorrenti al concorso interno, per titoli ed esami, per la nomina
al posto di Dirigente del Servizio affari legislativi della
Presidenza del Consiglio regionale;
Ritenuto di provvedere alla nomina del sig. Ezio Garrone, 1°
classificato nel concorso di cui trattasi, dipendente del Consiglio
regionale in qualità di Capo Ufficio (qualifica
vicedi­rigenziale);
Vista la legge regionale 30 luglio 1991, n. 26, concernente tra
l'altro l'approvazione del nuovo organico nominativo dei Servizi
della Presidenza del Consiglio regionale;
Visto il parere favorevole rilasciato dal dirigente del Servizio
per il personale ai sensi del combinato disposto dell'articolo 72
della legge regionale n. 3/1956 e successive modificazioni, e
dell'articolo 21 della legge regionale n. 18/1980 e successive
modificazioni, in ordine alla legittimità della presente
delibe­razione;
Con gli emendamenti del Presidente del Consiglio regionale;
delibera
1) di approvare la nomina al posto di Dirigente del Servizio
af­fari legislativi della Presidenza del Consiglio regionale (ruolo
del personale amministrativo - qualifica dirigenziale) del sig.
Ezio Garrone, nato ad Aosta il 12 novembre 1960;
2) di delegare l'Ufficio di Presidenza a determinare con proprio
provvedimento il trattamento economico del suddetto
dipen­dente;
3) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 1 del
decreto legislativo 13 febbraio 1993, n. 40 e di darne
esecuzione.
Presidente -
Se non ci sono obiezioni, pongo in votazione
la delibe­razione emendata testé letta.
Esito della votazione
Presenti, votanti e favorevoli: 33
Il Consiglio approva all'unanimità
