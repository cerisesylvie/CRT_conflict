Classificazione
CONSIGLIO REGIONALE
Attività consiliare d'aula



Oggetto del Consiglio n. 1961 del 7 giugno 2006 - Resoconto
OBJET N° 1961/XII - Communications du Président du Conseil
régional.
Président - J'informe le Conseil de l'activité de la Présidence
et des organes du Conseil depuis la dernière réunion de
l'Assemblée:
Projet de loi n° 114, présenté par le Gouvernement régional le
26 mai 2006: "Disposizioni in materia di parchi faunistici";
Proposition de loi n° 115, présentée par les Conseillers
régionaux Ferraris, Fiou, Fontana Carmela et Sandri le 6 juin 2006:
"Disposizioni in materia di forma di governo";
Proposition de règlement n° 5, présentée par le Gouvernement
régional le 24 mai 2006: "Trattamento dei dati sensibili e
giudiziari di competenza dell'Amministrazione regionale,
dell'Azienda regionale sanitaria USL della Valle d'Aosta e degli
enti dipendenti dalla Regione".
Réunions:
Bureau de la Présidence: 1
Ie Commission: 1
IIe Commission: 1
IIIe Commission: 1
IVe Commission: 2
Ve Commission: 1
IVe Commission + Chefs de groupe: 1
Sono state depositate presso il Consiglio regionale, ai sensi
degli articoli 5 e 12 della legge regionale 25 giugno 2003, n. 19,
5 proposte di legge di iniziativa popolare da sottoporre a
referendum propositivo e precisamente:
1) "Disposizioni per favorire l'equilibrio della rappresentanza
tra i generi nelle elezioni del Consiglio regionale della Valle
d'Aosta", depositata in data 29 maggio 2006;
2) "Disposizioni in materia di preferenza unica nelle elezioni
del Consiglio regionale della Valle d'Aosta", depositata in data 29
maggio 2006;
3) "Disposizioni per l'elezione diretta della Giunta regionale
della Valle d'Aosta", depositata in data 29 maggio 2006;
4) "Dichiarazione preventiva delle alleanze politiche. Ulteriori
modificazioni alla legge regionale 12 gennaio 1993, n. 3 (Norme per
l'elezione del Consiglio regionale della Valle d'Aosta)",
depositata in data 29 maggio 2006;
5) "Disposizioni per la realizzazione di un unico e nuovo
presidio ospedaliero regionale", depositata in data 1° giugno
2006.
Le 5 proposte di legge, sottoscritte da più di 200 elettori dei
Comuni della Regione, sono attualmente oggetto di verifica da parte
dei competenti uffici, ai sensi dell'articolo 6 della legge
regionale n. 19/2003.
Le 31 mai dernier une délégation du Conseil régional a rencontré
le Président de l'Assemblée nationale du Gabon et premier
Vice-président du Bureau de l'Assemblée parlementaire de la
francophonie-APF, accompagné par Monsieur Félix Onkéya, membre de
l'Assemblée nationale. La délégation valdotaine était composée par
les Vice-présidents André Lanièce et Giulio Fiou, ainsi que par le
Secrétaire du Conseil Laurent Viérin, les Conseillers régionaux
Marco Fey, Roberto Vicquéry, Guido Cesal, Francesco Salzone, Dario
Comé et la Conseillère Dina Squarzino. Au cours de l'entrevue nous
avons tenu à rappeler la tradition francophone de notre Région et
les accords de coopération qui nous unissent à d'autres réalités
comme le Parlement de la Communauté française de Belgique et la
République et Canton du Jura. De son côté le Président Guy
Nzouba-Ndama a souhaité qu'une relation permanente s'instaure entre
l'Assemblée nationale du Gabon et le Parlement de la Vallée
d'Aoste. Cette visite officielle s'inscrivait dans le cadre des
rapports internationaux que le Conseil de la Vallée a établi par le
biais de l'Assemblée parlementaire de la francophonie.
Collègues, je voudrais terminer mes communications avec une
petite communication douloureuse. Avant-hier soir un jeune soldat
italien a trouvé la mort et quatre autres ont été blessés près de
Nassiriya dans un attentat qui a frappé une patrouille italienne
qui escortait un convoi britannique. Je tiens, au nom du Conseil
régional de la Vallée d'Aoste, à présenter nos plus sincères
condoléances à la famille des victimes, ainsi qu'à l'Armée
italienne et au 152e Régiment d'infanterie de Sassari
particulièrement touché par cet attentat.
La parole à la Conseillère Squarzino Secondina.
Squarzino (Arc-VA) - Solo un breve cenno al fatto che sono state
depositate una serie di proposte di legge di iniziativa popolare da
sottoporre a referendum propositivo. Rispetto a questo fatto
prendiamo atto con grande dispiacere e con sorpresa di un
comunicato che la I Commissione ha fatto relativamente a tali
iniziative. Ricordiamo semplicemente che questi cittadini -
complessivamente sono oltre un migliaio, perché sono più di 200 per
ogni proposta - hanno esercitato un diritto e una possibilità che
questo Consiglio con una legge regionale ha determinato e
stabilito. Siamo sorpresi ed esterrefatti che un organo
istituzionale di questo Consiglio come una Commissione consiliare,
per di più la I Commissione, Commissione per gli affari
istituzionali, non si sia ricordata che proprio la Commissione che
ha esaminato quel disegno di legge è la Commissione che ha lavorato
e perfezionato una proposta che consente di rendere attuale,
effettivo quello che è un diritto riconosciuto dal nostro Statuto.
Sono effettivamente sorpresa di questo fatto e rivendico qui il
diritto dei cittadini di esercitare le facoltà che questo
Consiglio, lo Statuto, la legge regionale dà loro!
Président - La parole au Conseiller Sandri.
Sandri (GV-DS-PSE) - Sono abbastanza esterrefatto di questo
tentativo di mischiare i diritti dei cittadini con la
responsabilità dei partiti politici. La I Commissione ha espresso
un giudizio non sui cittadini, che hanno esercitato un loro diritto
e che noi stimiamo e rispettiamo, ma su qualcuno, una forza
politica in particolare - qui abbiamo sentito l'ammissione di
persona - che non si sa bene se "gioca" in Consiglio regionale o se
"gioca" fuori. Credo che per rispetto al Consiglio regionale una
forza politica presente in Consiglio regionale, se deve appoggiare
iniziative di questo genere, le presenta per quanto riguarda la
questione referendaria con i cittadini, ma le presenta anche in
questa istituzione. È una questione di rispetto, di sapere se tali
partiti sanno di essere in un Consiglio Valle, che è quello che
istituzionalmente per Statuto, per autonomia, per la libertà che
abbiamo costituito nel 1945 è il punto centrale della nostra
democrazia. Se questo è capito da queste forze politiche, non
abbiamo nessun motivo per non pensare che si possa in questo
Consesso giungere a delle soluzioni positive su tutti i problemi
istituzionali esistenti; se non si capisce questo, si è
politicamente fuori da tale Consesso.
Président - La parole au Conseiller Venturella.
Venturella (Arc-VA) - Il collega Sandri, nella foga di
giustificare questo comunicato stampa, che ha molto d'impattante,
ma poco d'effettivamente corretto anche dal punto di vista della
conoscenza della legge regionale, esprime con stupore che alcuni
cittadini hanno depositato delle firme, ignorando ben inteso che
sarà proprio la I Commissione che dovrà, una volta espresso il
giudizio di ammissibilità da parte della Commissione dei 3 saggi,
lavorare su questa proposta di legge. È incredibile che anche il
nostro Presidente della I Commissione, collega Cesal, sia caduto
nella trappola, perché è proprio il meccanismo della proposta di
referendum propositivo che investe la I Commissione consiliare di
una funzione che prima non aveva! Allora, amico Sandri - che stimo
personalmente, anche perché ci conosciamo da anni - eviti di
utilizzare come un maglio una proposta di legge, una Commissione
consiliare, un dibattito che andrà nelle aule per forse apparire...
non sappiamo... ma credo che la linearità dei comportamenti, la
trasparenza sia alla base. Se è passata una proposta di legge che è
diventata legge regionale sul referendum propositivo, perché
negarla l'anno dopo? Perché negarne i contenuti e la grande forza
di democrazia e di partecipazione attiva? È stupefacente che ancora
qualcuno in questo Consesso ci si permetta di dare giudizi così
"tranchant" sull'iniziativa di alcuni cittadini!
Presidente - La parola al Consigliere Lattanzi.
Lattanzi (CdL) - Non vorrei essere confuso con il difensore del
Consigliere Sandri, ma intervengo come Consigliere della I
Commissione che ha condiviso il comunicato della stessa. Colleghi
"Verdi"... colleghi del gruppo "Arcobaleno", ponete delle
questioni: "perché negare un referendum ai cittadini?". Se vogliamo
parlare di correttezza politica e istituzionale, se vogliamo
parlare di trasparenza, se vogliamo parlare di rispetto della
volontà dei cittadini, non potete fare tale demagogia! Non potete
venire in questa aula, che rappresenta ancora la maggioranza dei
cittadini valdostani, a fare "il gioco delle tre carte", perché se
c'è qualcuno che ha tradito lo spirito del referendum, questi siete
proprio voi! Se c'è qualcuno che ha tradito l'istituzione del
referendum e l'istituzione Consiglio, siete voi che giocate in
maniera scorretta dal punto di vista istituzionale, perché fin
quando ci sono dei cittadini che non si sentono rappresentati nelle
volontà e nella legislatura da questo Consiglio hanno il diritto di
raccogliere delle firme e di esprimere la loro volontà democratica,
ma quando questo viene "cavalcato" da un partito rappresentato in
quest'aula... siete voi che usate il maglio per "scassare" le
istituzioni! Siete voi che "sconquassate" gli equilibri delle
istituzioni, perché siete voi che vi siete messi alla testa di un
referendum per raccogliere in maniera populistica del consenso
elettorale! Non venite qui quindi a farci lezioni di etica e di
moralità politica, rimanete sulla vostra demagogia, consapevoli che
utilizzando il referendum in questa maniera, così come noi avevamo
paventato quando si discusse dell'approvazione del referendum
abrogativo, consultivo, propositivo dicendo: "attenzione, perché il
referendum è un sacrosanto diritto dei cittadini che qui non si
sentono rappresentati"... e quando a "cavalcare" i referendum
populistici sono partiti qui rappresentati, consentitemi, anche se
lo fate in buona fede, siete scorretti. Perché, se avete qualcosa
da proporre a questa Assemblea, venite qui, lo proponete; se vi
viene bocciato dall'Assemblea, avete tutto il diritto di rivolgervi
al popolo, a chiedere il consenso per un'iniziativa legislativa, ma
non avete il diritto di "scassare" le istituzioni, usando voi il
referendum come maglio contro le istituzioni!
Presidente - La parola al Consigliere Ottoz.
Ottoz (UV) - Mi sembra che la discussione vada fuori dai limiti
corretti, nel senso che dobbiamo dapprima stabilire: la democrazia
dove comincia? Comincia dai cittadini o comincia dalle assemblee e
dagli eletti? Ritengo che il fondamento della democrazia risieda
nei cittadini e credo soprattutto che nessun cittadino eletto in
un'assemblea, di qualunque genere sia, debba abdicare ai suoi
diritti di cittadino ordinario e che quindi abbia il diritto di
fare politica dentro e fuori di questo Consiglio a prescindere dai
contenuti. Non entro infatti nel merito del contenuto di questa
proposta, già solo definirla in un modo o nell'altro - populistico
o virtuoso - è esprimere un giudizio politico. Penso che, se è vero
che questo Consiglio ha attribuito per legge, nelle forme e nei
limiti dovuti, il diritto di iniziativa di legislazione popolare,
di referendum, non possiamo essere noi qui dentro ad esprimere dei
giudizi su chi, stando fuori, o stando dentro, continua la sua vita
civile nel momento in cui fa anche una vita più legata direttamente
e operativamente alla politica e chiedergli di rinunciare a questi
diritti. Ritengo quindi che la questione sarà riportata, quando
queste proposte verranno eventualmente discusse nelle Commissioni,
entro ambiti normali e non esprimo un giudizio sulle posizioni
assunte dalla I Commissione, che forse nell'entusiasmo della difesa
delle prerogative dell'Assemblea è andata oltre quello che sarebbe
stato non dico giusto, perché non voglio esprimere giudizi nel
merito, ma di buon gusto. Non trovo assolutamente che chiunque qui
dentro e anche fuori esprime un parere "cavalchi" nessun tipo di
situazione ambigua, tanto più che in questo caso potremmo abolire i
referendum, perché sono sempre stati presentati in questo Paese
come il modo di portare avanti un discorso politico, che
all'interno delle assemblee parlamentari per vari motivi non era
possibile ipotizzare di portare avanti con successo. Alla fine
quindi il collega Sandri ci dica se ritiene che la democrazia parta
dal cittadino, o dalle assemblee e ci dica se è a favore o contro
il principio giuridico-istituzionale, riconosciuto dalla
Costituzione, del referendum.
Président - La parole au Conseiller Viérin Laurent.
Viérin L. (UV) - Simplement pour reporter la discussion dans le
sillon, c'est-à-dire que j'interviens comme membre de la Ie
Commission avant tout pour un peu désamorcer les tons de polémique
et peut-être un peu aussi les tons de démagogie. Je pense qu'on a
posé une réflexion qui est venue de M. Sandri en Ie Commission,
mais qui a été partagée par tous les membres de la Commission. Je
veux rappeler que la Ie Commission est une Commission où toutes les
forces politiques sont présentes, c'est vrai malheureusement le
collègue Bortot n'était pas là, mais la réflexion a surgi vu que le
thème était et est de brûlante actualité. Comme membres de la Ie
Commission nous avons simplement voulu nous pencher sur ce sujet et
avec un peu d'étonnement nous avons voulu constater que
malheureusement on aurait pu discuter de ce sujet aussi en Ie
Commission. Cela ne signifie pas enlever des droits aux citoyens,
ne signifie pas contester une loi que l'on a approuvée une année
avant: cela signifie seulement que dans un bon climat on aurait pu
discuter de tout cela, donc une invitation à la stimulation et un
peu d'étonnement pour quelque chose qui s'est passé, mais une
discussion qu'on souhaitait contextuelle, mais qui ne va pas
enlever de l'espace à aucun.
Président - La parole au Conseiller Bortot.
Bortot (Arc-VA) - Devo dire che sono assolutamente d'accordo con
quanto ha detto il collega Ottoz, sono anche tirato in causa
indirettamente perché faccio parte della I Commissione. Devo
precisare ai colleghi Lattanzi e Sandri che non sono del movimento
"Verde", che la "coalizione Arcobaleno" in questo Consiglio è una
coalizione e non un partito e che esiste un Comitato promotore che
ha proposto tale referendum in base a una legge approvata da questo
Consiglio e non sono dei partiti, o non è un partito. Che poi al
Consigliere Sandri dia fastidio che il suo partito e persone del
suo partito siano presenti in questo Comitato promotore per tali
modifiche sulle leggi elettorali è un problema suo e se lo deve
vedere all'interno del suo partito! Che il collega Lattanzi invece
sia abituato a decisionismi e che le istituzioni diano fastidio al
vostro partito, come pure i Consigli, le istituzioni, le assemblee
e i referendum...
(interruzione del Consigliere Lattanzi, fuori
microfono)
... siete piuttosto decisionisti, lo abbiamo visto nella passata
legislatura a livello nazionale, evidentemente è perdere tempo
chiamare la popolazione e i cittadini a pronunciarsi.
Nel merito del lavoro della I Commissione formalmente niente da
eccepire sul fatto che sia stato messo all'ordine del giorno nella
seduta stante questo argomento, guarda caso però mancava l'unico
che su tale modifica di legge era in grado di dire la sua e di
contrapporsi, o di dire che la pensava diversamente da tutti i
membri della I Commissione. Consigliere Cesal, non ho capito la
celerità! Che necessità c'era di inserire all'ordine del giorno
della Commissione anche questo argomento, sapendo bene che tale
argomento nella I Commissione sarebbe arrivato. Se giochiamo alla
demagogia, qui si sta dando importanza a un problema che non
capisco se è di contenuto o se dà fastidio, perché non si capisce
il motivo dell'urgenza per cui bisognava inserire all'ordine del
giorno dei lavori della I Commissione tale argomento. Qualcuno me
la spieghi tutta questa fretta, qualcuno mi spieghi questa fretta
di fare un comunicato, che è scorretto dal punto di vista formale e
dal punto di vista sostanziale! Non faccio nessuna demagogia, ho
anche delle cose da discutere per quanto riguarda le proposte di
quelle leggi che abbiamo proposto prima alla Commissione e al
Consiglio e successivamente alla votazione dei cittadini, però non
capisco questa veemenza! Ci si vuole "smarcare" dalle proprie
organizzazioni politiche per non so bene quali strategie, quali
iniziative e quali possibilità esistenti in questo interno? Non lo
so, comunque la posta in gioco, dato che c'è tutta una procedura da
osservare, non capisco perché è stata messa sul tavolo con questa
veemenza e con questa fretta; fra l'altro, il sottoscritto non era
presente nella I Commissione non perché era a spasso, ma perché era
a Barcellona a discutere di fondi strutturali dell'Unione europea
dal 2007 al 2013 e tramite gli uffici avevo avvisato il Presidente
Cesal del motivo per il quale non ero presente. Anche un po' di
delicatezza, dire: "questa cosa interessa il Consigliere Bortot...
perché fa parte di quel comunicato... sarebbe opportuno che fosse
presente anche lui, sentire la sua" e non affrettare la decisione
della Commissione. In sostanza, sul piano formale la decisione non
fa una grinza, sul piano dei rapporti e della delicatezza mi è
sembrata molto inopportuna.
Presidente - La parola al Consigliere Salzone.
Salzone (FA) - Non volevo intervenire, anche perché rischio di
dire cose che sono state già dette, ma dopo l'intervento del
Consigliere Bortot devo fare un chiarimento. Mi pare lampante che
il Consigliere Bortot ha dato un'interpretazione di ciò che abbiamo
detto in Commissione che non risponde alla realtà, è stato un
dibattito sereno; fra l'altro, io sono stato anche membro del
Comitato promotore per quanto riguarda il referendum propositivo
insieme ad altri firmatari del vostro movimento. Dico questo
perché... anche come membro della I Commissione... abbiamo cercato
di dare una risposta serena a questo tema; mi pare che si stia
"alzando un polverone" che non esiste! L'intervento dello stesso
Consigliere Ottoz mi ha sorpreso, perché qui nessuno vuole
attaccare il referendum propositivo, anzi, e proprio per questo
dico che sono stato uno dei promotori. Certo è che nella I
Commissione, che è la Commissione istituzionale che fa le leggi,
avevamo già parlato di tali problemi, quindi era da lì che volevamo
far sviluppare questo tipo di argomentazione.
Ripeto: non c'è nessun attacco al referendum propositivo, ma mi
viene il dubbio che le cose vengano strumentalizzate, perché,
collega Squarzino, quando parlai con il Consigliere Riccarand di
questo argomento mi pareva che venisse fuori il fatto preminente
che era quello di dire che quando i cittadini non si sentono
soddisfatti dai Consiglieri regionali che svolgono il loro ruolo in
questa Assise perché è qui che fanno le leggi... allora raccolgono
le firme e presentano delle proposte legislative. Qui mi pare che
le cose vengano ribaltate e allora, se così è, mi sento
strumentalizzato, perché dico che prima di tutto noi abbiamo il
dovere di proporre le leggi, qualora i cittadini non fossero
soddisfatti, hanno tutto il diritto di raccogliere le firme per
delle proposte di legge nuove.
Termino dicendo che il nostro è stato un dibattito sereno che
non voleva attaccare nessuno, ma una serie di interrogativi si sono
posti e certamente faranno riflettere.
Presidente - La parola al Consigliere Viérin Marco.
Viérin M. (SA) - Innanzitutto vogliamo ribadire che l'istituto
del referendum è uno strumento democratico e da mantenere, magari
da rivedere in certe parti. Oggi questo lo possiamo dire in maniera
molto tranquilla dopo tali avvenimenti, collega Squarzino; basti
pensare che fra le prime 5 proposte 4 sono sull'argomento di legge
elettorale, quando, se usciamo dalla porta, credo che i cittadini
vogliono parlare più di altro, perché qualcos'altro "tocca la loro
pelle", mentre questo la "tocca" meno. Se partiamo con un
ragionamento di utilizzare il referendum come vetrina, credo che
partiamo con il passo sbagliato. Il rischio qui è forte ed è già
successo in tante altre realtà anche a noi vicine che la gente si
stufi di andare a votare ogni mese per dei referendum, che alla
fine, se non sono veramente sentiti e partecipati, rischiano di
portare tutti i referendum che verranno allo stesso livello.
Voglio essere chiaro qui anche su un altro argomento, ad
esempio, un'altra proposta di referendum, che è quello sul discorso
dell'iniziativa popolare sul ragionamento delle tariffe
elettriche... sappiamo tutti che la "Stella Alpina" ha presentato
una legge oltre un anno fa, sappiamo tutti che in questo programma
di maggioranza c'è quell'aspetto, sappiamo tutti quindi che
qualcuno vuole strumentalizzare e fare un pezzo di vetrina a casa
sua per pubblicizzare delle cose per le quali si sta già lavorando
e si sono presi degli impegni. Se utilizziamo l'istituto
referendario in questa maniera con la gente, credo che il futuro
del referendum propositivo sia un futuro buio, perché la gente pian
piano si disaffezionerà da questo istituto e non andrà neanche più
ad esprimersi. Allora cosa abbiamo creato? Abbiamo creato un
istituto interessante e importante che contribuiamo da subito a far
fallire. Se la "Stella Alpina", o l'"Union Valdôtaine", o i "DS", o
la "Casa delle libertà" si mettessero a proporre 5 o 6 referendum
su cose populistiche il prossimo mese, avremmo una cinquantina di
referendum; pensate che la gente andrebbe a votare tutti i mesi 5 o
6 referendum? Ma ci manda "a scopare le foglie"! Ci dice: "siete
pagati per lavorare!". Mi va bene che vi siano alcuni referendum
chiari su certe tematiche, ma presentare 4 referendum su una legge
elettorale, se non è demagogia... vorrei sapere dalla gente cosa ne
pensa.
Presidente - Collega Venturella, ho difficoltà a darle la parola
per secondo intervento perché non è consentito, a meno che non si
tratti di fatto personale.
La parola al Consigliere Cesal.
Cesal (UV) - Devo dire che sono rimasto piuttosto sconcertato
dai toni che sta assumendo il dibattito in ordine a questa materia.
Una materia molto importante che riguarda un istituto
importantissimo per la democrazia sostanziale, come si definisce...
come va di moda adesso nella nostra Regione: l'istituto del
referendum, a cui ho partecipato credo attivamente per la sua
definizione sia nelle fasi preparatorie per arrivare alla
discussione in aula e sia per arrivare ad un testo che fosse
concordato, pur sottolineando - e i miei interventi sono lì a
testimoniare quanto sto dicendo - sempre il rischio che fosse stato
utilizzato per iniziative aventi scopi propagandistici, demagogici.
Devo dire che i miei timori di allora si stanno verificando.
Ricordava il collega Viérin che in tema elettorale vi sono 4
iniziative di legge di iniziativa popolare che stanno andando
avanti, la cosa mi stupisce. Ho avuto un incontro con questo
Comitato in qualità di Capogruppo dell'"UV" e a chi mi ha richiesto
l'incontro ho espresso il nostro punto di vista, che era un punto
di vista di apertura in ordine alla revisione della legge
elettorale. Ho ribadito però che eravamo contrari a tutta una serie
di istituti che venivano proposti. Ritengo che la legge elettorale
debba essere rivisitata, non è più in linea con i tempi, reputo
però - l'ho detto pubblicamente - che la materia non sia una
materia da "bruciare" sul tavolo delle piazze, ma sia una materia
da discutere in seno alle forze politiche, in questa sala, per
arrivare a definire un quadro che permetta a tutti di esprimere il
proprio punto di vista. Occorre arrivare all'approvazione di una
legge che tenga conto di tutte quelle esigenze che competono alla
nostra società ed al nostro ruolo di consiglieri.
Per quel che mi riguarda, ritengo strumentale la posizione del
gruppo "Arcobaleno" in ordine a questo problema, reputo che la
polemica fatta qui sia fuori luogo. In I Commissione non abbiamo
aggiunto nessun punto all'ordine del giorno, se il collega Bortot
era assente mi dispiace, ho saputo della sua assenza quando sono
entrato in Commissione, quando mi è stato comunicato dai funzionari
regionali, purtroppo devo dire che l'attività dell'Amministrazione
regionale va avanti anche in assenza del collega Bortot. Mi
dispiace che se la sia presa sul piano personale, perché non ho
nulla di personale con lui, anzi; abbiamo voluto chiarire il punto
di vista della I Commissione. Siamo disponibili - qui prendo
l'impegno anche a nome del mio gruppo - a discutere; poi le
posizioni sono variegate, lo abbiamo visto stamani, mi riferisco
alla dichiarazione del collega Ottoz e alla dichiarazione del
collega Viérin che sono contrastanti. Evidentemente in democrazia
bisognerà avere il coraggio di fare una sintesi.
Per tornare all'istituto del referendum, mi fa dire che tutte le
rassicurazioni che erano venute da parte di una terza forza
politica al momento in cui ne stavamo discutendo stanno venendo
meno, per cui effettivamente credo che a questo punto tale
procedura debba essere riconsiderata in quest'aula, perché non è
possibile portare sulle piazze la definizione delle regole
essenziali per il funzionamento della democrazia! La legge
elettorale è una regola essenziale, non può essere "bruciata" sulle
piazze, ma va discussa qui con intelligenza e con forza di volontà,
tenendo conto di tutte le esigenze. Poi, ha ragione anche il
collega Marco Viérin, credo che la gente qui fuori si aspetti
qualcos'altro da noi!
Presidente - La parola al Presidente della Regione, Caveri.
Caveri (UV) - Non appaia eccentrico un intervento del Governo
regionale in questa materia, perché è evidente che la scelta di
modificare gli statuti di autonomia prevedendo nuove forme di
democrazia diretta è una scelta a cui ho partecipato, visto che la
riforma di questa parte dello Statuto è stata fatta nel momento in
cui ero membro della I Commissione "Affari costituzionali" della
Camera.
È molto interessante in prospettiva non tanto il comunicato
della I Commissione, che legittimamente è stato assunto dai membri
presenti, quanto il fatto di come questo nuovo strumento impatterà
sulla democrazia valdostana. Credo che questo sia il tema di fronte
al quale ci troveremo nei prossimi anni. Non è un caso, colleghi
del gruppo "Arcobaleno", se i Costituenti avevano limitato al
massimo gli strumenti di democrazia diretta nella Costituzione
vigente. I Costituenti erano reduci da 20 anni di dittatura
fascista, in cui la logica di ricorso al popolo era tinta di forti
"coloriture" populistiche e naturalmente non solo demagogiche, ma
anche dittatoriali...
(interruzione del Consigliere Venturella, fuori
microfono)
... se lei va a leggere gli atti della Costituente, vedrà che
non è un caso se il referendum esistente nella Costituzione
italiana è esclusivamente abrogativo e non propositivo, perché i
Costituenti, e in particolare le forze di Sinistra, a cui credo lei
si rifaccia, erano preoccupati dal "penchant" populistico che può
tingere i referendum propositivi. Devo dire che non è un caso che
il numero delle firme rese necessarie anche in Valle d'Aosta sia
piuttosto elevato, perché...
(nuova interruzione del Consigliere Venturella, fuori
microfono)
... se mi interrompi... io sono a favore del referendum
propositivo, l'ho votato in quest'aula, ritengo di essere un
federalista e guardo con vivissima ammirazione al sistema svizzero,
dove una serie di grandi decisioni vengono assunte anche a
maggioranze risicate o con scarsa partecipazione al voto da parte
dei cittadini, ma quello è un sistema federalista, cosa
completamente diversa! La cosa che mi interessa oggi è capire come
il sistema della democrazia diretta inerisca alla cosa che mi sta a
cuore, la democrazia rappresentativa, cioè il ruolo che viene
svolto da parte del Consiglio regionale, perché di due l'una: o si
ritiene che lo strumento di democrazia diretta sia una specie di
piede di porco che serve a scardinare un sistema politico, ma lo
dico con la piena legittimità perché nel momento in cui abbiamo
creato questo referendum abbiamo immaginato che se ne facesse un
uso buono. Ovviamente dello stesso strumento di democrazia diretta
può esserci un uso cattivo e non mi riferisco alle vostre
iniziative, mi riferisco in astratto: un coltello può servire per
tagliare una carota oppure può servire per "tagliarsi un dito". È
del tutto evidente che il vero rischio - e questa è una discussione
politica interessante. Noi in questa Assemblea scarsamente parliamo
di problemi istituzionali, sarà divertente e molto interessante dal
punto di vista del diritto costituzionale capire quale sarà
l'evoluzione nei prossimi anni, perché se la logica dei referendum
sarà quella di dire: "volete le autostrade gratuite?" - ricordo già
il vivissimo successo che ebbe il Consigliere Gremmo quando
raccolse in contemporanea le firme per la presentazione delle liste
e le firme per la gratuità delle autostrade. Vi sarebbero poi anche
esempi più "pecorecci" sul versante maschile: "siamo tutti per
la...", il referendum è presto fatto, ma quello che voglio dire è
che il problema politico posto è che quello della democrazia
diretta è uno strumento molto delicato e mi sembra che il rischio e
la preoccupazione che emergono nell'interpretazione che ciascuno di
noi dà del referendum - e io personalmente gli do la mia
interpretazione - è che quest'ultimo non diventi uno strumento per
delegittimare le assemblee elettive.
