Classificazione
COMMERCIO
Disciplina, attività, professioni



Oggetto del Consiglio n. 1999 del 6 aprile 2016 - Resoconto
OGGETTO N. 1999/XIV - Ritiro di mozione: "Interventi presso
il Ministero competente per l'introduzione di misure che consentano
alle rivendite di tabacchi di proseguire la propria
attività".
Viérin M. (Presidente) -
Passiamo al punto 50. La parola
al collega Laurent Viérin.
Viérin L. (UVP) -
La défense du petit commerce en petite
et moyenne montagne a toujours été l'atout de notre Région. Nous
avons depuis toujours défendu nos territoires, les compétences et
surtout la possibilité d'avoir une politique fédéraliste, qui est
et qui voit l'épanouissement, de la plus petite à la plus grande,
des Communes de notre territoire en termes d'opportunité. C'est
pour cela que le plus petit de commerce dans la plus petite des
Communes a toujours eu les mêmes atouts, quand même les mêmes
attentions par rapport au grand commerce de la ville. Cela ne s'est
pas seulement développé dans le domaine du commerce, mais dans tous
les domaines et nous croyons profondément dans ce modèle.
Per questo abbiamo proposto questa mozione che è molto semplice,
ma che è un impegno e che richiede un intervento dei parlamentari
valdostani, perché le regole che esistono oggi a Roma, spesso vanno
a penalizzare le piccole realtà. E veniamo, senza troppi fronzoli,
alla questione. È in questo caso una questione che ci è stata
segnalata in quest'ultimo periodo, principalmente inerente alla
questione del patentino per la rivendita dei tabacchi. Abbiamo
messo nell'impegno che non siamo sicuramente qui ad aumentare la
possibilità di diffusione del commercio dei tabacchi, ma ricordiamo
che - sali e tabacchi - il monopolio non è solo delle sigarette, ma
nei piccoli Comuni è tutto ciò che è valori bollati, che è servizio
alla comunità.
Diciamo questo, perché le regole di questo famoso decreto del 21
febbraio 2013 n. 38, contemplano, tra le varie questioni, delle
previsioni, che noi abbiamo codificato in un certo modo nella
mozione - ma che sono modificabili, quello che conta è l'impegno -
perché esiste ancora, parzialmente, la possibilità di avere da
parte della rivendita centrale del paese la possibilità di dare ad
altri paesi vicini - penso al tabacchino di Valpelline, potrebbe
dare alla rivendita di Ayas questa possibilità - ma si deve
arrivare ad un certo valore complessivo medio annuo di prelievo di
generi di monopolio.
E questo è un po' un problema, perché questi parametri numerici
non tengono conto dei piccoli paesi di montagna: 1000 euro per i
Comuni o le frazioni dei Comuni con popolazione fino a 2000
abitanti, e lo sa quant'è, si arriva a 1000 euro in un piccolo
Comune. Ancora peggio nei paesi da 2000 a 10.000 abitanti, perché
nei 2000 abitanti sono previsti 24 mila euro di prelievo all'anno.
E anche i Comuni di media valle, pensiamo al Comune di
Saint-Vincent e alla sua collina, se una attività nella collina di
Saint-Vincent non fa un prelievo di almeno 24 mila euro dalla
rivendita principale non può tenere il tabacchino.
Noi crediamo che queste siano le questioni che chi è stato a
Roma ha seguito puntualmente e che noi speriamo che anche i nostri
parlamentari possano seguire puntualmente, perché sono queste
piccole norme che alle volte salvaguardano la montagna.
Noi diciamo spesso: "siamo per la tutela della montagna, per la
diversità, abbiamo un territorio difficile", questa è semplicemente
una sollecitazione ai nostri parlamentari affinché si facciano
portatori di questa istanza, anche se non abbiamo la certezza
dell'esito.
Noi abbiamo un decreto legislativo, lo lasceremo...e ringraziamo
l'ufficio legislativo del Consiglio per la preziosa collaborazione,
in particolare Anny Fontanazzi che è sempre molto puntuale per
quanto riguarda le ricerche sulle evoluzioni normative nazionali e
non solo.
E qui quello che noi rileviamo all'interno di una codificazione,
al di là che comunque noi avevamo detto "soppressione" perché c'era
stato detto così, è una soppressione rispetto ad una vecchia
formula che non metteva parametri, quindi non è una soppressione,
ma di fatto nessuno oggi riesce più ad aprire l'attività perché non
arriva a quella cifra.
Quindi ringraziando, abbiamo voluto portare questa cosa
all'attenzione del Consiglio, proprio per dare la giusta rilevanza
e impegno del Governo.
Presidente -
Chiudiamo la discussione generale. Per la
replica, la parola al Presidente della Regione.
Rollandin (UV) -
La mozione, per come è stata spiegata
adesso, assume un certo tipo di significato, per cui il deliberato,
onestamente, rischia di essere fuorviante.
Infatti, per quanto ci riguarda, noi lo interpretavamo piuttosto
come un intervento incentrato sul consumo dei tabacchi, col rischio
di essere fraintesi sulla volontà di alimentare tale commercio.
Se ho capito bene, se la preoccupazione è di questo tipo,
facciamo puntualmente una verifica di quali siano le specificità e
gli articoli che possono essere oggetto di un intervento, anche a
livello parlamentare, in modo da non metterci ora a fare una
discussione su cui io dico francamente che non sono esperto. La
sollecitazione la raccolgo perché effettivamente ci sono queste
preoccupazioni, però ribadisco che non vorrei che venisse letta
come volontà di incrementare il consumo dei tabacchi ma come
interesse a tutelare le tabaccherie, che hanno invece la
possibilità e la capacità di essere esercenti e di vendere e che,
altrimenti, con queste regole, sarebbero bloccate.
Se così fosse, io chiederei di ritirarla e di sentirsi un
attimo, di vedere qual è lo spirito con cui viene posta.
Se viene tolto questo aspetto, con quelle determinazioni per non
ridurre la possibilità di avere dei negozi nelle valli, credo che
siamo tutti d'accordo.
Mi sembra che andremmo in controtendenza nel sostenere
l'acquisto di tabacchi, quindi chiederei di ritirarla e magari di
riproporla con la sollecitazione che lei ha illustrata
all'inizio.
Presidente -
La parola al collega Viérin Laurent.
Viérin L. (UVP) -
Per dire che va bene, basta l'impegno.
Non è che volevamo impegnare tutto il Consiglio, ma se c'è un
impegno di raccordo con i parlamentari secondo lo spirito enunciato
nell'illustrazione, per noi è sufficiente.
Perché è una questione che magari non tocca la zona di Aosta, ma
in certe zone di piccola e media montagna e nel centro valle, vi
sono dei grandi centri ma nelle frazioni alte non hanno la
possibilità di avere il servizio, con inerenza al monopolio, quindi
a tutti i servizi; noi l'abbiamo voluto proprio specificare senza
alcun intento di favorire la pratica del fumo, proprio perché anche
noi avevamo paura di essere interpretati in modo errato.
Se c'è questo impegno, noi ritiriamo l'iniziativa raccordandoci
poi sul prosieguo e fornendo invece il testo del decreto, in modo
da avere la documentazione completa.
Presidente -
Quindi la mozione viene ritirata.
