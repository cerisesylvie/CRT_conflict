Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 111 del 11 marzo 1981 - Resoconto
OGGETTO N. 111/81 - INTRODUZIONE DEI GIORNALI NELLE SCUOLE.
(Interrogazione)
Presidente
- Do lettura dell'interrogazione in oggetto
presentata dal Consigliere Minuzzo:
INTERROGAZIONE
VISTA la legge regionale n. 62 del 29 dicembre 1980 con la
quale si rifinanzia la L.R. del 5 novembre 1976, n. 47;
TENUTO CONTO che il punto B della relazione allegata alla
citata legge dice che la Regione si propone "di attuare in via
sperimentale, anche in relazione alle istanze da più parti
pervenute, l'introduzione e la diffusione del giornale nella scuola
quale strumento didattico al fine di favorire una più articolata
informazione e formazione culturale dei giovani, secondo le
modalità e i criteri di intervento che vengono fissati
dall'Assessore alla Pubblica Istruzione in sede di ripartizione dei
fondi alle istituzioni scolastiche, sentito il parere del Consiglio
scolastico regionale a norma della lettera i) dell'art. 3 della
legge regionale 8 agosto 1977, n. 55";
tutto ciò premesso
INTERROGA
l'Assessore alla Pubblica Istruzione per conoscere:
1) se è stato già sentito il Consiglio scolastico;
2) quali iniziative ha assunto per pubblicizzare detta
legge;
3) con quali criteri vengono introdotti i giornali nella
scuola;
4) se non ritiene opportuno sottoporre all'esame del
Consiglio regionale i criteri da adottarsi per l'introduzione dei
giornali nelle scuole.
Presidente
- Il Consigliere Minuzzo intende prendere la
parola?
Intervento
- Non può, Vice Presidente, è
un'interrogazione, non un'interpellanza!
Presidente
- Va bè, d'accordo. Chi chiede la parola?
La parola all'Assessore Viglino.
Viglino (UV)
- Je dois mettre au courant le Conseiller
Minuzzo du fait que nous avons effectué la réunion du Conseil
Scolaire Régional jeudi 5 mars. A ce moment-là, nous avions comme
argument à l'ordre du jour la question des journaux qui devaient
être distribués dans les écoles. Le Conseil Scolaire Régional,
après avoir discuté d'une façon très sérieuse la question, nous a
demandé de la revoir et de la reporter à une séance successive. La
Junte exécutive avait proposé de commencer l'abonnement dans les
écoles moyennes à partir du mois d'avril, pour pouvoir faire des
abonnements en avril, mai et juin. La compétence appartient aux
collèges des enseignant sur proposition des conseils de classes. Le
Conseil Scolaire Régional a décidé que la question devait être
encore approfondie et discutée, en particulier, avec les directeurs
des écoles et avoir une publicité plus étendue. D'autre part, le
Conseil Scolaire Régional a considéré que, pour cette année - comme
nous sommes déjà arrivés à la fin de l'année scolaire - il valait
mieux que ces abonnements éventuels soient fait au début de l'année
prochaine. Donc, nous représenterons la question au prochain
Conseil Scolaire, de façon que l'initiative puisse avoir le but que
le Conseiller Minuzzo s'était proposé en présentant sa loi. Il va
sans dire que j'ai averti le Conseil Scolaire Régional : cette
initiative avait été demandée par le Conseiller Minuzzo qui avait
accepté de retirer sa loi pour permettre aux organismes collégiaux
de mieux examiner la question.
De ceci m'est témoin le Conseiller Cout qui fait partie du
Conseil Scolaire Régional.
Presidente
- Il Consigliere Minuzzo intende replicare
?
La parola al Consigliere Minuzzo.
Minuzzo (PSDI)
- Forse l'Assessore per una dimenticanza
non ha risposto al quarto punto della mia interrogazione, quando
chiedo se non ritiene opportuno sottoporre all'esame del Consiglio
regionale i criteri da adottarsi per l'introduzione dei giornali
nelle scuole. Mi rendo conto e confermo la mia disponibilità a
ritirare la proposta di legge, anche perché è nella concezione del
mio partito e mia personale non volersi assumere a tutti i costi
delle paternità, al di là delle battute di spirito che magari
qualche volta fa l'Assessore Rollandin. Siamo qui per collaborare,
per servire la comunità, per questo mi ero assunto la
responsabilità di ritirare questa proposta di legge, perché c'era
stato un impegno ben preciso dell'Assessore a esaminare il problema
e venire incontro alla richiesta del mio partito e cioè
all'introduzione dei giornali nelle scuole come strumento
didattico. Se l'Assessore ricorda bene, il punto del contendere su
questa legge fondamentalmente era uno - ed è stato quello il motivo
per il quale ho lasciato all'Assessore l'iniziativa di sperimentare
l'introduzione dei giornali nelle scuole - ed era il fatto che
nella proposta di legge non si prevedevano organi ufficiali di
partito nelle scuole; alcuni componenti la Commissione erano
favorevoli, altri erano contrari e anche l'Assessore Viglino mi
sembra che fosse contrario, come d'altra parte lo sono io.
Ecco, viste le motivazioni per le quali siamo stati costretti
come partito a ritirare la legge per evitare che una iniziativa che
noi riteniamo valida venisse a naufragare, ritengo che sia
opportuno che i criteri che vengono adottati per l'introduzione dei
giornali nelle scuole siano elemento di dibattito anche nell'Aula
consiliare; e inoltre consiglierei all'Assessore, piuttosto che
fare l'abbonamento per aprile, maggio e giugno, cosa che magari
potrebbe dare a qualcuno l'occasione di dire che l'introduzione dei
giornali nelle scuole è miseramente fallita, visto che abbiamo
aspettato tanto, di aspettare ancora qualche mese e di fare
l'abbonamento a partire dall'inizio del nuovo anno scolastico,
magari più esteso e non solo nelle Medie Superiori come citato
dall'Assessore. Perciò, ecco, chiedo all'Assessore, convinto della
sua buona fede nell'agire nei confronti dei Consiglieri, di tenere
conto di queste raccomandazioni che mi permetto di fare appunto
perché noi riteniamo come partito che il giornale oggi come oggi
sia uno strumento fondamentale per l'istruzione nelle scuole. Mi
raccomando quindi che questa iniziativa abbia a partire dall'inizio
dell'anno scolastico e che i criteri di introduzione vengano
discussi in Consiglio regionale; è chiaro che l'Assessore sarà
comunque libero di scegliere i criteri che riterrà più
opportuni.
Chiedo ai colleghi Capigruppo e ai colleghi Consiglieri se
permettono all'Assessore una breve replica a quanto ho detto,
perché probabilmente ha qualcosa da rispondere.
Presidente
- Il Regolamento non prevede che vi possano
essere repliche da parte dell'Assessore; d'altra parte, a parere di
questa Presidenza l'Assessore ha risposto; non so se il Consigliere
Minuzzo l'ha ritenuta valida o meno, ma la risposta è stata
data.
Si passa quindi all'esame dell'oggetto n. 10.
