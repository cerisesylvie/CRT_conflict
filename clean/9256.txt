Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 254 del 11 gennaio 1989 - Resoconto
OGGETTO N. 254/IX - CONVENZIONE TRA REGIONE E S.p.A. AIR
VALLEE PER LA DISPONIBILITA' DI UN AEROPLANO.
(Interrogazione)
PRESIDENTE:
Do lettura dell'interrogazione in oggetto,
presentata dal Consigliere Riccarand ed iscritta al punto 7
dell'ordine del giorno.
INTERROGAZIONE
RICORDATO che il Consiglio regionale, con deliberazione in data
3 febbraio 1988, ha approvato una convenzione fra Regione e S.p.A.
AIR Vallée per avere a disposizione un aeroplano;
RILEVATO che la citata deliberazione prevedeva un impegno di
spesa per il 1988 di lire 921.000.000;
PRESO ATTO che nel Bilancio di previsione per il 1989 tale
impegno di spesa è stato aumentato di lire 1 miliardo 290
milioni;
EVIDENZIATO che, nell'art. 9 della Convenzione, è previsto che
venga trasmessa al Consiglio regionale una relazione semestrale
sull'utilizzazione delle ore di volo;
PRESO ATTO che finora nessuna Relazione in materia è pervenuta
al Consiglio regionale;
il sottoscritto Consigliere regionale
INTERROGA
la Giunta regionale per conoscere:
1) come mai non è stata finora trasmessa la Relazione sul primo
semestre di attività della S.p.A. AIR Vallée;
2) per quale motivo è stato inserito nel Bilancio di previsione
per il 1989 un impegno di spesa notevolmente più alto di quello
previsto dalla Convenzione;
3) quante sono state le ore di volo finora effettuate
dall'aeroplano della AIR Vallée a favore della Regione e quanti
passeggeri sono stati trasportati;
4) quali sono le somme finora versate dalla Regione alla S.p.A.
AIR Vallée.
PRESIDENTE:
Ha chiesto la parola il Presidente della
Giunta, Rollandin; ne ha facoltà.
ROLLANDIN (UV):
A propos des questions qui ont été posées
à ce su jet, je dois rappeler que la convention entre la Région et
la Société Air Vallée a été concrétisée au cours du mois de juin
1988 et, par conséquent, la question qui a été posée sur la raison
pour laquelle on n'a pas transmis la relation sur le premier
semestre d'activité, est inutile, car le semestre vient de terminer
dans ces jours. Donc je crois que avant de la fin de janvier on
présentera régulièrement la relation sur l'activité. Quand on aura
cette relation, si les conseillers sont particulièrement intéressés
à avoir des éclaircissements, je crois que les responsables mêmes
seront disponibles à les donner.
On a aussi demandé:
"per quale motivo è stato inserito nel
bilancio di previsione per il 1989 un impegno di spesa notevolmente
più alto di quello previsto dalla convenzione;".
La réponse est
conséquente à l'intention de la Société Air Vallée de prévoir une
modifications des avions qui sont à présent disponibles et, donc, à
l'intention de changer l'avion qui maintenant fait ce service,
étant donné le succès que l'initiative a déjà eu.
On a fait une question aussi à propos des
"ore di volo finora
effettuate...";
à ce sujet, j'ai déjà un compte rendu et, quand
il y aura la relation finale, je donnerai les données définitives à
ce moment-là. Tout de même si le Conseiller veut les avoir en
avant, je pourrai lui donner une copie de ce compte rendu.
"Quali sono le somme finora versate dalla Regione alla
Società Air Vallée.":
à présent on a ouvert un crédit de 460
millions qui doit encore être versé.
Je crois avoir répondu aux différentes questions et, s'il y a
encore des détails à demander ou des requêtes à faire, je serai
disponible et je donnerai la relation d'ici quelques jours.
PRESIDENTE: Ha chiesto la parola il Consigliere Riccarand; ne ha
facoltà.
RICCARAND (NS):
Non sono soddisfatto della risposta del
Presidente della Giunta. Egli sostiene che il semestre si è appena
concluso, perché la convenzione è stata siglata alla fine di
maggio; a mio parere, invece, il semestre è terminato alla fine di
novembre e mi sembra strano che non sia stata trasmessa con
tempestività alcuna relazione sull'attività semestrale, come
previsto da una clausola che aveva reso possibile la votazione
della convenzione da parte del Consiglio. Tale relazione, del
resto, non chiede...
(...Interruzione del Presidente Rollandin...)
... La convenzione è stata discussa in Consiglio il 3 febbraio
1988 ed è stata firmata alla fine di maggio, mentre l'attività
dell'AIR Vallée è iniziata tra la fine di maggio e gli inizi di
giugno, per cui i sei mesi sono scaduti alla fine di novembre. Il
primo semestre, quindi, è già decorso, ma al Consiglio regionale
non è stata trasmessa alcuna relazione. In più c'è un orientamento
della Giunta e della maggioranza di andare ad incrementare le spese
di questa convenzione, tant'è che nel bilancio di previsione del
1989 è stata inserita una spesa di 1.290.000.000 di lire, invece
dei 921.000.000 previsti nel bilancio precedente del 1988...
( . . . Interruzione del Presidente Rollandin. . . )
Essi chiedono di cambiare l'aereo ed il Presidente della Giunta
aggiunge "dato il successo dell'iniziativa". Secondo me, invece, è
importante analizzare i dati, perché sembra che non sia stata un
successo. Sappiamo tutti che l'aereo in questione, invece di
partire da Aosta, come previsto dalla convenzione, è sempre partito
da Caselle...
ROLLANDIN (fuori microfono):
Ma se il nostro aeroporto è
chiuso!
RICCARAND (NS):
Va bene, ma questo significa che anche la
durata del volo è stata inferiore, perché priva della tratta da
Aosta a Torino e quindi i costi della convenzione, nella quale si
prevede un compenso forfetario della Regione per 600 ore di volo
all'anno di 921 milioni di lire, avrebbero dovuto essere rivisti.
Un conto è, infatti, se l'aereo parte da Aosta, altro conto è
invece se l'aereo parte da Caselle, perché sono due situazioni
completamente diverse.
Del resto, sono completamente venuti meno tutti i vantaggi che
si pensava che questo aereo potesse dare partendo da Aosta, perché
impiega due ore da Torino Caselle...
ROLLANDIN (fuori microfono):
Hai già volato?
RICCARAND (NS):
No, non ho volato, ma quell'aereo impiega
due ore.
Spero che il Presidente della Giunta ci consegni presto i dati
richiesti, che potranno confermare che, per andare da Torino
Caselle a Roma Ciampino, occorrono mediamente due ore, alle quali
bisogna aggiungere lo spostamento da Aosta a Caselle.
Inoltre, sembra che i passeggeri siano stati scarsissimi, per
cui questa convenzione, nei suoi primi sei mesi di validità, ci è
costata 450 o 460 milioni, quando, comprando i normali biglietti
aerei dei voli di linea, avremmo potuto spendere meno di 50
milioni. Questa è la realtà. Abbiamo quindi un buco molto grosso,
ma non abbiamo elementi precisi per valutare la situazione, mentre
pare già emergere un orientamento teso a potenziare ulteriormente i
finanziamenti alla società Air Vallée.
Sollecito, quindi, l'urgente presentazione di questa relazione e
chiedo che la stessa sia dettagliata, nel senso che dovrà indicare
in modo preciso ed accurato i passeggeri che sono stati trasportati
in questi sei mesi, in modo da offrire validi elementi di
valutazione al Consiglio. Sappiamo, ad esempio, che questa
convenzione è stata approvata come una sperimentazione di durata
biennale, ma allora questa sperimentazione va seguita e valutata,
senza stravolgerne i risultati via via che andiamo avanti, anche se
i risultati non sono positivi, come appunto mi pare che non siano
almeno per il momento.
