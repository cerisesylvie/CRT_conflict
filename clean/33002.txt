Classificazione
FINANZA REGIONALE E LOCALE
STATUTO



Oggetto del Consiglio n. 1505 del 1° dicembre 2010 - Resoconto
OGGETTO N. 1505/XIII - Approvazione dei contenuti
dell'accordo con lo Stato per il coordinamento della finanza
pubblica nell'ambito del processo di attuazione del federalismo
fiscale, in attuazione dell'articolo 119 della
Costituzione.
Il Consiglio
Richiamata la deliberazione della Giunta regionale
n.
3215 in data 5 novembre 2010 con la quale il Presidente della
Regione è stato autorizzato alla sottoscrizione con lo Stato
dell'accordo per il coordinamento della finanza pubblica
nell'ambito del processo di attuazione del federalismo fiscale, in
attuazione dell'articolo 119 della Costituzione;
Considerato che con la precitata deliberazione è stato, tra
l'altro, approvato il progetto di articolato recante, in
conseguenza dei contenuti del suddetto accordo, le necessarie
modificazioni all'ordinamento finanziario della Regione e,
segnatamente, alla legge 26 novembre 1981, n. 690, al comma 4
dell'articolo 8 della legge 23 dicembre 1992, n. 498, e
all'articolo 1 del decreto legislativo 22 aprile 1994, n.
320;
Ritenuta l'opportunità di procedere senza indugio
all'approvazione dei predetti atti, al fine di assicurare
l'attuazione della legge 5 maggio 2009, n. 42, recante: "Delega al
governo in materia di federalismo fiscale, in attuazione
dell'articolo 119 della Costituzione", mediante l'inoltro dei
progetti di articolato alla Commissione paritetica in conformità
alle procedure di cui all'articolo 48bis della legge costituzionale
26 febbraio 1948, n. 4, il quale, anche, prevede l'espressione del
parere da parte del Consiglio regionale;
Richiamata la deliberazione della Giunta regionale n. 3702 in
data 18 dicembre 2009 concernente l'approvazione del bilancio di
gestione per il triennio 2010/2012, con attribuzione alle strutture
dirigenziali di quote di bilancio e degli obiettivi gestionali
correlati, del bilancio di cassa per l'anno 2010 e di disposizioni
applicative;
Visto il parere favorevole di legittimità rilasciato dal
Coordinatore del Dipartimento bilancio, finanze e patrimonio ai
sensi dell'articolo 4, comma 3, della legge regionale 23 luglio
2010, n. 22, sulla presente deliberazione;
Visto il parere delle Commissioni consiliari permanenti I e
II, riunite in seduta congiunta;
Delibera
1) l'approvazione dei contenuti dell'allegato accordo con lo
Stato per il coordinamento della finanza pubblica e gli atti ad
esso allegati;
2) l'espressione del parere previsto dall'articolo 48bis
della l. cost. 4/1948 sul progetto di articolato allegato
all'accordo di cui al punto 1 recante modificazioni all'ordinamento
finanziario della Regione, per il successivo inoltro, da parte del
Presidente della Regione, alla Commissione paritetica ai fini della
sua definitiva approvazione secondo le procedure del citato
articolo 48bis.
Allegati
(omissis)
Président
- Je vous rappelle qu'il y a deux amendements
qui ont été proposés par la I
e
et la II
e
Commissions.
La parole au Conseiller Donzel.
Donzel (PD)
- Egregio Presidente, cari colleghi, userò le
parole del deputato della
Südtiroler Volkspartei
, Brugger,
che, riferendosi all'accordo stipulato a Milano, rispetto ai rischi
che si corrono a stringere accordi con il Governo nazionale e poi
in relazione alla manovra che è in discussione a livello nazionale,
ha detto queste precise parole:
"Sempre attenti per evitare
sorprese"
. Al di là di quello che può essere... chi è più
contento di questo bellissimo accordo e di chi è magari un po' più
scettico, quindi l'impressione che si ha è che non ci sia un
referente nazionale che garantisce tranquillità e serenità per il
futuro. Le cose che avevamo da dire le abbiamo dette prima, vorrei
solo puntualizzare che le mie cifre sono a disposizione, non ho
fatto l'elenco di tutte le entrate, ma le cifre in entrata le ho
citate come entrata globale, quindi non le ho nascoste.
Vorrei chiarire una cosa. Qualcuno ha detto che è giusto fare
più informazione, io ho sentito tanta informazione in questi giorni
sui giornali, eccetera, mi sembra che ha parlato solo la
maggioranza, mi sembra che sui giornali avete dieci volte lo spazio
che abbiano noi! Allora anche questa cosa qui... ossia ci rimane il
Consiglio regionale per dire due cose che non verranno riportate
dai giornali, poveri noi, il Governo regionale non ha spazio nel
telegiornale! Il telegiornale ha dovuto perfino rettificare, perché
aveva detto delle cose che non stavano... fra un po' la gente era
convinta di venire qui a bussare... ritiriamo i soldi del
federalismo fiscale!
Io sono per la solidarietà, Presidente, glielo ho detto prima,
quindi capisco che lei giustamente mi rimproveri, lo accetto, il
concetto di bastonate... però delle due l'una: o abbiamo meno soldi
nelle casse, perché ne dobbiamo fare solidarietà, quindi non la
chiamo bastonata, la chiamo solidarietà, ma non raccontiamo ai
valdostani che a chiusura di questo accordo abbiamo più risorse di
quante ne avevamo prima. Ne abbiamo di meno, perché... non ha detto
lei questo, ma ci sono state delle informazioni in questo giorno
che arrivavano quasi a trasformare in un accordo che era a totale
vantaggio della Valle d'Aosta. Cerchiamo allora di uscire dai
paradossi reciproci, ognuno di noi ci mette il senso di
responsabilità, io le cifre le ho messe in campo, le ho dette
pubblicamente e, se ci sono degli errori, sono pronto a rivedere
tutti i documenti del mio partito per correggere quelle cifre. Mi
risulta che per adesso nessuno mi ha citato una cifra espressamente
dicendo che quella cifra era inesatta. Si è detto:
"non vale
sommare adesso che parliamo in questo dibattito della manovra"
;
certo, l'ho usato come un ragionamento in sé, ma i numeri che ho
detto sono quelli, sono oggettivi, non ci sono storie, sono dei
numeri che hanno un segno meno. Se poi con la ripresa economica che
tutti auspichiamo... però informazioni ci sono anche, ad esempio il
professor Gallino ci ha detto che saranno tempi duri per
l'occupazione per 8-10 anni, non è che abbiamo l'occupazione dietro
l'angolo! Tutti quindi auspichiamo la ripresa economica, tutti
immaginiamo - e lo abbiamo capito anche noi guardando queste cifre
- che con la ripresa economica cambiano anche i numeri, però le
prospettive per i prossimi tre anni sono prospettive negative e,
dal nostro punto di vista, l'atteggiamento quasi trionfalistico che
qualcuno ha messo nei giornali noi non lo condividiamo. Non
condividiamo la bontà di un Governo che mina volontariamente alle
risorse delle Regioni a statuto speciali, perché le vuole tutte
uguali; prossimamente magari ci confronteremo in quest'aula anche
per discutere di questioni come l'ALP-MED e vedere che
atteggiamento ha chi governa questo Paese, rispetto a progetti e
obiettivi che sempre questa Regione ha avuto. Noi rimaniamo
contrari.
Président
- La parole au Conseiller Louvin.
Louvin (ALPE)
- Grazie Presidente.
Il peccato mortale in quest'aula è la noia e, collega La Torre,
se mi sono reso responsabile, ne chiedo umilmente venia, ma abbiamo
comunque delle necessità di cercare in argomenti come questo anche
noi di spiegare le nostre povere ragioni in quest'aula e abbiamo
voluto farlo per una volta in modo magari noioso, puntiglioso, ma
crediamo anche altrettanto onesto intellettualmente. Il voto
contrario che annunciamo rispetto a questo accordo, che il
Presidente autoqualifica di ottimo in sede di autovalutazione, è
legittimo anche questo, ci consentirà di non associarci al coro e
di non esaltare quello che non può essere un risultato da esaltare,
da valutare attentamente, da sottolineare in alcuni passaggi che
sono positivi, ma che credo siano sostanzialmente ineludibili e non
merito di una politica particolare. Siamo in un momento in cui, per
riprendere l'immagine di un film che in questo momento è di
grandissimo interesse sugli schermi in Francia, che si chiama
Il
Gattopardo
, si sta avverando questo curioso fenomeno: tutto
deve cambiare, perché tutto resti come prima. Chi continuerà ad
avere il boccino in mano sarà lo Stato, prima si chiamava Fanfani
con la politica dei rubinetti, oggi si chiama Lega con la sua
politica e con il suo federalismo fiscale, ma il nodo della
questione, le culture a cui si richiama il collega Zucchi, che sono
diverse fondamentalmente, sono queste: la cultura di una decisione
centrale, non necessariamente brutale e autoritaria, ma centrale e
la cultura autonomistica che chiede invece un altro tipo di
rapporto di pari dignità.
Sorprende significativamente che dai banchi dell'Union ci si
associ, collega Zucchi, alla sua cultura politica, ci si sorprende
moltissimo, perché il discorso del Capogruppo dell'Union Valdôtaine
è stato esemplare da questo punto di vista:
"è inevitabile, è
ineludibile, quindi dobbiamo andare in questa direzione"
. I
discorsi che si sentivano in quest'aula quando parlava Severino
Caveri sono pubblicati d'altra parte, sono di altro segno e di
altro tenore, i discorsi di Reviglio appartengono alla sua cultura
politica, quando negli anni '80 si opponeva ferocemente già ai
9/10. Abbiamo effettivamente dei diversi riferimenti culturali, la
Fondazione Agnelli sarebbe sicuramente contraria alla nostra
posizione, l'ex Ministro Speroni, forse Fini, che adesso ha qualche
divergenza di opinione con lei, è su posizioni diverse, ma la
nostra cultura politica ci porta a valutare negativamente questo
piano inclinato sul quale stiamo scivolando. Nel merito poi, che ci
si sia ancorati ad alcuni aspetti positivi, ad un accrescimento del
gettito fiscale in percentuale, questo non possiamo che
considerarlo come un dato positivo. Sull'aspetto dell'IVA da
importazione il Presidente della Regione ha seguito esattamente ciò
che ho detto e ciò che ho riconosciuto nel mio intervento e credo
che non abbia ritrovato nessuna vena di tipo demagogico su questo
punto. Abbiamo evidentemente una percezione diversa e soprattutto
delle preoccupazioni di fondo diverse; lasciamo stare in questa
fase le procedure, le "bucce", nella sostanza noi avremo questa
fortissima frenata, come quando con gli sci di colpo si passa dalla
neve all'asfalto. La sensazione di frenatura noi l'avremo, non noi
in quest'aula, la comunità valdostana con 200.000.000 in meno nel
suo circuito economico nei prossimi anni. Questa è la nostra
preoccupazione e a questa preoccupazione non siamo sollevati,
Assessore Lavoyer, dalle sue considerazioni che vorrei poter
ribattere punto per punto, ma non posso per brevità di tempo, ma il
rapporto con Trento e Bolzano, che molto spesso è rimbalzato in
quest'aula in questi ultimi tempi, è un rapporto che ci vede con
una condizione assolutamente deteriore. Abbiamo nel rapporto fra
popolazione e bilancio un'omogeneità, un'equivalenza, ma il dato
che abbiamo sotto gli occhi è di un crollo per quanto riguarda il
nostro bilancio regionale di 134.000.000 e una salita di quello
della Provincia di Trento ed è vero, come lei dice, che Bolzano è
sceso di 200.000.000, ma Bolzano è tre volte la Valle d'Aosta!
L'impatto in termini reali di questo accordo finanziario quindi è
un impatto che andremo a pagare. Il nostro rimane pertanto un
giudizio negativo. Grazie.
Président
- Est-ce qu'il y a d'autres conseillers qui
souhaitent intervenir pour déclaration d'intention?
Je donne lecture des amendements qui ont été proposés par la
I
e
et la II
e
Commissions:
Emendamento
I punti 1) e 2) del deliberato sono sostituiti dal
seguente:
"1) l'approvazione dei contenuti dell'allegato accordo con lo
Stato per il coordinamento della finanza pubblica e degli atti ad
esso allegati.".
Emendamento
L'allegato "Bozza di norma finanziaria dello Stato" è
sostituito dal seguente allegato:
Bozza di norma finanziaria dello Stato
Articolo .....
1. Ai sensi del combinato disposto dell'articolo 27 della
legge 5 maggio 2009, n. 42 e dell'articolo 50 della legge
costituzionale 26 febbraio 1948, n. 4, la regione Valle d'Aosta
concorre al conseguimento degli obiettivi di perequazione e di
solidarietà e all'esercizio dei diritti e dei doveri dagli stessi
derivanti, nonché all'assolvimento degli obblighi di carattere
finanziario posti dall'ordinamento comunitario e dalle altre misure
di coordinamento della finanza pubblica stabilite dalla normativa
statale, attraverso le misure previste nell'accordo sottoscritto in
data ............... tra il Ministro per la semplificazione ed il
Presidente della regione Valle d'Aosta:
a) con la progressiva riduzione della somma sostitutiva
dell'imposta sul valore aggiunto all'importazione a decorrere
dall'anno 2011 fino alla soppressione della medesima dal
2017;
b) con il concorso finanziario ulteriore al riequilibrio
della finanza pubblica, mediante l'assunzione di oneri relativi
all'esercizio di funzioni statali, relative ai servizi ferroviari
di interesse locale;
c) con la rimodulazione delle entrate spettanti alla Regione
Valle d'Aosta.
2. Entro 60 giorni dalla data di entrata in vigore della
presente legge, si provvede alle modifiche della legge 26 novembre
1981, n. 690 e del comma 4 dell'articolo 8 della legge 23 dicembre
1992, n. 498, mediante la procedura prevista dall'articolo 48-bis
della legge costituzionale 26 febbraio 1948, n. 4, in applicazione
dell'articolo 1 del decreto legislativo 22 aprile 1994, n. 320, al
fine di adeguare l'ordinamento finanziario della regione ai
contenuti dell'Accordo di cui al comma 1.
3. Alla Regione Valle d'Aosta è attribuita, secondo la
procedura prevista dall'articolo 48-bis della legge costituzionale
26 febbraio 1948, n. 4, la potestà di istituire tributi locali, con
riguardo ai presupposti non altrimenti assoggettati ad imposizione,
e di determinare le variazioni delle aliquote o le agevolazioni che
gli enti locali possono applicare a tali tributi locali
nell'esercizio della propria autonomia, ai sensi dell'articolo 12,
comma 1, lettere g) ed h), della legge 5 maggio 2009, n.
42.
4. Dalle disposizioni di cui ai commi 1 e 2 derivano effetti
positivi in termini di saldo netto da finanziare pari a 104 milioni
di euro per l'anno 2011, 118 milioni di euro per l'anno 2012, 130
milioni per l'anno 2013, 138 milioni di euro per l'anno 2014, 186
milioni di euro per l'anno 2015, 195 milioni di euro per l'anno
2016 e 211 milioni di euro a decorrere dall'anno 2017, mentre, in
termini di fabbisogno e di indebitamento netto, tali effetti sono
pari a 81 milioni di euro per l'anno 2011, a 95 milioni di euro per
l'anno 2012, a 107 milioni di euro per l'anno 2013, a 115 milioni
di euro per l'anno 2014, a 163 milioni di euro per l'anno 2015, a
172 milioni di euro per l'anno 2016 e a 188 milioni di euro a
decorrere dall'anno 2017.
5. Qualora con i decreti legislativi di attuazione della
legge 5 maggio 2009, n. 42, siano istituite nel territorio
nazionale nuove forme di imposizione, in sostituzione totale o
parziale di tributi vigenti, con le procedure previste
dall'articolo 27 della stessa legge 5 maggio 2009, n. 42, è rivisto
l'ordinamento finanziario della Regione Valle d'Aosta al fine di
assicurare la neutralità finanziaria dei predetti decreti nei
confronti dei vari livelli di governo.
Je soumets au vote l'acte dans le texte ainsi amendé par les
amendements des commissions et avec des corrections formelles:
Il Consiglio
Richiamata la deliberazione della Giunta regionale n. 3215 in
data 5 novembre 2010 con la quale il Presidente della Regione è
stato autorizzato alla sottoscrizione con lo Stato dell'accordo per
il coordinamento della finanza pubblica nell'ambito del processo di
attuazione del federalismo fiscale, in attuazione dell'articolo 119
della Costituzione;
Considerato che con la precitata deliberazione è stato, tra
l'altro, approvato il progetto di articolato recante, in
conseguenza dei contenuti del suddetto accordo, le necessarie
modificazioni all'ordinamento finanziario della Regione e,
segnatamente, alla legge 26 novembre 1981, n. 690, al comma 4
dell'articolo 8 della legge 23 dicembre 1992, n. 498, e
all'articolo 1 del decreto legislativo 22 aprile 1994, n.
320;
Ritenuta l'opportunità di procedere senza indugio
all'approvazione dei predetti atti, al fine di assicurare
l'attuazione della legge 5 maggio 2009, n. 42, recante: "Delega al
governo in materia di federalismo fiscale, in attuazione
dell'articolo 119 della Costituzione", e di adempiere alle
procedure di cui all'articolo 48bis della legge costituzionale 26
febbraio 1948, n. 4, il quale, anche, prevede l'espressione del
parere da parte del Consiglio regionale;
Richiamata la deliberazione della Giunta regionale n. 3702 in
data 18 dicembre 2009 concernente l'approvazione del bilancio di
gestione per il triennio 2010/2012, con attribuzione alle strutture
dirigenziali di quote di bilancio e degli obiettivi gestionali
correlati, del bilancio di cassa per l'anno 2010 e di disposizioni
applicative;
Visto il parere favorevole di legittimità rilasciato dal
Coordinatore del Dipartimento bilancio, finanze e patrimonio, ai
sensi dell'articolo 4, comma 3, della legge regionale 23 luglio
2010, n. 22, sulla presente deliberazione;
Visto il parere delle Commissioni consiliari permanenti I e
II, riunite in seduta congiunta;
Delibera
l'approvazione dei contenuti dell'allegato accordo con lo
Stato per il coordinamento della finanza pubblica e gli atti ad
esso allegati.
Conseillers présents et votants: 33
Pour: 25
Contre: 8
Le Conseil approuve.
