Classificazione
TRASPORTI E VIABILITÀ
Autostrade e trafori alpini



Oggetto del Consiglio n. 277 del 9 gennaio 2019 - Resoconto
OGGETTO N. 277/XV - Interrogazione: "Situazione degli sconti
autostradali a favore dei residenti in Valle d'Aosta".
Rini (Présidente)
- Point n° 6 de l'ordre du jour.
Manca l'Assessore Bertschy. Se l'Assessore non è in aula,
possiamo passare al punto n. 7 dell'ordine del giorno e poi tornare
al punto n. 6... ah, ecco, Assessore Bertschy, a lei la parola per
la risposta al punto n. 6 dell'ordine del giorno.
Bertschy (UVP)
- Mi scuso ma sono stato chiamato fuori
dall'aula. Per quanto riguarda la situazione degli sconti, non
riprenderei i discorsi fatti prima, quello che stiamo cercando di
mettere in atto è un doppio lavoro: quello di organizzare,
attraverso anche dei dati precisi, una forma di resistenza della
comunità a quello che è ormai un ritornello che si ripete da tempo
e che ci ha visto subire nel corso degli anni, appunto, programmi
finanziari all'interno della concessione, che, seppur nella
legittimità, hanno creato la situazione attuale. In questo senso
andrà fatto il lavoro con il Tavolo che comporremo lunedì e allo
stesso tempo però vogliamo portare avanti le possibili azioni di
strategia futura, alcune di queste sono state discusse in aula in
passato, hanno già ottenuto anche un consenso. Si tratta dell'idea
di una strategia che vada verso l'acquisizione di almeno una delle
due società o anche operazioni un po' più immediate. Noi oggi
contiamo su sconti sui pedaggi, che sono stati cambiati nel tempo e
che oggi sono passati dalla scontistica da 8 a 4 a 4 a 2, quindi
sono migliorati sicuramente, però sono regolati con autorizzazione
ministeriale. Perché dunque non proporre, all'interno di questa
regolazione, contratti intermedi che ci vedano favorire le prove
sperimentali sugli abbonamenti, che da tempo noi immaginiamo che si
possano portare, in attesa di una strategia che si possa sviluppare
riguardante le due società seppur con natura diversa. Sappiamo che
RAV e SAV hanno una composizione di capitale societario differente,
con le due società vogliamo avere un dialogo proficuo e
collaborativo, molto chiaro sul fatto che noi abbiamo bisogno di
non diminuire i ricavi dell'azienda, ma di diminuire i ricavi dei
pedaggi e soprattutto di aumentare i passaggi in autostrada.
Riteniamo da tempo che con pedaggi minori si possa riportare più
gente, più automobilisti a passare in autostrada e quindi aumentare
i ricavi: questa è un po' la logica che vogliamo inseguire e
speriamo che le società si rendano conto che è interesse di tutti
creare un'azione che favorisca lo sviluppo della comunità e
l'interesse dei cittadini.
Le iniziative che sono state confermate per il 2019 sono quelle
che, diciamo, hanno visto la luce ormai due anni fa e che, appunto,
prevedono la scontistica e che sono riferite ai modelli oggi
attuabili, perché le due autostrade hanno due funzionalità diverse:
una è un'autostrada a casello, l'altra è un'autostrada che prevede
un altro tipo di sistema di pagamento. Rimane la difficoltà legata
a chi non ha il pedaggio telepass, e su questo anche abbiamo fatto
per alcuni tratti, per il tratto RAV... però sono riconfermate le
scontistiche del passato. A riguardo della RAV, per quanto concerne
la difficoltà data dagli aumenti, abbiamo ottenuto un piccolo
risultato comunque per i valdostani: quello di confermare le
tariffe dell'anno scorso. Per quanto riguarda i residenti
valdostani forniti di telepass, quindi non verrà aumentato il
canone di quel 6,32 percento e rimangono appunto gli sconti
dell'anno precedente. Per dare qualche dato, oggi vi aderiscono
circa 4100 valdostani, sono circa 93.110 transiti, un'esenzione da
pedaggio di circa 279,00 ? al giorno, con un beneficio complessivo
per l'utenza pari a 740.000,00 ?. Evidentemente l'intenzione è di
aumentare questo modello di scontistica, comunque, per esempio, per
la viabilità della
plaine
, nel 2018 l'iniziativa ha
sottratto 408.000 veicoli, con una media di 1.222 veicoli al giorno
(1099 leggeri e 123 pesanti), che ha dato un beneficio complessivo
per l'utenza di 1.330.000,00 ?: mi sto riferendo alla questione
legata alla gratuità della tangenziale di Aosta.
Prima fuori microfono ho detto che sarà nostra cura fare in modo
che il Consiglio regionale, attraverso la Presidenza e i gruppi,
possa sostenere questa iniziativa. Non è un'iniziativa né del
singolo e neanche del singolo Governo, ma è un'iniziativa che
vogliamo portare avanti con la maggiore forza politica possibile,
per far sì che si possa raggiungere tutti insieme il risultato che
ci aspettiamo, di essere ascoltati finalmente. Per questo speriamo
che questa nuova linea politica che viene condotta dal Governo non
sia una linea politica di
slogan
, ma di fatti concreti e,
dall'altra parte, vogliamo argomentare in maniera chiara la nostra
posizione, che non è una posizione a difesa dei privilegi, ma una
posizione a denuncia di una situazione che è ormai grave per tutto
quello che sappiamo, compreso il fatto che la nostra statale, con
un traffico così pesante, è diventata pericolosa per la percorrenza
quotidiana di ognuno di noi.
Presidente
- Per la replica, la parola alla collega
Minelli.
Minelli (RC-AC) -
Grazie all'Assessore per la risposta.
In effetti, la richiesta andava proprio nell'ottica di voler avere
una rassicurazione per quello che riguarda la conferma degli
sconti, che già in passato erano stati destinati ai residenti e che
apprendiamo vengono riconfermati in questo momento. Come lei ben
sa, il mio obiettivo non è tanto quello di incrementare i passaggi
autostradali, ma di pensare a un trasporto alternativo ferroviario
che funzioni. Effettivamente però nella situazione attuale, in
assenza dell'elettrificazione e di altre modalità, sappiamo tutti
che l'utilizzo dell'autostrada per chi effettua un pendolarismo -
quindi non soltanto per i turisti, e anche di questo bisognerà
parlare nel Tavolo di cui lei ha fatto accenno - riguardo ai
residenti, è un problema grave, annoso e, con la pericolosità della
statale, effettivamente l'uso dell'autostrada diventa veramente
quasi obbligatorio. Apprendiamo quindi con piacere che questi
sconti vengono riconfermati; sarà importante che in questo Tavolo
di cui lei ci ha parlato ci sia appunto anche la presenza di tutte
le varie associazioni e, come ci ha chiesto, anche del
Consiglio.
