Classificazione
ATTIVITÀ CULTURALI



Oggetto del Consiglio n. 1239 del 20 maggio 2015 - Resoconto
OGGETTO N. 1239/XIV - Interpellanza: "Notizie in merito
all'organizzazione e al finanziamento della "Saison
Culturelle"".
Presidente
- Per l'illustrazione, la parola al
Consigliere Guichardaz.
Guichardaz (PD-SIN.VDA)
- Grazie Presidente.
Qualche giorno fa una conoscente mi ha chiesto come mai volevo
tutti questi dati sulla
Saison Culturelle
e, in particolare,
perché mi interessavano così tanto quelli sulle società, sugli
enti, sulle associazioni che fungono da procuratori - non so se il
termine è del tutto corretto -; per essere più chiaro, intendo quei
soggetti che fanno da referenti per gli spettacoli in calendario,
ai quali presumo vengano alla fine fatturati i
cachet
,
faccio alcuni esempi: Associazione Società della musica di Mantova,
titolo dello spettacolo:
Giuseppe Albanese
,
cachet
3.600 euro più IVA; Romagna Musica Società Cooperativa Forlì,
titolo:
Isabelle Faust violino e Alexander Melnikov
pianoforte
,
cachet
8.000 euro più IVA; 3 Bite Società
Cooperativa di Aosta, titolo:
Un po' di me (genesi di un
comico)
di Giuseppe Giacobazzi,
cachet
14.800 euro e via
dicendo...più IVA ovviamente. Ho preso a riferimento tre
rappresentazioni su 36 spettacoli complessivi che costituiscono la
scaletta di questa
Saison
per far capire che dietro ad un
artista, ad uno spettacolo, ad un concerto di norma c'è un agente,
un impresario, un procuratore o anche solo un legale rappresentante
della società, il presidente dell'associazione, insomma, un
soggetto che può essere anche un tramite: Utim
,
ad esempio,
mi pare che faccia da intermediario tra chi organizza, quindi in
questo caso la Regione e le compagnie teatrali, dicevo, un soggetto
che tiene i contatti con chi organizza la stagione, nel caso della
Saison
con la Regione attraverso l'Assessorato
dell'istruzione. Dicevo che questa mia conoscente mi domandava
perché chiediamo tutti questi dati sui procuratori, sugli artisti,
sui
cachet
visto che queste informazioni sono facilmente
reperibili scartabellando le delibere di Giunta regionale. È vero
che alcuni dati si possono estrarre prendendo tutte le delibere,
facendo un lavoro di assemblaggio, ma l'attività ispettiva dei
Consiglieri ha nel dibattito in aula una sua logica che va al di là
dei numeri nudi e crudi e il fatto poi di renderli pubblici e di
commentarli dà senso alla nostra attività ispettiva.
A leggere bene l'interpellanza - magari l'amica che mi chiedeva
sta ascoltando -, peraltro, vi sono parecchie questioni che
l'Assessore può dipanare: ad esempio, con quali modalità,
Assessore, vengono scelti gli artisti? Chi li seleziona? C'è una
commissione...l'Assessore può intervenire...è il dirigente
competente? Se esiste un percorso logico dietro alla programmazione
della
Saison
e quindi una volta stabilito questo percorso,
naturalmente se esiste, con quali modalità si individuano gli
artisti che meglio lo possono rappresentare, cioè se si fa una
sorta di ricerca tramite...che so? appalti, bandi, indagini di
mercato, manifestazioni di interesse o se semplicemente decide il
dirigente, o l'Assessore, o un fantomatico comitato
artistico-tecnico-scientifico, chiamiamolo come volete, magari
presieduto dal dirigente e dall'Assessore, o da tutti e due. Per
essere ancora più chiari, mi interessa capire...ci interessa capire
visto che è firmata da tutti e tre, se la
Saison
si
costruisce intorno ad un progetto, ha una parola d'ordine o se è
un'offerta scompaginata di eventi e scompaginata non lo dico in
termini...in connotazione del tutto negativa, cioè un'offerta di
eventi scompaginata che vengono poi assemblati dando vita ad una
programmazione con un carattere più intrattenitivo che di indirizzo
culturale.
Per rispondere quindi a chi interpreta quest'interpellanza come
un'iniziativa volta ad avere dei numeri e dei dati che potremmo
tranquillamente trovare sul
web
, contrappongo l'idea,
Assessore, che sia utile aprire un dibattito sulla
Saison
Culturelle
, in quanto occasione di crescita culturale di una
comunità. Per capire se una struttura adempie ad un compito, che
dovrebbe essere proprio di un ente pubblico, cioè appunto quello di
elevare il livello culturale complessivo di una comunità, ampliando
l'offerta di occasioni di crescita e di incontro con la
cultura...anzi, meglio, con le culture, è necessario sapere quali
criteri formano le scelte, se cioè l'individuazione di un artista,
di una programmazione è conseguente ad un obiettivo, ad un filo
conduttore che l'ente pubblico si pone o se avviene l'inverso, cioè
qualcuno mi fa una proposta e sulla base di questa si costruisce
poi
in itinere
il percorso, si individua eventualmente lo
scopo della rassegna, ma a posteriori, a proposta effettuata magari
da parte di qualcuno. Personalmente non penso che questa seconda
modalità sia corretta, ma neppure opportuna. Poiché per la
Saison Culturelle
la Regione ha impegnato quest'anno quasi
800.000 euro, quindi ancora un bel po' di quattrini pubblici tanto
per essere chiari, credo - e non ho problemi a dirlo qui - che la
scelta di ciascun spettacolo, concerto, evento nell'ambito della
rassegna debba perseguire finalità chiare, oltre che essere fatta
nella massima trasparenza. I cittadini e soprattutto noi che
controlliamo, che vigiliamo, quando sfogliamo la
brochure
della
Saison
- e ciò vale per qualsiasi evento, Assessore -,
cioè dobbiamo capire perché chi programma il percorso propende per
un artista piuttosto che per un altro, per un produttore invece che
per un altro. Dobbiamo capire per quale motivo quest'anno si è
scelto di investire così poco su un
target
di artisti e di
più su altri; perché ci si è concentrati di più su alcuni
produttori, alcuni procuratori e se ne sono trascurati, ad esempio,
degli altri. Un'offerta culturale pubblica non può essere
schizofrenica, non può non avere, appunto, un filo conduttore; non
può essere alla mercé dei capricci o delle esigenze di qualcuno,
magari sempre dello stesso o della stessa. Deve cioè perseguire
degli obiettivi precisi, che possono essere, ad esempio,
l'incoraggiamento delle produzioni locali o di converso di quelle
fuori regione. Magari l'idea è quella di stimolare il
multiculturalismo, l'integrazione, lo scambio, è una scelta anche
questa, l'importante è che sia chiara. Potrebbe favorire gli
emergenti o al contrario offrire al pubblico valdostano la
possibilità di incontrare artisti affermati, l'importante,
colleghi, Assessore, è che ci sia dietro alla programmazione di
qualsiasi evento un percorso definito, un'idea coerente, ma non
nell'ottica un po' becera del
MinCulPop
, diciamo, di
fascista ispirazione, cioè l'arte e la cultura finalizzate ad
edificare il popolo. Qui nessuno vuole edificare né tanto meno
indottrinare, a noi interessa che il popolo, la gente, i nostri
cittadini possano crescere nel rispetto delle tradizioni locali, ma
anche della visione globale del mondo e con questo non voglio dire,
Assessore - qua lo dico e metto le mani avanti -, che la
Saison
Culturelle
non sia al momento un evento di qualità, che non lo
sia stato. Non ho elementi per affermare il contrario, ma, proprio
in prospettiva di una costante e impietosa riduzione delle risorse
pubbliche, è necessario, colleghi, ripensare il modello di offerta
culturale. Intanto è da capire se vi è ancora l'intenzione di
proseguire con una modalità che poteva andare bene quando le
disponibilità economiche erano molto più ampie - una delle domande
che le ho fatto - o se è necessario riparametrarle queste modalità
proprio alla luce del ridimensionamento graduale che si prospetta
per gli anni a venire.
Voglio affrontare - approfitto di quest'ultimo minuto e mezzo -
marginalmente una questione che, secondo me, si attaglia abbastanza
all'argomento discusso. Sappiamo che il Teatro Splendor
non
è proprio riuscito come si voleva. È una struttura, a mio parere,
inadeguata e, anche a parere di molti artisti, difficile da
vendere, come dicono gli addetti ai lavori. Se si vogliono portare
artisti affermati allo Splendor
,
dobbiamo sapere che sarà
impossibile rientrare anche in minima parte nelle spese. Con poco
più di 400 posti, anche fossero tutti occupati da paganti, non si
riescono a coprire i costi di 33-34 produzioni; ho provato a fare
il calcolo mettendo dai 15 ai 30 euro a posto...e questo è uno dei
problemi e di sicuro non è il più marginale. Insomma, negli anni a
venire e con i pochi soldi a disposizione difficilmente riusciremo
a fare una
Saison
all'altezza delle aspettative di quelle
proposte fino ad ora. Allora, che cosa potremo fare in futuro?
Siamo destinati a fare una
Saison
di secondo o di
terz'ordine? Dipende da noi e da chi programma, dipende da chi fa
le scelte, da chi seleziona gli artisti, gli eventi e dipende se lo
fa mettendo i vecchi schemi da parte, che potevano andar bene in
periodi di vacche grasse, o se lo fa seguendo un filo logico,
naturalmente tenendo in conto le risorse disponibili, o se gli
basta basare la programmazione sulle proposte di qualche agente,
procuratore magari ben introdotto.
Non abbiamo più il tempo per affrontare compiutamente il tema
del futuro della
Saison
e dello Splendor e, come avrà
notato, Assessore, non le chiediamo di portare in commissione
l'argomento, tanto è abbastanza inutile, perché ne abbiamo ancora
di arretrati che lei dovrebbe eventualmente considerare. Apriamo
però un serio ragionamento sull'offerta culturale nella nostra
regione, con la consapevolezza - e qui concludo - che se vogliamo
ancora tenere vivo un evento come la
Saison
, come
Les
Mots
, come vari eventi culturali che ancora riusciamo a
proporre, che sono in programma, dobbiamo ripensare seriamente ad
un approccio diverso e a delle modalità diverse. Grazie.
Presidente
- Per la risposta, la parola all'Assessore
Rini.
Rini (UV)
- Grazie Presidente.
Venendo subito alle risposte, per quanto riguarda il punto 1:
qual è la struttura e quali sono i soggetti che si occupano delle
scelte in merito, la
Saison Culturelle
viene organizzata ai
sensi della legge regionale n. 89 del 21 dicembre 1983; con questa
legge il legislatore ha voluto normare quest'importante rassegna,
che in realtà era già nata da alcuni anni. La struttura incaricata
dell'organizzazione è la struttura Attività culturali, musicali,
teatrali e artistici che tra le proprie competenze ha anche proprio
quella di programmare e organizzare la
Saison Culturelle
curandone l'immagine e gli aspetti promozionali, nonché
l'organizzazione di percorsi didattico-educativi rivolti anche alle
scuole di ogni ordine e grado e sostiene altri eventi a carattere
culturale, musicale, teatrale ed artistico. La
Saison
Culturelle
, giunta, com'è noto, quest'anno alla sua trentesima
edizione, è una rassegna di spettacolo dal vivo che ha
caratteristiche non usuali, in quanto è una delle poche a
presentare spettacoli di generi diversi: dal teatro, ovviamente sia
in lingua italiana che in lingua francese, alla musica classica,
contemporanea, popolare, alla danza, al
musical
,
all'operetta, con alcune anche incursioni nella comicità, però di
alta qualità. La
Saison
è necessariamente una rassegna, se
mi consentite il termine, cosiddetta "generalista", in quanto
destinata ovviamente ad un ampio pubblico, ad un diversificato
pubblico di cittadini valdostani. La programmazione quindi si
prefigge l'obiettivo di presentare spettacoli e concerti ovviamente
di qualità, ma anche ovviamente con un giusto
mix
, com'è
detto, tra generi, tra personaggi noti ed altri emergenti, classici
o più innovativi e sperimentali, con un'attenzione particolare,
come lei ricordava, collega, anche per alcuni spettacoli che
provengono dal territorio, quindi un'attenzione anche agli artisti
locali e anche con degli eventi che possano in qualche maniera
costituire un momento importante anche per le scuole, come dicevo
prima, di ogni ordine e grado, da inserire all'interno dei vari
percorsi didattici.
La programmazione della
Saison Culturelle
è stata
inizialmente affidata a consulenti esterni, ma negli ultimi anni,
al fine anche di ridurre e di razionalizzare le spese valorizzando
nel contempo le risorse interne - questa un po' è la filosofia che
si sta cercando di applicare anche in altri settori e quindi anche
in questo -, la scelta degli spettacoli è definita internamente
alla struttura dell'Assessorato. Al dirigente anche per l'anno in
corso è affidato proprio un obiettivo dirigenziale legato appunto
alla definizione di parte degli spettacoli da sottoporre
all'approvazione della Giunta regionale. Unicamente per le proposte
di musica classica contemporanea e della danza, nonché per la loro
fattibilità tecnico-artistica, è attivato in economia un servizio
di segreteria artistica e di supporto organizzativo. Nel programma
della
Saison
è importante lo spazio riservato agli
spettacoli francofoni in relazione al particolarismo linguistico
della nostra Regione; gli spettacoli in lingua francese sono
selezionati da un funzionario di madrelingua francese in accordo
con il Dirigente della struttura Attività culturale, teatrale,
musicale ed artistica. Vengono inoltre privilegiati i testi di
autori classici che, oltre a riscuotere un grande successo tra il
pubblico, riscuotono un ampio successo presso gli studenti e
consentono di ampliare l'offerta formativa per le scuole. Alcuni
spettacoli vengono infine scelti nel rispetto dell'accordo di
programma tra la
Communauté française de Belgique
e la Valle
d'Aosta, che prevede la presa in carico da parte della
Fédération Wallonie-Bruxelles
delle spese di viaggio delle
compagnie interessate. La
Saison
ha inoltre sempre dato
ampio spazio, come dicevo prima, alle migliori espressioni
artistiche valdostane. La selezione viene effettuata privilegiando
le formazioni cosiddette "istituzionali", se così possiamo
chiamarle, quali, per esempio, per citarne alcune: l'Orchestre
d'Harmonie du Val d'Aoste, l'Orchestra dell'Istituto musicale e la
coralità valdostana, anche per dare un'occasione di esibizione ai
ragazzi che, appunto, sono presenti all'interno di queste realtà.
Di volta in volta poi, cercando di utilizzare sempre il criterio
della rotazione e dell'alternanza, viene dato spazio a progetti di
particolare interesse per la loro specificità e particolarità, con
un'attenzione particolare ai nostri artisti emergenti sia nella
musica, ma anche nel teatro e nell'esibizione, cercando appunto
sempre di garantire un'alternanza tra compagnie, ne sono un esempio
i concerti de L'Orage con Francesco de Gregori, di Naif con Paola
Turci e nella
Saison
appena terminata di Morena Avenoso con
Il Cile e Leon con Cristiano Godano, l'anima dei Marlene Kuntz.
Nel settore dello spettacolo dal vivo è consuetudine per le
società di produzione e diffusione, nonché per le compagnie
teatrali, inviare del materiale informativo per promuovere i nuovi
spettacoli disponibili per la stagione successiva e nel corso degli
anni si è costituita una banca dati di quelle che sono le compagnie
teatrali ospitate nella
Saison Culturelle
, nonché delle
agenzie che operano nei diversi settori e ambiti musicali. Tenuto
conto della particolarità e della specificità del settore, la
selezione viene fatta quindi prendendo in considerazione le
proposte pervenute e contattando direttamente artisti e compagnie
sulla base di esperienze precedenti, di conoscenza della compagnia
e del loro lavoro, del materiale informativo video e telematico
acquisito. In considerazione della natura artistica degli
spettacoli, è un servizio che può essere affidato unicamente ad
operatori economici determinati, i quali detengono la tutela dei
diritti esclusivi. Gli spettacoli stessi sono selezionati senza
previa pubblicazione di bando, in quanto, trattandosi di
prestazioni artistiche di opera professionale, sono idonee a
procedure comparative vista la non conformità della
performance
del singolo artista. Facendo seguito alle
considerazioni fin qui evidenziate, si evidenzia quindi che
l'obiettivo, la finalità della
Saison Culturelle
è quella di
presentare al nostro pubblico un'ampia panoramica dello spettacolo
dal vivo italiano e francofono per quanto concerne il teatro
nazionale ed internazionale per la musica e la danza.
Per quanto riguarda il punto 2, lei chiede nel dettaglio tutte
le società e associazioni che hanno prodotto e fornito i concerti
con i budget e
cachet
, sarà mia premura farle avere
immediatamente il dettaglio, sono tantissimi i dati, quindi non
glieli sto ad elencare tutti. Se vuole, le cito qualche esempio,
lei lo ha fatto, io ne riprendo qualcuno: per quanto riguarda la
musica, per esempio, abbiamo ospitato i Pooh a 60.500 euro per
Opere Buffe; sempre
Opere Buffe, ha portato Ivano Fossati a
39.600 euro; Parmaconcerti S.r.l. Max Gazzè a 26.400; Opere Buffe
ha portato Giorgia a 46.200; Carrara & Péaquin S.r.l. Eugenio
Finardi a 15.200; Opere Buffe Formula 3 e Audio 2 a 26.400; lei ha
citato il comico di quest'anno, Giacobazzi, che peraltro è stato un
evento molto apprezzato dal pubblico, a 16.200 euro da parte della
3 Bite...ricordiamo un altro comico nell'edizione precedente,
Antonio Albanese, a 29.700 da parte della BEA S.r.l., anche per
confrontare generi comparabili; ancora: Clementino, che è un
rapper
, 18.700, Opere Buffe; poi
Sette spose per sette
fratelli
, Peep Arrow Entertainment, 29.150; I Plaza Francia, 3
Bite, 16.000 euro; Bersani, Turci e Van De Sfroos 23.151 ad opera
di Piaggio Riccardo; Il Cile con Morena Avenoso, come ricordavo
prima, 9.300 euro, 3 Bite, quindi, ecco, sono alcuni, ma sono
tantissimi, sarà mia premura farle avere tutto il dettaglio.
Per quanto riguarda il punto 3, sempre il dettaglio dell'anno in
corso, le chiedo se può andar bene lo stesso procedimento, la
stessa procedura, quindi le farò avere tutto il singolo dettaglio.
Per quanto riguarda le uscite, occorre però precisare che gli
incassi relativi agli abbonamenti sono stati suddivisi in parti
uguali tra i singoli spettacoli appartenenti alla stessa sezione,
per esempio, non so...il teatro, quindi a macrovoci. Tuttavia, è
del tutto evidente che l'incentivo ad acquistare l'abbonamento
viene dato all'interno della sezione dello spettacolo o degli
spettacoli di maggior richiamo, quelli che fungono, appunto, da
richiamo stesso.
Per quanto riguarda il punto 4, l'ultima domanda:
"sapere se
vi è l'intenzione di rifinanziare la Saison
- e di crederci
ancora -
o se i tanti vincoli..."
, i tanti vincoli che lei
richiama, citati appunto dagli interpellanti, sono ovviamente le
note riduzioni di disponibilità che in questi anni hanno causato un
minor investimento per la
Saison Culturelle
. Io vorrei però
ricordare che l'Amministrazione ha voluto continuare a credere e ad
investire nella
Saison Culturelle
perché è un momento
importante di crescita e di confronto per - mi avvio alla
conclusione - la nostra Regione e devo dire che quest'anno siamo
particolarmente soddisfatti, perché con risorse contenute crediamo
di aver comunque proposto, a detta anche di chi ha usufruito e di
chi ha potuto apprezzare gli spettacoli, una
Saison
di
qualità. Ricordo, infatti, che nell'edizione 2009-2010...la somma
impegnata per la manifestazione si è ridotta da circa 1.800.000
euro a meno di 800.000 euro, quindi un milione in meno impegnati
per l'ultima edizione, come giustamente ricordava. La prossima
edizione dell'iniziativa sarà organizzata ovviamente in base ai
fondi disponibili sul bilancio 2015-2016, in considerazione anche
del finanziamento della Fondazione CRT, al momento ovviamente non è
ancora noto. Alla cifra quindi anche del finanziamento della CRT
dobbiamo aggiungere gli incassi, che, pur in presenza di una
politica di contenimento dei costi, applicata in particolare per
gli abbonamenti, ammontano comunque a 1.330.000 euro. Grazie.
Presidente
- Per la replica, la parola al Consigliere
Guichardaz.
Guichardaz (PD-SIN.VDA)
- Grazie. Mi darà poi i dati così
li archivio e me li studio bene, magari potranno servire per una
prossima interpellanza, che non le prometto, ma potrà essere
poi...tanto noi siamo sempre alla ricerca di questi temi che
possono sollecitarvi e stimolarvi nel migliorare.
Riguardo alla questione di come viene organizzata questa
Saison
, beh, mi conferma che è sempre la stessa struttura ed
è sempre lo stesso Dirigente. Io già la volta scorsa le contestai
benevolmente...perché io non ce l'ho con il Dottor Domaine, sia
chiaro, nessuno ce l'ha con il Dottor Elmo Domaine - credo sia lui
il dirigente -, però nel momento in cui un dirigente sia per quanto
riguarda, per esempio, la definizione dei contributi per le
compagnie teatrali, sia per quanto riguarda una
programmazione...probabilmente finisce col fossilizzarsi anche un
po' nella strutturazione di una cosa che si ripete negli anni. Io
sono convinto che debbano cambiare i referenti, cioè, per avere
anche delle idee e delle formule nuove, proprio anche in
considerazione della diminuzione delle risorse, è necessario che ci
sia un criterio di rotazione, cioè che ad un certo punto
l'Assessorato sia in grado di organizzare in maniera diversa,
delegare ad altri l'organizzazione per rinfrescare un po'
l'organizzazione di questi eventi che oramai si connotano per
essere...non dico sempre uguali, ma abbastanza simili. Io non
accuso nessuno, ma è naturale ed è normale che anche nella proposta
culturale se abbiamo da vent'anni o da dieci anni sempre la stessa
persona che propone, è evidente che poi alla fine ci ritroviamo con
delle proposte che vanno abbastanza tutte nella stessa direzione.
L'invito quindi, così come l'ho già fatto per quanto riguarda la
valutazione delle compagnie teatrali e della qualità artistica, è
di cambiare radicalmente la Dirigenza, la struttura e di investire
qualchedun altro di buona volontà che abbia voglia di rimettersi in
gioco e con le poche risorse che ci sono magari di trovare delle
idee nuove e di dare uno spirito rinnovato a questa manifestazione.
Io sono contento che continui ad essere proposta perché, lo dicevo
prima, sono il primo a non pensare che stiamo facendo una sorta di
edificazione, cioè, a detta di chi usufruisce, è veramente una
proposta positiva. È evidente che, se vogliamo però continuare a
riproporla con le risorse che vanno sempre più diminuendo, dobbiamo
ripensare un pochettino anche l'utilizzo, per esempio, delle
strutture. Citavo lo Splendor non a caso, cioè le dicevo che lo
Splendor è un teatro che viene utilizzato, secondo me, sotto le sue
potenzialità, è un teatro che, a mio parere, per poter essere
ammortizzato nei costi, visto che è un piccolo teatro che ha un
scarsa capienza e che ha un sacco di problematiche, magari dovrebbe
essere utilizzato di più negli spazi che rimangono all'interno
della
Saison
da compagnie locali, dalle scuole e magari
utilizzare proprio le strutture per...che ne so io? per fare dei
piccoli concerti o delle altre cose, cioè ripensiamo...il teatro
deve diventare davvero il luogo non solo della
Saison
o
delle rassegne che ogni tanto vengono proposte con l'ufficialità
tipica di questo tipo di eventi, ma deve diventare un luogo vivo,
fruibile dal popolo, dalla cittadinanza, dalle persone, dalle
scuole, dai gruppi, dalle associazioni, e via dicendo, perché un
gruppo ha bisogno di far qualcosa e magari va
all'
Immacolata
, al teatro, cerca...eccetera. Noi abbiamo un
teatro cittadino che è a disposizione della cittadinanza, è a
disposizione dell'intera popolazione. Il mio invito quindi è
ripensare anche all'utilizzo più intensivo di questo teatro, magari
con un coinvolgimento maggiore degli artisti locali, perché è vero
che lei dice che è dentro la
Saison
, ma se lei va a vedere
percentualmente, noi attingiamo all'interno della
Saison
molta più gente da fuori con dei costi enormi! Lei ha citato Opere
Buffe, io le dico adesso che Opere Buffe misteriosamente è stata
accantonata, perché non c'è più uno spettacolo che viene
organizzato da Opere Buffe, è stata sostituita come quantità dalla
3 Bite, lei ha citato che se n'è prese quattro ad un prezzo di
circa 70.000 euro su 360.000 + IVA, che ci sono... Io dico:
benissimo, continuiamo sulla strada di proporre e di fare delle
proposte, però cambiando e cominciando a cambiare davvero l'ottica
con cui noi facciamo queste proposte, pensando che la cultura è un
qualcosa che va sicuramente in alcuni casi guidata e incoraggiata,
ma senza che ci sia sempre e comunque un'idea di proposizione della
cultura unilaterale e che parta sempre dagli stessi soggetti e
dagli stessi indirizzi. Grazie.
Presidente
- Punto 19 all'ordine del giorno.
