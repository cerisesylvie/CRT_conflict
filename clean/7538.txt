Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2061 del 10 giugno 1986 - Resoconto
OGGETTO N. 2061/VIII - SITUAZIONE DELLA SOCIETÀ ITALIANA PER
IL TRAFORO DEL MONTE BIANCO E DELLA SOCIETÀ AUTOSTRADE VALDOSTANE.
(Interrogazione con risposta scritta).
PRESIDENTE
: Do lettura dell'interrogazione con risposta
scritta presentata dal Consigliere Viberti:
INTERROGAZIONE CON RISPOSTA SCRITTA
RICORDATO che la Regione Valle d'Aosta è azionista della Società
Italiana per il Traforo del Monte Bianco e della Società Autostrade
Valdostane;
RILEVATO che ai membri del Consiglio regionale non pervengono
adeguate informazioni sul funzionamento delle citate società e
sull'operato dei rappresentanti della Regione nel Consiglio di
Amministrazione;
AVENDO SAPUTO, da notizie ufficiose, che nell'ultimo Consiglio
di Amministrazione della Società Italiana per il Traforo del Monte
Bianco sarebbero state manifestate preoccupazioni per le sorti
della Società a causa della crescente concorrenzialità di altri
trafori alpini;
AVENDO ALTRESÌ SAPUTO, sempre da notizie ufficiose, che
nell'ultimo Consiglio di Amministrazione della SAV S.p.A. sarebbe
stato quantificato in 110 miliardi il costo dei sei chilometri di
autostrada da Quart al Pont Suaz (mentre ufficialmente si sostiene
che l'intero tronco Quart-Sarre di 11 Km. dovrebbe essere
realizzato con 130 miliardi!);
AL FINE di avere notizie sicure ed ufficiali;
il sottoscritto Consigliere regionale
INTERROGA
il Presidente della Giunta regionale per sapere:
1)
in che data si sono svolti gli ultimi Consigli di
Amministrazione della Società Italiana per il Traforo del Monte
Bianco e della SAV S.p.A.;
2)
se rispondono al vero le affermazioni riferite
nella premessa. Si chiede, inoltre, di avere copia delle relazioni
svolte dai Presidenti e da gli Amministratori delegati all'ultima
riunione dei Consigli di Amministrazione delle due citate
Società.
PRESIDENTE
: La Presidenza assicura, che la risposta sarà
fornita in breve tempo.
