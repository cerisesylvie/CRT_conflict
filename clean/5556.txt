Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3454 del 3 febbraio 1988 - Resoconto
OBJET N. 3454/VIII - COMMUNICATIONS DU PRESIDENT DE LA
JUNTE.
PRESIDENTE
: Ha chiesto la parola il Presidente della
Giunta, Rollandin; ne ha facoltà.
ROLLANDIN (U.V.):
Comme vous l'aurez su par la presse, la
Cour Constitutionnelle s'est prononcée sur le problème de Pila. Il
y avait une sentence du Conseil d'Etat qui était contre le plan
d'aménagement de Pila et l'Administration régionale avait fait
recours contre cette sentence. La Cour Constitutionnelle a accepté
ce recours. Connaissant le problème on ne peut que se déclarer
satisfait pour cette prise de position qui va finalement mettre un
terme à la question.
Parallèlement, le 29 janvier, s'est déroulée la remise des
palmes académiques à M. Jean Pezzoli, directeur de l'IRRSAE, en
présence des membres de la Junte et du Consul de France, M. Roland
Batemann.
En m'associant aux paroles du Président du Conseil pour
présenter mes condoléances à la famille du professeur qui a été
tué, je voudrais signaler au Conseil qu'à ce propos une rencontre
aura lieu avec le Comité de l'ordre public, afin de considérer
toute une série de problèmes auxquels se heurte notre Vallée. Je
renseignerai le Conseil sur les résultats de cette rencontre.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
È da apprezzare l'iniziativa di
convocare il Comitato per l'ordine pubblico, assunta dal Presidente
della Giunta, perché in questi ultimi tempi sono accaduti degli
episodi che hanno profondamente sconvolto l'opinione pubblica. A
neppure un mese di distanza dall'attentato dinamitardo di via
Xavier De Maistre, oggi balza alla ribalta delle cronache un
episodio di inaudita violenza: un pacifico cittadino viene
barbaramente assassinato, senza alcuna ragione apparente, mentre
sta per avviarsi al lavoro.
Di fronte a questi fatti si rimane sconcertati, anche perché
nella nostra società sta lentamente diffondendosi una sorta di
cultura della violenza. Senza voler fare dell'allarmismo, sollecito
una seria riflessione sull'argomento, nelle sedi più
competenti.
La nostra società, che sembra essere quasi immune da certi mali,
è solcata, invece, molto profondamente da alcune "rughe" di
violenza e di malessere, che non possono non destare serie
preoccupazioni.
In apparenza, la nostra società sembra vivere in una condizione
di pace sociale, che, in effetti, è durata per un lungo periodo.
Adesso, invece, dobbiamo affrontare questa nuova forma di violenza.
È bene, quindi, che si faccia una seria riflessione, non solo in
seno al Comitato, che è stato convocato, molto opportunamente, dal
Presidente della Giunta, ma anche all'interno delle stesse forze
politiche, per riuscire ad individuare le cause che possono aver
dato origine a tali fenomeni. Sarebbe sciocco ed inopportuno
enfatizzare questi ultimi, ma sottovalutarli lo sarebbe
altrettanto.
Mentre attendiamo con fiducia di conoscere l'esito della
riunione del Comitato per l'ordine pubblico, che è stata convocata
dal Presidente della Giunta, auspichiamo che, nel frattempo, tutti
facciano una riflessione più approfondita su questi ultimi episodi.
Grazie.
PRESIDENTE
: Ha chiesto la parola il Consigliere Cout; ne
ha facoltà.
COUT (P.C.I.):
Anch'io mi associo alle parole di
cordoglio, espresse dal Presidente del Consiglio e dal Presidente
della Giunta, per la perdita di una persona valida, che è stata
assassinata di buon mattino, mentre si recava a svolgere il suo
solito lavoro.
Voglio ricordare la vittima, che ho avuto la fortuna di
conoscere ed apprezzare personalmente, dicendo che si trattava di
una persona seria, che credeva in quello che faceva. A
dimostrazione di ciò, basta rileggere i giornali di questa mattina,
che testimoniano quanto esigesse dai suoi allievi, ai quali dava
certamente moltissimo, proprio perché credeva in tutta una serie di
principi.
Anche noi siamo molto preoccupati per quello che sta avvenendo
nella società valdostana e siamo fermamente convinti che occorra
procedere ad una seria riflessione, non solo all'interno del
Consiglio regionale, ma in tutte le realtà locali periferiche.
Anche noi ci domandiamo che cosa stia accadendo nella società
valdostana e che cosa sia più opportuno fare per porre rimedio a
tutta questa fatale attualità. Ieri sera, per esempio, si è riunita
ad Issogne una apposita commissione che sovrintende e coordina gli
interventi contro la droga. Da tale riunione è emerso che la già
difficile situazione si è ulteriormente aggravata, come è
testimoniato dalle vicende del recente passato.
Anche noi, come sosteneva il Consigliere Torrione, riteniamo che
debbano intervenire i politici, non solo le forze dell'ordine.
Riteniamo, però, che tutte le realtà, istituzionali e non, della
Valle d'Aosta, dal Consiglio regionale sino alle singole unità
familiari, debbano collaborare intensamente ed in modo coordinato
per fronteggiare con tutti i mezzi possibili questi drammatici
problemi. Auspichiamo, quindi, di trovarci di fronte non solo ad un
semplice coordinamento istituzionale, ma anche ad una necessaria
unità di intenti, di valori e di azione, di tutta la società
valdostana, indispensabile per combattere le degenerazioni che, in
Valle d'Aosta, si manifestano ormai in vari settori.
PRESIDENTE
: Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Anch'io mi associo alle parole di
dolore espresse dai Presidenti del Consiglio e della Giunta. Deve
essere fermamente condannata questa violenza, che era quasi
sconosciuta sino a pochi anni fa, mentre oggi sta portando la
nostra Regione all'attenzione della cronaca nazionale.
È necessario condannare anche la violenza esercitata sui minori,
che spesso, in Valle d'Aosta, non viene neppure denunciata. Tutte
le forze politiche devono promuovere un'attenta riflessione su
questo nuovo modo di vivere in Valle d'Aosta, per conoscerne le
ragioni e per augurarsi che certe forme di violenza non siano la
conseguenza di un nuovo modo clientelare di gestire il potere da
parte di alcune forze politiche.
Mentre ribadiamo la più ferma condanna contro quanto sta
accadendo da qualche anno a questa parte in Valle d'Aosta, non
vogliamo trascurare la gravissima forma di violenza esercitata sui
bambini. Vorremmo riflettere, insieme a tutte le forze politiche,
sul modo di evitare le sfacciate forme di clientelismo che possono
dare origine a queste gravi forme di violenza.
