Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 4177 del 15 febbraio 1993 - Resoconto
OGGETTO N. 4177/IX Costruzione di una variante della Statale
n. 26 per l'accesso alla frazione La Plantaz del Comune di Nus.
(Interrogazioni)
Interrogazione L'ennesimo incidente automobilistico del 4
gennaio ha riportato di attualità la questione dell'accesso alla
frazione La Plantaz del Comune di Nus sulla Strada Statale n.
26;
tenendo presente che da tempo un progetto di variante della
Statale 26 è già stato presentato ma giace dimenticato in qualche
polveroso cassetto dell'Anas e della Regione,
si interroga
il Signor Presidente della Giunta regionale e l'Assessore
competente per conoscere quali misure concrete siano state poste in
essere al fine di arrivare in tempi brevi all'appalto delle opere
di variante della statale 26 tra i chilometri 92 e 93 e 300, come
da progetto approvato dal Comune di Nus e dagli abitanti della
frazione interessata.
Il tutto tenendo presente che tale punto di accesso è stato
causa di numerosi incidenti ed è luogo a rischio per gli abitanti
della zona e per chi transita sulla strada.
F.to: Gremmo.
Interrogazione Vista la segnalazione degli abitanti della Fraz.
La Plantaz del Comune di Nus;
valutate le obiettive preoccupazioni del frazionisti;
valutato che il progetto di variante esistente avrà tempi lunghi
di esecuzione;
i sottoscritti consiglieri regionali
interrogano
la Giunta regionale per sapere se non intende, in accordo con
l'Anas, provvedere alle minimali richieste dei frazionisti con
idonee segnalazioni di pericolo dell'incrocio esistente e con un
limite di velocità.
F.to: Bondaz - Trione - Chiofalo - Ricco.
Presidente Ha chiesto la parola l'Assessore dei lavori pubblici,
Vallet.
Vallet (UV)
Pour dire que les problèmes soulevés
par les deux interrogations ont fait l'objet d'une lettre que les
habitants du hameau La Plantaz ont adressée aux administrations
intéressées. Dans cette lettre, ils ont mis en évidence nettement
les différentes responsabilités; dans le sens que et la commune,
qui est responsable d'une route communale qui débouche sur la
nationale, et l'ANAS\, en ce qui concerne la nationale, sont
intéressés. L'administration régionale aussi doit s'occuper du
débouché de la route régionale de Saint-Marcel.
Par une lettre, j'ai sollicité dans ce sens et l'administration
communale de Nus et l'Anas pour qu'ils mettent en oeuvre ce minimum
d'intervention qui puisse améliorer la situation et enlever une
partie du danger qui est grand dans ce tronçon de route
nationale.
En ce qui concerne le projet de modification à la route
nationale, je dois dire que le projet a été commissionné par
l'administration régionale, étant donné qu'on devait étudier
l'embranchement pour substituer le pont qui donne accès à la route
régionale de Saint-Marcel. Compte tenu que la problématique est
complexe et vu que le chemin de fer est aussi concerné, l'Anas
avait demandé de rédiger un projet global qui tienne compte aussi
de la variante La Plantaz. Ce projet a été rédigé, maintenant il
est à l'examen des organes de l'Anas et, évidemment, pour ce qui
est de la réalisation, il faudra définir qui paye, du moment que,
comme je viens de dire, il s'agit d'une route nationale.
Nous avons reçu le nouveau responsable du siège Anas du
département de la Vallée d'Aoste et nous avons fixé une réunion
pour la semaine prochaine. Au cours de cette réunion on fera
l'examen des problématiques ouvertes et des rapports entre Anas et
administration régionale. Le problème de La Plantaz fera aussi
l'objet de cette réunion.
Presidente
Ha chiesto la parola il Consigliere
Gremmo.
Gremmo (UAP)
La settimana scorsa mi ha telefonato
un dirigente dell'Anas, di cui ho anche il nome perché poi l'ho
dovuto richiamare, che mi ha dato del bugiardo ("Lei ha detto delle
bugie") perché avevo scritto che "un progetto di variante è già
stato presentato, ma giace dimenticato in qualche polveroso
cassetto dell'Anas".
Adesso l'Assessore mi dice invece che è proprio così, quindi io
non sono bugiardo e pertanto, da quello che dice l'Assessore, la
Regione avrebbe mandato all'Anas un progetto ed ora saremmo in
attesa della riunione della settimana prossima - ma non solo di
quella - per vedere come va andrà finire.
Siccome non avevo elementi per stabilire se ero stato male
informato, non sono "bugiardo", anche perché io mi ero basato sulla
petizione che avevano mandato i cittadini, nella quale a tutte
lettere essi dicevano: "Considerato che un progetto di variante
della Statale 26 è già stato predisposto e giace nei cassetti degli
uffici dell'Anas...". Pertanto, io non sono bugiardo, anzi, al
massimo, sono un fedele portavoce di notizie inesatte, il che è
molto diverso.
Comunque vorrei chiedere all'Assessore di non permettere
all'Anas di giocare ai quattro cantoni, nel senso che, se
effettivamente questo progetto esiste, bisogna mettervi mano, anche
perché mi risulta che l'Anas dispone già dei fondi necessari.
Oltre poi al discorso della variante in sé, mi pare che le
richieste degli abitanti della frazione La Plantaz riguardino anche
degli interventi minimali, ma immediati e in qualche maniera utili
ed opportuni per evitare che tutti i momenti lì ci sia un
incidente.
Chiederei, quindi, all'Assessore di farsi carico di questo
impegno, però, visto che qui siamo sempre gentili, ma alla fine,
come è già capitato in un'altra occasione, non sempre certi impegni
hanno un iter facile, chiederei all'Assessore di informarci in
qualche modo delle risultanze della prossima riunione, in modo che
le interrogazioni, le interpellanze e gli interventi dei
consiglieri non rimangano pure petizioni di principio.
Questo significa che vogliamo sapere che cosa decidete
concretamente. Poiché vedo che l'Assessore assente, gradirei avere
un impegno, anche se non so in che forma, sull'immediata
apposizione di opportuni indicatori per segnalare la pericolosità
della situazione ed inoltre gradirei che venisse in qualche maniera
attuato quello di cui io ed altri consiglieri ci siamo lamentati,
facendoci portavoce di quello che dicevano i cittadini.
Ringrazierei l'Assessore se volesse muoversi sul contenuto
dell'interrogazione, anche perché - apro un inciso forse un po'
fuori tema, ma me lo consenta - sul problema viabilità, impegni
dell'Amministrazione, e ciò che suscita nei cittadini, ho un po' la
sensazione che le tiriamo molto per le lunghe. Purtroppo questa
mattina la vicenda che riguardava il Presidente ci ha impedito di
parlarne, come io avrei voluto, nel corso delle comunicazioni del
Presidente in tema di comunicazioni, però devo confessare che
stanno esplodendo in Valle tutta una serie di bubboni.
Mi riferisco a Signayes - voglio dirlo, anche se è molto fuori
tema e di ciò mi scuso col Presidente, ma me lo consenta brevemente
- la cui situazione è precipitata. Io pensavo e speravo che fosse
possibile già parlarne questa mattina in sede di comunicazioni. Ciò
non è avvenuto, per cui lo faccio adesso, un po' di straforo,
rivolgendomi all'assessore competente, cui voglio far presente che
ho deciso di occuparmi di quel problema. Ora, siccome ho deciso di
occuparmi di quel problema e non essendo un 'ambientalista', me ne
voglio occupare per risolverlo.
Ecco, poiché sta venendo fuori tutta una serie di questioni
importanti che concernono la viabilità, vorrei dall'esecutivo degli
impegni precisi dalla parte della gente e non sempre la solita
mentalità del rinvio senza risolvere niente.
Presidente
Ha chiesto la parola il Consigliere
Bondaz.
Bondaz (DC)
Ringrazio l'Assessore per le risposte
che mi ha fatto avere.
