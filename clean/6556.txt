Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1039 del 14 gennaio 1985 - Resoconto
OGGETTO N. 1039/VIII - RATIFICA DI DELIBERAZIONI ADOTTATE
DALLA GIUNTA REGIONALE IN VIA D'URGENZA.
Oggetto n. 7844 in data 7 dicembre 1984:
Lavori
di ultimazione del rifacimento del manto di copertura della piscina
coperta di Aosta ed adattamento di locali ad uso archivio -
Esecuzione dei lavori in economia diretta - Approvazione ed impegno
di spesa.
PRESIDENTE
: Ha chiesto di parare il Consigliere Bajocco,
ne ha facoltà.
BAJOCCO - (P.C.I.):
Circa quattro mesi fa la Giunta ha
portato in ratifica una delibera con un impegno di spesa per il
rifacimento del manto della piscina coperta di Aosta per 250
milioni. La piscina di Aosta costa miliardi, è stata ultimata da
poco tempo, eppure oggi dobbiamo ratificare un'altra delibera di
140 milioni sempre per il manto, per il problema dell'impianto
elettrico e per il problema della sistemazione di due locali.
Allora avevo detto all'Assessore Fosson che se la piscina non
era ancora collaudata, i danni doveva pagarli a ditta, perché la
Regione non può sperperare denaro pubblico dopo aver speso miliardi
per costruire una piscina per la città di Aosta. Se andiamo avanti
di questo passo, fra un anno rifinanzieremo i soldi che sono già
stati investiti nella costruzione di questa piscina.
Per queste ragioni ci asterremo dalla votazione della
delibera.
PRESIDENTE
: Ha chiesto di parlare il Consigliere
Baldassarre, ne ha facoltà.
BALDASSARRE
-
(P.S.D.I.)
: Ricordo perfettamente
che ad una domanda che aveva posto alcuni mesi fa il Consigliere
Bajocco, l'Assessore Fosson aveva dato delle garanzie che dopo
quell'ulteriore spesa di 250 milioni non ce ne sarebbero state più.
Invece veniamo a scoprire che in concomitanza con i lavori di
esecuzione bisognava spostare i proiettori. Questo mi sembra
assurdo, Assessore Fosson; a parte l'impegno assunto da un
esponente della Giunta, questa piscina rappresenta ormai uno
sperpero di denaro pubblico. Ha ragione il Consigliere Bajocco
quando dice che i danni dovevano essere attribuiti all'impresa che
ha fatto certi lavori.
Ricordo che questa è una delle delibere che è stata respinta
dalla Commissione di Coordinamento, che è stata poi oggetto di una
mia interrogazione con risposta scritta, proprio perché nella
progettazione devono essere previsti certi lavori, per evitare che
a lavoro finito si venga qui a stanziare altri milioni per
eseguirli.
Se questo è il metodo di governare, bisogna arrendersi perché è
la prassi comune di questa maggioranza; però l'impegno preso
dall'Assessore Fosson, che io ritengo una persona molto seria,
doveva essere mantenuto. Certo, passerà anche questa delibera
perché è solo un problema di alzata di mano e di gente pronta ad
alzare la mano in questo Consiglio ce n'è molta.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Volevo fare una domanda: al 2° comma
si dice che sono state riscontrate delle lamiere grecate
inservibili, perché piene di numerosi fori e con parti deteriorate,
poi al 5° comma si citano di nuovo lamiere grecate; vorrei sapere
dall'Assessore se le lamiere grecate del 5° comma sono diverse da
quelle del 2°, oppure se tra due anni avremo altre grecate da
sostituire.
PRESIDENTE
: Ha chiesto di parlare l'Assessore ai Lavori
Pubblici Fosson, ne ha facoltà.
FOSSON - (D.C.):
Quanto al rilievo del Consigliere
Bajocco vale quello che è già stato detto; la Regione si riserva
ovviamente di far valere i propri diritti nei confronti
dell'impresa costruttrice.
Per quanto riguarda i lavori della delibera specifica, per le
lamiere grecate sono lavori che si sono presentati come
indifferibili al momento dello smantellamento del tetto; era
previsto di poter riutilizzare le lamiere grecate, cosa che non è
più stata possibile; l'esigenza ulteriore è legata ad attività
agonistiche, esigenze che sono quindi nate in tempi successivi alle
quali la Regione ha ritenuto di dover rispondere positivamente.
Al Consigliere Mafrica devo dire che in effetti al 2° comma si
parla di lamiere grecate preverniciate, al 5° di lamiere grecate in
acciaio zincato e preverniciato, che dovrebbero essere in grado di
resistere più a lungo. Come il Consigliere Mafrica sa, niente però
è eterno.
PRESIDENTE
: Metto in approvazione la ratifica della
deliberazione in oggetto:
ESITO DELLA VOTAZIONE
Presenti: 26
Votanti: 22
Favorevoli: 21
Contrari: 1
Astenuti: 4 (Aloisi, Bajocco, Dolchi, Mafrica)
Il Consiglio approva
Oggetto n. 7845 in data 7 dicembre 1984:
Lavori
di costruzione della rete idrica per la frazione Fossaz in Comune
di Saint-Nicolas - Aggiudicazione mediante trattativa privata
all'impresa Ing. Cometto e Geom. Tercinod s.n.c. con sede in Gignod
- Approvazione ed impegno di spesa.
PRESIDENTE
: Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
Oggetto n. 7846 in data 7 dicembre 1984
: Lavori
di costruzione dell'impianto di depurazione delle acque reflue del
Comune di Fénis - Approvazione ed impegno di spesa.
PRESIDENTE
: Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
Oggetto n. 7847 in data 7 dicembre 1984
: Lavori
di costruzione dell'impianto di depurazione delle acque reflue del
Comune di Saint-Marcel - Approvazione ed impegno di spesa.
PRESIDENTE
: Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
Oggetto n. 7852 in data 7 dicembre 1984:
Lavori di
arginatura e sistemazione tratto terminale del torrente Arpy in
località Pravillair in Comune di Morgex (Sez. 1-29) - Appalto dei
lavori a licitazione privata - Approvazione ed impegno di
spesa.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Nel 1° comma della deliberazione si
parla di lavori di sistemazione idraulica per un importo di
complessive £ 50.000. Visto che si tratta chiaramente di un errore
materiale, prego l'Assessore di provvedere affinché venga
corretto.
PRESIDENTE
: Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
Oggetto n. 7856 in data 7 dicembre 1984:
Lavori di
costruzione di nuova strada in località Plan de Lizzes, di
collegamento della frazione La Villette alla strada comunale di
Dolonne, con allargamento del ponte esistente sul fiume Dora Baltea
in Comune di Courmayeur - Approvazione ed impegno di spesa.
PRESIDENTE
: Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
Oggetto n. 7857 in data 7 dicembre 1984
: Lavori di
costruzione di un sovrappasso stradale sulla ferrovia al km 54+130
della linea Chivasso-Aosta in Regione Ghia del Comune di Hône -
Approvazione ed impegno di spesa.
PRESIDENTE
: Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
Oggetto n. 7897 in data 14 dicembre 1984
:
Lavori di costruzione autorimessa, cantine e sistemazione piazzale
presso la Casermetta Forestale di Villeneuve - Approvazione di
perizia suppletiva e di nuovi prezzi.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Qui c'era un lavoro per 80 milioni
con ribasso d'asta del 20%, adesso si ha una perizia suppletiva che
in pratica recupera per l'impresa quello che era stato il ribasso
d'asta. Si dice che la perizia suppletiva è dovuta a nuovi maggiori
lavori; vorrei sapere quali sono.
PRESIDENTE
: Ha chiesto di parlare l'Assessore
all'Agricoltura, Foreste ed Ambiente Naturale Perrin, ne ha
facoltà.
PERRIN - (U.V.):
Le montant du travail était de 100
millions et non de 80 millions. Les travaux en plus sont ceux qui
sont écrits dans la délibération: l'enceinte de l'esplanade où on a
placé une lampe qui n'avait pas été prévue auparavant, la
fourniture de la clôture et ensuite la main-d'oeuvre pour les
ouvriers qui ont fait ces travaux en plus.
PRESIDENTE
: Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
Oggetto n. 7911 in data 14 dicembre 1984:
Lavori di costruzione di autorimessa comunale e sovrastanti
locali ad uso turistico in Comune di Valsavarenche
(2°
lotto) - Approvazione di perizia suppletiva - Approvazione ed
impegno di spesa - Approvazione di nuovi prezzi.
PRESIDENTE
: Ha chiesto di parare il Consigliere
Riccarand, ne ha facoltà.
RICCARAND - (N.S.):
Questa è una perizia suppletiva di
oltre la metà dell'importo dei lavori aggiudicati all'inizio;
inoltre anche in questa deliberazione mi pare ci sia un errore
materiale perché nel 2° capoverso si parla di lavori di
completamento per un ammontare di 37 milioni, mentre invece nella
parte deliberativa si calcolano 53 milioni nell'ammontare della
perizia.
Comunque il voto del nostro Gruppo sarà di astensione perché
l'ammontare della perizia suppletiva supera il 50%
dell'aggiudicazione dei lavori iniziali.
PRESIDENTE
: Metto in approvazione la ratifica della
deliberazione in oggetto:
ESITO DELLA VOTAZIONE
Presenti: 28
Votanti: 19
Favorevoli: 19
Astenuti: 9 (Aloisi, Bajocco, Baldassarre, Breuvé, Cout, Dolchi,
Mafrica, Pascale, Torrione)
Il Consiglio approva
Oggetto n. 7912 in data 14 dicembre 1984
:
Lavori di ricostruzione briglia nel torrente Lys, a valle del ponte
di Pirambel, in Comune di Fontainemore
-
Approvazione di perizia suppletiva
-
Approvazione ed impegno di spesa -
Approvazione di nuovo prezzo.
PRESIDENTE
: Metto in approvazione la ratifica della
deliberazione in oggetto:
ESITO DELLA VOTAZIONE
Presenti: 28
Votanti: 26
Favorevoli: 26
Astenuti: 2 (Riccarand, Baldassarre)
Il Consiglio approva
Oggetto n. 7913 in data 14 dicembre 1984
:
Lavori di ristrutturazione del fabbricato ex De Matteis di
proprietà regionale ad uso polivalente in Comune di Châtillon -
Approvazione di perizia suppletiva e di variante - Approvazione ed
impegno di spesa.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Si tratta della terza perizia
suppletiva relativa ai lavori di ristrutturazione del fabbricato ex
De Matteis di Châtillon. Ci asterremo proprio per il metodo con cui
si procede.
PRESIDENTE
: Metto in approvazione la ratifica della
deliberazione in oggetto:
ESITO DELLA VOTAZIONE
Presenti: 28
Votanti: 19
Favorevoli: 19
Astenuti: 9 (Aloisi, Bajocco, Baldassarre, Breuvé, Cout, Dolchi,
Mafrica, Pascale, Torrione)
Il Consiglio approva
Oggetto n. 7919 in data 14 dicembre 1984:
Lavori di costruzione di un tronco di strada tra Sarre e
Chésallet, in Comune di Sarre, tra S1 e S7 - Approvazione di
perizia di variante e suppletiva a sanatoria - Approvazione ed
impegno di spesa - Approvazione di nuovi prezzi.
PRESIDENTE
: Ha chiesto di parlare il Consigliere
Riccarand, ne ha facoltà.
RICCARAND - (N.S.):
In questo caso la perizia suppletiva
è quasi pari all'importo dei lavori previsto all'inizio, cioè si
tratta di 97 milioni di perizia suppletiva contro 116 milioni
dell'importo dei lavori previsti, quindi anche in questo caso il
nostro voto non sarà favorevole.
PRESIDENTE
: Ha chiesto di parlare il Consigliere
Baldassarre, ne ha facoltà.
BALDASSARRE - (P.S.D.I.):
Nell'annunciare il mio voto
contrario, aggiungo che quello che più mi preoccupa è, oltre al
fatto di usare il termine di "perizia suppletiva" quando l'importo
è addirittura uguale all'iniziale, che qui si parla di una
sanatoria. L'Assessore Fosson mi insegna che non esiste sanatoria
negli enti pubblici, allora perché si è usato questo termine?
PRESIDENTE
: Ha chiesto di parlare l'Assessore ai Lavori
Pubblici Fosson, ne ha facoltà.
FOSSON - (D.C.):
Penso che il Consigliere Baldassarre
abbia potuto leggere attentamente quanto è scritto nella delibera;
al 4° capoverso della seconda pagina nella relazione si dice
"precisa che l'impresa ha a suo tempo accettato i maggiori lavori
senza obiezione alcuna, - ed i maggiori lavori sono descritti nel
capoverso precedente, cioè le richieste delle FFSS di costruire il
muro in cemento armato ed in un certo modo - e solo ad opere finite
ha richiesto una riduzione del ribasso d'asta per le opere
eccedenti il quinto obbligo, e che la direzione lavori ha ritenuto
di respingere tali richieste perchè non avanzate in tempo utile".
E' scritto poi dopo che la sanatoria discende dal fatto che
l'impresa ha avanzato delle riserve ed un miglioramento del prezzo
per l'impresa che l'Amministrazione ha ritenuto di non
accettare.
PRESIDENTE
: Metto in approvazione a ratifica della
deliberazione in oggetto:
ESITO DELLA VOTAZIONE
Presenti: 28
Votanti: 21
Favorevoli: 20
Contrari: 1
Astenuti: 7 (Aloisi, Bajocco, Cout, Dolchi, Mafrica, Millet e
Riccarand)
Il Consiglio approva
Oggetto n. 7921 in data 14 dicembre 1984
:
Lavori di costruzione opere di presa sorgenti Col d'Olen, in Comune
di Gressoney-La-Trinité - Approvazione di perizia suppletiva -
Approvazione ed impegno di spesa - Approvazione di nuovi
prezzi.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Se non ho capito male qui si fanno
600 metri di scavi e di condotta più del previsto; mi chiedo com'é
possibile avere una difformità tale quando si progetta una presa da
una sorgente.
PRESIDENTE
: Ha chiesto di parlare l'Assessore ai Lavori
Pubblici Fosson, ne ha facoltà.
FOSSON - (D.C.):
Era previsto di captare una parte
soltanto delle sorgenti disponibili in zona; su richiesta del
Comune sono state invece captate tutte le sorgenti presenti nella
zona del Col d'Olen e sono dovuti a questo lo scavo e la condotta
in più.
PRESIDENTE
: Metto in approvazione la ratifica della
deliberazione in oggetto:
ESITO DELLA VOTAZIONE
Presenti: 28
Votanti: 21
Favorevoli: 21
Astenuti: 7 (Bajocco, Baldassarre, Cout, Dolchi, Mafrica, Millet
e Riccarand)
Il Consiglio approva
Oggetto n.
7922
in data 14 dicembre
1984
: Fornitura ed installazione impianto di
sollevamento per l'acquedotto di Abaz in Comune di
Challand-SaintVictor - Aggiudicazione dei lavori a trattativa
privata alla Ditta S.p.A. Ingg. Audoli-Bertola di Torino -
Approvazione ed impegno di spesa - Esonero dal versamento della
cauzione.
PRESIDENTE
: Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
Oggetto n. 7923 in data 14 dicembre 1984
:
Lavori di completamento della sistemazione del vecchio edificio
scolastico del Comune di Verrayes - Approvazione di perizia
suppletiva e di variante - Approvazione ed impegno di spesa -
Proroga al tempo utile.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
Oggetto n. 7925 in data 14 dicembre 1984
:
Lavori di fornitura di una macchina condizionatrice ghiaccio e
relativi accessori per lo stadio del ghiaccio in Comune di Cogne -
Aggiudicazione trattativa privata - Esecuzione di lavori
complementari in economia diretta - Approvazione ed impegno di
spesa.
PRESIDENTE
: Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Voteremo contro questa deliberazione
anche perché mi chiedo cosa ci stiano a fare i Comuni. Capisco
costruire gli impianti sportivi e dotarli di strutture adeguate, ma
che addirittura le macchine per far funzionare lo stadio del
ghiaccio di Cogne debbano essere fornite dall'Amministrazione
regionale! A questo punto, paghiamoli anche gli operai e poi
abbiamo risolto il problema!
Ci sono dei fondi regionali che non saranno specifici, e faccio
un discorso più allargato, che non vengono addirittura utilizzati
dai Comuni anche se sono erogati dall'Amministrazione regionale per
altri fini, ma qui non capisco perché questa macchina
condizionatrice di ghiaccio e relativi accessori per lo stadio del
ghiaccio in Comune di Cogne la debba comprare la Regione per conto
del Comune, e poi a trattativa privata. Il Comune non ha mezzi, è
completamente dissestato?
A me comunque sembra che almeno chiedere un contributo al Comune
sarebbe stato giusto.
PRESIDENTE
: Metto in approvazione la ratifica della
deliberazione in oggetto:
ESITO DELLA VOTAZIONE
Presenti: 29
Votanti: 28
Favorevoli: 24
Contrari: 4
Astenuti: 1 (Riccarand)
Il Consiglio approva
Oggetto n. 7928 in data 14 dicembre 1984:
Lavori di costruzione di un primo lotto dell'edificio municipale
di Oyace - Approvazione ed impegno di maggiore spesa per errata
applicazione aliquota IVA.
PRESIDENTE
: Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
Oggetto n. 7942 in data 14 dicembre 1984:
Concessione e liquidazione di un contributo di lire 3.000.000 a
favore del Comitato organizzatore del campionato nazionale di sci
per silenziosi - Approvazione e finanziamento di spesa.
PRESIDENTE
: Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
Oggetto n. 7967 in data 14 dicembre 1984
:
Concessione e liquidazione di un contributo di lire 22.000.000 al
Comune di Valtournenche per l'affitto di locali adibiti ad uso
scolastico nell'anno 1984.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Vorrei sapere se la scuola è stata
ultimata e quando potrà entrare in funzione, oppure se si dovrà
ancora ricorrere a lungo all'affitto di locali privati per la
scuola.
PRESIDENTE
: Ha chiesto di parlare l'Assessore ai Lavori
Pubblici Fosson, ne ha facoltà.
FOSSON - (D.C.):
Non si tratta di un lavoro della
Regione, lo sta facendo il Comune ed è a buon punto: non so quando
possa essere funzionante, ma so che sono alla fine delle strutture.
Forse il Consigliere Maquignaz può essere più preciso in
proposito.
PRESIDENTE
: Ha chiesto di parlare il Consigliere
Maquignaz, ne ha facoltà.
MAQUIGNAZ - (A.D.P.):
La scuola è in fase di costruzione,
viene realizzata dal Comune di Valtournenche e i fondi che vengono
utilizzati sono della Cassa Depositi e Prestiti. L'impresa sta
lavorando a pieno ritmo anche se inizialmente ha avuto dei ritardi,
però da quanto ha detto anche il Comune di Valtournenche proprio in
questi giorni per il prossimo anno la scuola dovrebbe essere
terminata.
PRESIDENTE
: Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
PRESIDENTE
: Informo il Consiglio che la delibera n. 7969
è stata sospesa quindi verrà iscritta all'ordine del giorno di un
prossimo Consiglio regionale.
Oggetto n. 7970 in data 14 dicembre
1984
:
Approvazione di un intervento finanziario di lire 13.950.000 a
favore della scuola magistrale "San Giuseppe" di Aosta per l'anno
scolastico 1984-85.
PRESIDENTE
: Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
Oggetto n. 7975 in data 14 dicembre 1984
:
Sottoscrizione di ulteriore capitale azionario della S.p.A.
"Funivie Val Veny" di Courmayeur - Approvazione ed impegno di
spesa.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Vorrei capire il significato
societario del fatto di passare dal 22,5% delle azioni al 24%.
Non mi sembra un incremento così rilevante da modificare il peso
della Regione: se si voleva fare un intervento lo si poteva fare
più rilevante, oppure se si hanno dei dubbi non si proceda.
PRESIDENTE
: Ha chiesto di parlare l'Assessore alle
Finanze Martin, ne ha facoltà.
MARTIN - (A.D.P.):
E' solo per impegnare le ultime somme
a disposizione di quel capitolo sul bilancio del 1984.
PRESIDENTE
: Metto in approvazione la ratifica della
deliberazione in oggetto:
ESITO DELLA VOTAZIONE
Presenti: 30
Votanti: 18
Favorevoli: 18
Astenuti: 12 (Aloisi, Bajocco, Baldassarre, Breuvé, Cout,
Dolchi, Mafrica, Millet, Pascale, Riccarand, Tonino e Torrione)
Il Consiglio approva
Oggetto n. 7988 in data 14 dicembre 1984:
Concessione di un contributo al parroco di Saint-Nicolas per
l'esecuzione di lavori di straordinaria manutenzione nell'immobile
ospitante la canonica, sito in loc. La Cure del Comune di
Saint-Nicolas - Approvazione ed impegno di spesa.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Stamani abbiamo votato una serie di
deliberazioni con cui si davano contributi ai parroci per opere di
manutenzione delle chiese. Qui siamo in un caso diverso, si tratta
di intervenire con un contributo per lavori fatti sulla
Canonica.
Vorrei sapere, siccome non vedo nominata la Sovrintendenza ai
Beni Culturali, se questa Canonica ha qualche interesse
architettonico, oppure se è un intervento di natura diversa, perché
ho letto ieri una polemica fra Silos Labini e De Mita su come vanno
intesi gli interventi a favore delle strutture religiose e delle
scuole non pubbliche, per cui si tratta di avere dei criteri di
distinzione. Se si interviene per beni che hanno un valore
architettonico e culturale nessuna obiezione, ma se si tratta di un
intervento per una struttura privata di nessun interesse
particolare la cosa è diversa.
PRESIDENTE
: Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Per esprimere le stesse perplessità
del Consigliere Mafrica.
Noi correttamente stamani abbiamo espresso voto favorevole là
dove l'intervento regionale era suffragato da un parere specifico
della Sovrintendenza Antichità e Belle Arti, e credo che la
Sovrintendenza abbia dato tale parere proprio per garantire che
l'edificio con la chiesa avesse tali requisiti per cui si
giustificavano eventuali lavori di manutenzione. Qui siamo proprio
alla parrocchia, e non vorrei che in futuro si arrivasse a dare
anche un sussidio per la Perpetua con la scusa dell'assistenza
domiciliare.
Non so quale sia la giustificazione, perché al di là del fatto
che si voglia venire incontro alle esigenze del Parroco, non vedo
perché la Regione debba intervenire per fare dei lavori nella
parrocchia se non c'è nessun pregio artistico da salvaguardare, a
meno che l'unico pregio sia quello di salvaguardarsi la benevolenza
del Parroco.
PRESIDENTE
: Ha chiesto di parlare il Consigliere
Baldassarre, ne ha facoltà.
BALDASSARRE - (P.S.D.I.):
Mi sto sforzando di capire
quale sia la competenza dell'Assessore al Turismo per un intervento
del genere, a questo parroco, don Maquignaz, che potrebbe essere un
parente del Consigliere Maquignaz... No? ... Non è parente.
Qui non si tratta, come stamani ha tentato di giustificare
l'Assessore per quei finanziamenti passati a gran velocità, di
opere da salvaguardare, questa è una casa dove la sera va a dormire
questo ... don Abbondio, per cui, ripeto, non capisco la
competenza.
PRESIDENTE
: Ha chiesto di parlare il Consigliere
Maquignaz, ne ha facoltà.
MAQUIGNAZ - (A.D.P.):
Non intendevo intervenire, ma
poiché il Consigliere Baldassarre, da un po' di tempo, continua a
provocare con le sue frecciate polemiche, anche nei confronti dei
parroci di montagna, come don Romano Maquignaz (che non è mio
parente) credo di poter dire come sia ingiusto un trattamento di
questo tipo.
Se il Consigliere Baldassarre non è mai andato a Saint-Nicolas,
lo invito a farlo e a chiedere alla popolazione di quel paese cosa
ha fatto questo prete di montagna per la sua gente. Mi rendo conto
che, se seguiamo le norme, questo contributo non potrebbe essere
concesso, ma di fronte a quello che avviene sovente penso che se
all'unanimità approveremo questo contributo nei confronti di questo
parroco di montagna non faremo nessun male.
Intendo poi anche rispondere ad un'altra polemica sollevata dal
Consigliere Baldassarre stamani sulle chiese, come se queste
fossero patrimonio esclusivo dei democristiani; ebbene, questo non
è vero, perché le chiese sono patrimonio dei cattolici valdostani
che vi si recano. Sappiamo che i cattolici sono presenti nella
Democrazia Cristiana, nell'Union Valdôtaine, nel Partito Comunista
Italiano, nei nuovi Autonomisti Democratici Progressisti ed anche
forse nel Partito Socialista Democratico Italiano, perciò quando si
parla di chiese si parla di interessi di tutta la comunità
valdostana.
Quindi pregherei il Consigliere Baldassarre di non sollevare più
queste polemiche, che umiliano il lavoro dei nostri parroci di
montagna.
Si dà atto che dalle ore 16,51 assume la Presidenza il Vice
Presidente Giulio Dolchi.
PRESIDENTE
: Ha chiesto di parlare il Consigliere
Baldassarre, ne ha facoltà.
BALDASSARRE - (P.S.D.I.):
Non ho capito la reazione
violenta del Consigliere Maquignaz, ho fatto una semplice domanda;
ho letto don Romano Maquignaz ed ho pensato che fosse un parente
del Consigliere Maquignaz, comunque niente di strano se non lo
é.
Stamani l'Assessore Borbey diceva che la chiesa è la casa dei
democratici cristiani, che poi sia anche la casa degli Autonomisti
Democratici Progressisti non è mica un torto, bisogna rispettare
tutte le opinioni; però non mi si può dire che un sovvenzionamento
di nove milioni a don Romano sia un problema della comunità
valdostana. Ci sono i fedeli, ci pensino loro, ci pensino quelli
che continuamente credono di rassicurarsi l'anima entrando in
chiesa; non ci deve pensare la comunità valdostana!
Parlavo stamani di quella vecchietta che é stata trovata sotto i
ponti perché non aveva soldi; naturalmente ci ha pensato il Comune
di Aosta, per cui è un problema sociale che ha risolto. Non si può
certo dire che dare un contributo di nove milioni e mezzo ad un
parroco, che ha già un tetto, sia un problema sociale!
PRESIDENTE
: Ha chiesto di parlare il Presidente della
Giunta, ne ha facoltà.
ROLLANDIN - (U.V.):
Je vois que la campagne électorale a
déjà commencé! Je ne croyais pas que c'était nécessaire de faire
une défense des prêtres, la chose est quand même beaucoup plus
sérieuse au-delà des différentes prises de position. On n'a jamais
pensé, à l'intérieur de ce Conseil, d'avoir à faire une profession
de foi!
Les requêtes ont été satisfaites, en tenant compte de faits
analogues, si c'était prévu un intérêt historique particulier pour
l'ensemble et le démontre le fait même qu'au 2ème point de la
délibération le chapitre est "Contributo per la salvaguardia,
manutenzione edifici ed oggetti di interesse storico od artistico";
en ce cas, même si la surintendance n'a pas donné son avis, dans
l'ensemble il y a cet intérêt, qui est sans doute inférieur que
celui de la Cathédrale.
PRESIDENTE
: Ha chiesto di parlare il Consigliere
Maquignaz, ne ha facoltà.
MAQUIGNAZ - (A.D.P.):
Per fatto personale. Credo, caro
signor Presidente della Giunta, che un Consigliere regionale abbia
la potestà di difendere anche i diritti dei cattolici valdostani e,
di fronte a certi atteggiamenti presuntuosi del Presidente della
Giunta regionale che più volte abbiamo dovuto subire in questo
Consiglio, dichiaro che non sono più disponibile a subirli anche su
questi argomenti. Quindi penso di avere il diritto, come cattolico,
di difendere le chiese in Valle d'Aosta se non sono capaci a farlo
la Democrazia Cristiana o l'Union Valdôtaine!
Per quanto riguarda poi la polemica del Consigliere Baldassarre,
volevo solo far notare che in questo caso ci troviamo di fronte ad
un parroco di montagna che si trova in difficoltà. Quindi se diamo
un contributo ad una chiesa che versa in difficoltà non facciamo
nessun male, tenuto conto del fatto che sovente i parroci svolgono
un servizio a favore della Comunità.
PRESIDENTE
: Metto in approvazione la ratifica della
deliberazione in oggetto:
ESITO DELLA VOTAZIONE
Presenti: 31
Votanti: 21
Favorevoli: 20
Contrari: 1
Astenuti: 10 (Bajocco, Breuvé, Cout, Dolchi, Mafrica, Millet,
Pascale, Riccarand, Tonino e Torrione)
Il Consiglio approva
Oggetto n. 7989 in data 14 dicembre 1984
:
Concessione di un contributo di lire 3.500.000 alle Signore Dufour
Maria Eleonora e Donnet Pierina per l'esecuzione di lavori di
straordinaria manutenzione nell'immobile denominato "Castello La
Tour Povil" sito nella frazione Povil-Dessous del Comune di Quart -
Approvazione ed impegno di spesa.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Un suggerimento all'Assessore o anche
al Presidente della Giunta: se ci sono edifici che hanno un sia pur
minimo interesse architettonico e non hanno altri particolari
pregi, possono essere finanziati come sono stati finanziati quelli
che ci sono successivamente.
C'è da tenere presente che qui é il contributo del 50% mentre
prima era del 60%.
PRESIDENTE
: Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
Oggetto n. 7990 in data 14 dicembre 1984:
Concessione di un contributo di lire 3.500.000 alla Signora
Lucianaz Albaney Romilda per esecuzione di lavori di straordinaria
manutenzione nell'immobile denominato "Castello La Tour Povil" sito
nella frazione Povil-Dessous del Comune di Quart - Approvazione ed
impegno di spesa.
PRESIDENTE
: Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
Oggetto n. 7991 in data 14 dicembre 1984:
Concessione di un contributo di lire 5.500.000 al Signor Sarteur
Giuseppe Bruno per l'esecuzione di lavori di straordinaria
manutenzione nell'antico edificio di sua proprietà sito in frazione
Tilly del Comune di ChallandSaint-Anselme - Approvazione ed impegno
di spesa.
PRESIDENTE
: Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
Oggetto n. 8006 in data 14 dicembre 1984
:
Approvazione ed impegno di spesa per la sistemazione del capannone
in località Teppex, in Comune di Quart, a magazzino per materiali
archeologici.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Volevo chiedere qualche
delucidazione in più su questa deliberazione, che fra l'altro
approviamo.
In via Guido Rey ad Aosta esiste un magazzino che, mi permetto
di dire, dovrebbe essere spostato in altra zona, perché si trova in
una delle zone più belle di Aosta, cioè la parte verso sud
prospiciente il vecchio cimitero del Borgo, che costituisce uno
degli angoli più caratteristici della città vecchia. Stranamente la
Sovrintendenza Antichità e Belle Arti, che è sempre attenta al
patrimonio architettonico della nostra Regione, vi ha piazzato, con
molto cattivo gusto, un suo magazzino; quindi questo nuovo
magazzino per materiali archeologici cosa vuol dire? Sono materiali
relativi a reperti archeologici da classificare? Va bene.
PRESIDENTE
: Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
