Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 260 del 11 novembre 1993 - Resoconto
OGGETTO N. 260/X - Necessità dell'istituzione di un ufficio
geologico regiona­le. (Interpellanza)
Interpellanza - Constatata la necessità di una approfondita
conoscenza idro­geologica del territorio regionale, onde poter
svolgere un'accu­rata opera preventiva sulle zone a rischio;
Ricordato che l'istituzione di un Ufficio Geologico presso
l'Am­ministrazione regionale è stata, in passato, più volte al
centro di dibattiti, dichiarazioni e richieste;
Richiamata in particolare la lettera del 19 aprile 1989 prot. n.
2125 con la quale l'Assessore all'Agricoltura, Foreste e Ambien­te
naturale, rispondendo ad un'ennesima richiesta dell'Ordine dei
geologi, evidenziava la volontà dell'Amministrazione regio­nale di
giungere nel tempo all'istituzione di un vero e proprio servizio
geologico, subordinandone l'attuazione alla modifica della Legge 21
maggio 1985, n. 35;
Evidenziato che tale legge veniva modificata con la legge
regio­nale n.19 del 29 maggio 1992, in cui, al Capo II articolo 10,
si elencavano le competenze del Servizio Forestazione e Risorse
naturali, tra le quali erano facilmente individuabili quelle di un
Ufficio Geologico,
Richiamata inoltre la legge regionale 17 giugno 1992, n. 24
nella quale, all'articolo 2 comma 3, si fa specifico riferimento
all'Ufficio Geologico dell'Assessorato dell'Agricoltura,
Foresta­zione e Risorse naturali;
Vista la convenzione tra la Regione Autonoma Valle d'Aosta e il
Servizio Geologico Nazionale, registrata il 25 novembre 1992, per
la realizzazione di 3 fogli della nuova carta geologica d'Ita­lia
per un importo complessivo di lire 3.224.000.000;
Preso atto che ancora oggi tale ufficio non è strutturato,
nono­stante la disponibilità della pianta organica approvata il 30
luglio 1993;
il sottoscritto Consigliere regionale
Interpella
l'Assessore competente per conoscere:
1) se esiste, da parte della Giunta, la volontà di realizzare un
Ufficio Geologico adeguatamente strutturato;
2) in caso affermativo, entro quali tempi si stima di poterlo
istituire.
F.to: Marguerettaz.
Presidente -
Ha chiesto la parola il Consigliere
Marguerettaz.
Marguerettaz (DC) -
Questo argomento - direbbe
l'Assessore Vicquéry - è uno di quegli argomenti che ha testé
definito ciclici, nel senso che da diversi anni si ripropongono
all'attenzione dei vari governi re­gionali che si susseguono.
La necessità di presentare quest'interpellanza nasce da una
considerazione e da una richiesta che in sintesi raccoglie tutto
ciò che viene scritto nell'interpellanza: ritiene questo Governo
regionale necessario per la nostra Regione istituire un ufficio
geologico?
A nostro avviso ciò è necessario per diverse motivazioni. Anche
i recenti avvenimenti di carattere meteorologico che hanno
sconvolto la nostra Valle richiamano ancora una volta la ne­cessità
di un'approfondita conoscenza della situazione idrogeo­logica del
nostro territorio, proprio perché, quando succedono queste cose, ci
si accorge quanto sia più importante l'opera di prevenzione che non
tutte le opere che purtroppo bisogna met­tere in cantiere
successivamente a qualche evento disastroso.
Se andiamo a percorrere tutto l'iter che nel corso di questi
ul­timi anni ha avuto la richiesta di un ufficio geologico,
scopri­remmo delle cose piuttosto interessanti e, direi, più che
mai attuali. In un Consiglio regionale del 1988, quindi di 5 anni
fa, veniva già evidenziata la necessità di cui stavo parlando,
ad­dirittura si sottolineava la necessità di giungere ad una
appro­fondita conoscenza geologica del territorio,
"en
particulier pour deux zones de notre Région, les deux vallées de
Rhêmes et de Valsavarenche"
. Soprattutto, tenuto conto che
quegli sconvol­gimenti che hanno toccato la nostra Regione
ultimamente han­no colpito in modo particolare la Valsavarenche,
credo che chi cinque anni fa pronunciava queste frasi fosse stato
buon profe­ta. Peccato che nonostante il tempo passato, oggi ci
ritroviamo a dover tacconare dei disastri che la natura ha
provocato in quella zona.
Nello stesso anno già veniva annunciata la necessità di
arriva­re a questo tipo di servizio:
"Nous sommes conscients de
la né­cessité de couvrir ce secteur et donc il est dans les
intentions de l'Administration régionale et de cette Junte
d'arriver à l'institu­tion d'un service géologique qui devra servir
à toute l'Admini­stration à l'avenir".
C'è un filo
"rouge"
che unisce tutta la storia di questo
Servizio geologico: tutte le volte che ne abbiamo parlato, ne
abbiamo parlato di un
"à l'avenir".
Questo argomento è stato spesso al centro di dibattiti, di
ri­chieste, d'interpellanze anche in seno a questo Consiglio; vi è
stata tutta una serie di richieste pervenuta dalle parti più
di­sparate, da componenti politiche di questo Consiglio a ordini
professionali direttamente interessati quali l'ordine nazionale dei
geologi. Tutte domande alle quali sono state date, nel corso degli
anni, risposte interlocutorie. La risposta dell'allora Presi­dente
Rollandin ad una delle tantissime richieste dell'Ordine nazionale
dei geologi è un esempio di perfetto doroteismo:
"In riferimento
alla nota in oggetto...
eccetera, ...
nel prendere buona nota
della relativa proposta si fa presente che l'eventuale istitu­zione
di un servizio geologico regionale nell'ambito
dell'Ammi­nistrazione regionale non può essere disgiunto dalle
reali esi­genze della Regione in rapporto alle sue attività
presenti e pre­sumibili nel futuro".
Invece ci sono state fortunatamente delle dichiarazioni più
precise ed impegnative per il governo dell'epoca. L'Assessore
Perrin, sempre in risposta ad un'ulteriore lettera dell'Ordine dei
geologi, metteva in risalto la volontà dell'Amministrazione
regionale di giungere, anche qui però
"à l'avenir"
,
all'istituzione di un vero e proprio servizio geologico.
Nel corso degli anni alcuni passi avanti sono stati fatti dal
punto di vista legislativo, come ricorda l'interpellanza, perché
l'Assessore Perrin stesso diceva che questa volontà era
subor­dinata forzatamente alla modifica della legge 35/85. Quindi
metteva questa condizione come la prima, perché tale servizio
potesse realizzarsi.
In effetti, il 19 aprile 1989 questa legge viene modificata, il
Consiglio assume una legge... no, questa è quella del 29 maggio, ma
ha poca importanza... una legge nella quale vengono descritte le
competenze dei vari servizi. Fra l'altro, qui ho fatto una
inesattezza, me ne sono accorto nell'interpellanza, ho parlato di
servizi di forestazione, invece era il servizio di sistemazioni
idrauliche. In quella legge risul­tano oltremodo evidenti quali e
quante siano le competenze del Servizio geologico
dell'Amministrazione regionale. Non sto a leggerle, ma credo basti
andare a riprendere la legge per ren­dersi conto di quali
incombenze pesino su questo tipo di servi­zio.
La legge comincia a mettere delle condizioni perché si precisino
maggiormente le funzioni, le competenze e quindi le possibilità che
deve avere questo eventuale Servizio geologico.
Ci sono anche alcune cose curiose, nel senso che probabilmente
era tale la coscienza dei legislatori di aver individuato con
questa legge delle competenze per l'Ufficio geologico, che una
legge successi­va di 30 giorni, quella delle dighe, fa riferimento
addirittura all'Ufficio geologico della Regione: l'Ufficio dighe
esprime il pa­rere di ammissibilità dell'opera previa acquisizione
delle valu­tazioni tecniche relative al rischio geologico e
idrogeologico, di competenza dell'Ufficio geologico
dell'Assessorato dell'agricol­tura, forestazione e risorse
naturali.
Questo è il quadro. Chiediamo all'Assessore competente, ma lo
chiediamo anche alla Giunta, se esiste una volontà di giungere alla
realizzazione di tale servizio, tenuto conto che la pianta
or­ganica tuttora vigente lascerebbe ampia possibilità di
struttu­rare un servizio in detto senso; decisioni assunte in
passato, di­scutibili o meno (non voglio scendere su questo campo)
permet­tono oggi di integrare il servizio. Oggi come oggi, da
quanto ri­sulta dalla pianta organica, c'è un unico dipendente
destinato all'assolvimento di tutti quei compiti di cui parlavo
prima. Te­nuto conto, altresì, che sul Servizio geologico così come
oggi è strutturato, - è veramente ridicolo definirlo Servizio
geologico visto che viene assolto da una unica persona -, incombono
dav­vero tante cose da decidere. Infatti, sullo stesso non gravita
solo l'Assessorato all'agricoltura e foreste, ma a quanto mi
ri­sulta forse altri assessorati; forse l'Assessorato all'ambiente,
per quanto riguarda la valutazione dell'impatto ambientale, e
soprattutto l'Assessorato ai lavori pubblici devono appoggiarsi su
questo "servizio".
Ho qui, e concludo, l'ultima lettera mandata dall'Assessorato ai
lavori pubblici all'Ufficio geologico (che poi sarebbe composto da
una persona), a cui si chiede tutta una serie di interventi che
sono, per definirli con un termine numerico, esattamente 42
interventi. Ripeto, solo l'Assessorato ai lavori pubblici,
richiesta che viene fatta all'Ufficio geologico dell'assessorato
agricoltura e foreste, è composto, ad oggi, da una persona.
Presidente -
Ha chiesto la parola l'Assessore
dell'agricoltura, forestazione e risorse naturali, Vallet.
Vallet (UV) -
Le Gouvernement partage largement
les prémisses et l'introduction de M. Marguerettaz. Le Bureau
géologique répond certainement aux besoins de l'Administration
régionale. Donc, en ce qui concerne la première question, la
réponse est largement affirmative.
En ce sens, le service a prédisposé en date du 30 juillet 1993
l'organigramme de ce bureau et aussi l'organigramme de l'autre
bureau, dont la constitution est prévue dans le service, le bureau
administratif.
La réalisation de ce bureau s'insère dans un discours général de
restructuration de l'Administration régionale, et donc à la
deuxième question concernant les temps pour la mise en oeuvre,
probablement ma réponse ne peut pas être exhaustive et satisfaire
pleinement le Conseiller, dans le sens que, aux termes de la loi
citée par M. Marguerettaz, précisément l'article 2 de la loi 19/82,
l'institution, la modification et la suppression des bureaux ou de
toutes les structures dépendants des unités de direction, sont
établies par délibération du Gouvernement régional, ayant entendu
la Conférence des dirigeants et dans le respect des dispositions
visées à la loi régionale 63/89, portant réglementation en matière
de conventions collectives; donc après avoir entendu les
syndicats.
Justement, vu que le problème s'insère dans un contexte plus
général, il peut se faire qu'il y aura encore quelques retards. Ce
que je veux confirmer c'est la volonté de l'Administration d'aller
dans la direction souhaitée par lui-même.
Presidente -
Ha chiesto la parola il Consigliere
Marguerettaz.
Marguerettaz (DC) -
Ringrazio l'Assessore. Devo
dirmi completamente soddisfatto delle risposte che mi ha dato,
perché ha proclamato la volontà da parte della Giunta di giungere a
questa soluzione.
É vero che l'Assessore, seppure con altri termini, ha ripetuto
"à l'avenir"
, ma la fortuna è che siamo all'inizio di una
legislatura e spero che
"l'avenir"
rientri nel corso di
questa legislatura.
