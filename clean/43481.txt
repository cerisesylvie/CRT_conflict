Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 189 del 7 ottobre 1970 - Resoconto
OGGETTO N. 189/70 - Commemorazione del Presidente
Nasser.
Montesano (P.S.D.I.)
- Prima dell'inizio dei lavori del
Consiglio, io desidero fare una breve commemorazione del Presidente
Nasser deceduto giorni fa.
Signori Consiglieri, è stato detto in questi giorni che la
scomparsa di Gamal Abdel Nasser lascia un grande vuoto.
Eravamo certi quando il Presidente egiziano era in vita che
l'anarchia nel vicino Oriente non avrebbe superato un certo limite,
quello della sicurezza generale; ancora recentemente egli aveva
manifestato coraggio e buona volontà nell'accettare il piano di
pace Rogers, era ad ogni modo l'unico arbitro e l'unico
consigliatore del mondo arabo.
Ora tutti i dati di quel delicato problema cambiano
improvvisamente.
Noi oggi però vogliamo ricordare i valori di Nasser non soltanto
perché ci accorgiamo quale grave prova i popoli mediterranei devono
ora affrontare ma perché sappiamo che il mondo ha perso un altro
uomo che lottava per il proprio credo politico fino a giungere alla
consumazione di sé stesso.
Possiamo purtroppo misurare ora l'impoverimento del numero di
coloro che si dedicano al servizio esclusivo dell'ideale.
In un'intervista del marzo 1969 gli era stata posta questa
domanda: "Lei è ancora giovane, cosa pensa di poter ottenere per sé
nei prossimi venticinque anni?" E nella risposta che ha dato c'è
solo il senso della dedizione: "Non ho sogni personali, ma ho una
vita personale, non ho più niente di mio". Eppure egli aveva il
culto del valore della persona e del singolo, tanto è vero che in
uno dei suoi discorsi, nel novembre 1965, ricordava: "non posso
metterli tutti in una stessa macina e venderli uguali. Ci sarà
sempre il debole di spirito, l'intelligente, il pelandrone, il
diligente" - e ancora ammoniva - "noi diciamo che il Socialismo
riduce la differenza fra le classi, ma io non ho detto differenza
fra gli individui, questa differenza rimarrà nel regime socialista
anche dopo che avremo eliminato lo sfruttamento dell'uomo da parte
dell'uomo; nel lavoro ci sarà sempre colui che si dedica
coscientemente al suo compito e colui che lo trascura".
Lo stimolo dell'interesse personale rimarrà, per testimoniare
questo aspetto di servitore e stimolatore della propria gente ci
uniamo alle parole del Presidente Saragat, che ha ricordato che la
scomparsa di Nasser addolora tutti gli uomini, di qualunque siano
le loro opinioni politiche, rispettano una vita spesa a servizio di
un ideale, penso di interpretare i sentimenti di tutti,
nell'associare il Consiglio regionale al lutto del popolo
egiziano.
Chi chiede la parola? Consigliere Germano.
Germano (P.C.I.)
- Ci associamo alle parole di cordoglio
del Presidente del Consiglio sulla scomparsa di Nasser.
È scomparso con lui un protagonista della politica di unità del
mondo arabo, è un sincero sostenitore del martoriato popolo
palestinese.
Un sostenitore di tutte le forze anti-imperialiste che vogliono
la pace.
Noi Comunisti però siamo più ottimisti nelle valutazioni del
Signor Presidente del Consiglio. Noi sappiamo che esistono forze
capaci di portare avanti la politica di Nasser e noi ci impegniamo
nel rendere omaggio alla sua memoria, ed intensificare la lotta
contro l'imperialismo, per fare del mediterraneo un mare di pace,
per sostenere quello che è stato il più grande ideale di Nasser,
per la libertà, per l'indipendenza del mondo arabo.
Mappelli
(D.C.)
- ... per la morte del Presidente
Nasser ci associamo perché ci rattrista ogni qualvolta un
personaggio che ha il senso dell'equilibrio e ha, come si dice in
patois, il cuore al proprio posto e si batte per il proprio popolo
convinto in una strada di equilibrio e di una posizione che serva a
levare questo popolo, dunque non può che trovarsi amareggiato.
Auguriamo che il popolo egiziano sappia continuare su questa
strada al fine di portare avanti quelle che erano le grandi idee
del loro scomparso Presidente.
Tonino (P.S.I.U.P.)
- Mi associo alle parole del
Presidente e a quanti prima di me sono già intervenuti in questa
doverosa commemorazione e modestamente esprimo a nome del Partito
Socialista di unità proletaria le espressioni di profondo cordoglio
per l'improvvisa morte del grande capo arabo, di quel grande
socialista che ha dato la sua vita si può dire per equilibrare le
sorti che tormentano il medio oriente.
Nasser, benché in condizioni di salute preoccupanti, non cessò
un istante di lavorare per stabilire un equilibrio di pace nel suo
paese.
Definire oggi quale sia stato il ruolo di quel grande uomo
durante un ventennio è difficile per me; ma la cosa che più balza
in evidenza è come egli sia riuscito a dare al suo popolo una
coscienza, una orgogliosa dignità, non per nulla egli si rivolgeva
al suo popolo e nei suoi discorsi di molti anni fa, spesso diceva:
"alza il tuo capo, fratello, che l'epoca delle obbligazioni è
finita". Un uomo che ha lottato alla testa del suo popolo, per
vincere alla fame, un uomo più grande delle stesse parole che si
possono dire, un capo che ci fa ricordare ciò che egli ha fatto al
servizio del suo popolo e dell'umanità per difendere la libertà, il
diritto e la giustizia sociale.
La conferma del suo alto valore di socialista è la testimonianza
di affetto e di dolore che la sua morte ha seminato non solo in
mezzo al mondo arabo, ma nel mondo completo.
Le scene strazianti che hanno accompagnato il feretro di Nasser
nella sua ultima dimora confermano le doti dello scomparso
combattente per la libertà.
Le parole di cordoglio che si indirizzano al popolo arabo non
bastano a cancellare le orme lasciate da questo grande capo che ha
saputo dare al suo popolo, lo ripeto, dignità di uomini, dignità di
egiziani. Quindi alle mie espressioni di profondo cordoglio che a
nome del mio partito vorrei indirizzare a questo glorioso popolo,
aggiungo che l'unica cosa che la nazione araba può fare per vivere
nel ricordo del suo capo è quello di operare pazientemente fino a
che non sarà stata conseguita la vittoria per la quale Nasser è
vissuto e per la quale Nasser è morto.
Montesano (P.S.D.I.)
- La parola al Vice Presidente
Fosson.
Fosson
(U.V.)
- Le groupe de l'Union Valdôtaine
s'associe à la commémoration faite par le Conseil du Président
Nasser.
Balestri (P.S.I.)
- Ci uniamo al cordoglio per la morte
di Nasser e riconosciamo nella figura di Nasser un equilibratore
che ha portato negli ultimi tempi a intravedere nel Medio oriente
un indirizzo di pace.
Ci auguriamo che anche i suoi successori abbiano la forza di
poter continuare in questa azione e che nelle terre del Medio
oriente siano riconosciuti i diritti di tutte le genti anche di
quelle che combattono in altre parti perché si possa addivenire in
futuro ad una pace durevole.
Pollicini (D.P.)
- A nome dei democratici popolari, mi
associo alle espressioni di cordoglio del Presidente e degli altri
gruppi per la morte del Presidente egiziano, un uomo prestigioso ed
equilibrato, tutto impegnato per la ricerca di un equilibrio
politico nel difficile mondo arabo, la sua dipartita indubbiamente
crea oltre che problemi nel mondo arabo, preoccupazioni di quello
che può essere il futuro di quella parte del medio oriente che la
sua posizione faceva presumere trovare una sua soluzione
politica.
Montesano (P.S.D.I.)
- C'è qualcun altro che chiede la
parola?
Allora si passa alle comunicazioni del Presidente del
Consiglio.
