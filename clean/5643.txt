Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 66 del 5 ottobre 1983 - Resoconto
OGGETTO N. 66/VIII - RICHIESTA DI APERTURA PRESSO L'ISTITUTO
PROFESSIONALE REGIONALE DI AOSTA DI UNA CLASSE IVa DEL CORSO
"T.I.E.E.".- (Interpellanza).
PRESIDENTE
: Do lettura dell'interpellanza presentata dai
Consiglieri Cout e Mafrica.
INTERPELLANZA
TENUTA PRESENTE la richiesta dell'11 maggio 1983 dei genitori
dei 1.7 studenti iscritti al corso T.I.E.E. presso l'Istituto
Professionale Regionale di Verrès e residenti nel Comune di Aosta
(11) e di Comuni diversi (Etroubles, Valpelline, Aymavilles,
Introd, Morgex, La Thuile) di considerare la possibilità di
istituire una classe IVa del corso T.I.E.E. presso l'Istituto
Professionale Regionale di Aosta, per evidenti motivi di disagio,
soprattutto per gli studenti che abitano fuori Aosta che sono
costretti ad alzarsi molto presto il mattino ed ad usare 2 autobus
(fino ad Aosta e successivamente Aosta-Verrès);
CONSIDERATE le difficoltà di istituire quest'anno la classe
IVa ad Aosta per evidenti motivi di tempo e di costi per il
laboratorio mancante di Elettronica e Misura;
VALUTATA la possibilità di utilizzare, presso l'I.P.R. di
Aosta, un'aula per le lezioni teoriche ed i laboratori di chimica e
fisica e di poter utilizzare il laboratorio di Verrés di
elettronica e misura;
VALUTATA ANCHE la proposta
avanzata
dai genitori,
nella loro richiesta del 5.9.1983, che suggerisce la "apertura di
una sola classe del corso T.I.E.E. presso l'I.P.R. di Aosta a
partire dal 1983/ 1984 con la seguente soluzione per l'insegnamento
di Elettronica e Misura:
"lo svolgimento di tutti gli insegnamenti ad Aosta, compresi
Elettronica e Misura (parte teorica), fatta eccezione per le
attività di laboratorio (da 4 a 8 ore) che si possono svolgere a
Verrès in uno o due pomeriggi la settimana, utilizzando un adeguato
servizio di trasporto"; IN ATTESA di una proposta di
ristrutturazione dell'I.P.R. anche per ciò che riguarda i tipi di
qualifiche e di maturità e la distribuzione nelle sedi
decentrate;
I sottoscritti Consiglieri regionali
INTERPELLANZA
l'Assessore alla Pubblica Istruzione per sapere:
1) se intende provvedere affinchè sin dall'anno scolastico
1983/84 sia aperta una classe IVa del corso T.I.E.E. presso
l'I.P.R. di Aosta con la seguente soluzione per l'insegnamento di
Elettronica e Misura: "svolgimento di tutti gli insegnamenti ad
Aosta, compresi Elettronica e Misura (parte teorica), fatta
eccezione per le attività di laboratorio (da 4 a 8 ore) che si
possono svolgere a Verrès in uno o due pomeriggi alla settimana,
utilizzando un adeguato servizio di trasporto";
2) se ed entro quale termine intende presentare una proposta
di revisione dell'I.P.R. in cui vengano previste qualifiche e
maturità, eventualmente differenziate, che offrano prospettive di
lavoro e che siano distribuite sul territorio tenendo presente la
suddivisione distrettuale.
PRESIDENTE
: Ha chiesto di illustrare l'interpellanza il
Consigliere Cout, ne ha facoltà.
COUT - (P.C.I.):
Anche se nell'interpellanze e nelle
richieste avanzate dai genitori si vede abbastanza chiaramente di
cosa si tratta, vorrei sottolineare i due motivi essenziali che ci
hanno portati a presentare questa interpellanza ponendo un
problema, che ci pare abbastanza importante, a tutto il Consiglio.
Si tratta dell'istituzione, a breve termine, della IVa classe del
corso per tecnici delle industrie elettriche ed elettroniche ad
Aosta; in modo da dare soluzione ai problemi che esistono per
alcuni ragazzi, soprattutto provenienti dalla valli laterali, che
incontrano notevoli disagi per recarsi tutti i giorni a scuola.
Sono infatti costretti a prendere due pullman, uno a Etroubles e da
altri Comuni fino ad Aosta e qui un altro per recarsi fino a
Verrès; si alzano quindi verso le cinque, le sei del mattino e
tornano molto tardi la sera. Vi è poi un motivo più a lunga
scadenza che è quello di una ristrutturazione globale
dell'I.P.R..
Per ciò che riguarda il motivo più immediato, c'era stata una
richiesta nel mese di maggio dei genitori interessati e l'Assessore
Viglino aveva dato parere contrario, evidenziando alcuni motivi a
sostegno del suo parere, che ci erano parsi non insuperabili.
Questo problema, passate le elezioni, è stato riproposto anche
nella V^ Commissione e mi risulta che a tutt'oggi, da parte
dell'Assessore, vengono addotte delle motivazioni per le quali la
Regione sceglie ancora per questo anno di fare frequentare a tutti
i ragazzi della Valle la IVa classe dei tecnici per le industrie
elettriche ed elettroniche a Verrès. A noi sembra che questo
ostacolo potrebbe essere superato e che potrebbe essere accolta la
proposta illustrata nell'interpellanza, sostenuta anche dai
genitori, di far frequentare le lezioni teoriche in una aula a
Verrès e di recarsi un paio di pomeriggi o mattine, con un servizio
di autobus, a Verrès per usufruire dell'unico laboratorio che non
esiste ad Aosta, quello di Elettronica e Misure, anche perchè ci
sono per i ragazzi, oltre ai disagi, dei costi per il momento
abbastanza consistenti. Se poi i ragazzi volessero trovare una
pensione a Verrès, mi risulta, da ricerche fatte, che il costo
sarebbe di ventimila lire circa al giorno, quindi sarebbero
costretti a stare nel convitto di Châtillon ed ancora una volta,
oltre a stare fuori tutta una settimana da casa, a dover usare
l'autobus per frequentare a Verrès.
Il secondo punto riguarda la ristrutturazione dell'I.P.R.; siamo
dell'idea che sia necessario andare al più presto non solo ad una
ristrutturazione globale di questo istituto, ma soprattutto alla
scelta di nuove qualifiche. Dico questo anche perchè esiste un
altro problema che si è presentato in modo molto grave a
Pont-Saint-Martin. Si tratta della possibilità di abolire già da
quest'anno la prima classe di congegnatori meccanici, e che, di
conseguenza, entro due o tre anni sparisca completamente la sezione
industriale dell'I.P.R. di Pont-Saint-Martin. Questo perchè forse
da troppi anni, da quando cioè è stato istituito l'I.P.R., abbiamo
in Valle sempre le stesse qualifiche. Siamo dell'idea che sia
necessario studiare al più presto un Istituto Professionale
impostato su un sistema molto meno rigido, soprattutto per ciò che
riguarda le qualifiche, e che, in riferimento al programma che è
stato presentato in cui si mette in particolare l'accento sui
necessari collegamenti che ci devono essere con il mondo del
lavoro, sia necessario individuare nuovi indirizzi per
specializzazioni che potrebbero essere istituite anche per un
numero limitato di anni (per esempio: odontotecnici, tecnici delle
comunicazioni, tecnici dell'informatica, ecc.); e che ora i nostri
ragazzi devono andare a ricercare fuori Valle. Questo problema si
collega a quello della distribuzione sul territorio. Noi, anche in
questo caso, siamo del parere che non tutte le scuole debbano
essere necessariamente ad Aosta, vista la scelta che è stata fatta
in questi ultimi tempi, dopo l'istituzione degli organismi
collegiali della scuola con la divisione in due distretti
scolastici della Valle d'Aosta, e cioè che in Valle queste sedi
vengano distribuite in base a questi due distretti facendo sì che
in ogni distretto ci sia ogni tipo di scuola, salvo che non ci sia
un numero sufficiente di ragazzi per frequentare dei corsi. Quindi,
nel caso del liceo scientifico, se ne potrebbe fare uno solo,
mentre nel caso della IVa classe dei tecnici delle industrie
elettriche ed elettroniche si potrebbe prevedere per questo anno o
comunque per il futuro, in vista della ristrutturazione
dell'I.P.R., di avere due corsi. Noi siamo convinti che questo vada
fatto al più presto, soprattutto perchè non vorremmo che si
arrivasse il prossimo anno nella stessa situazione di quest'anno,
visto che da anni esiste una richiesta di una IVa classe dei
tecnici delle industrie elettriche ed elettroniche ad Aosta.
Con questa interpellanza pertanto chiediamo all'Assessore quali
impegni intende prendere riguardo a questo problema e entro quale
tempo pensa che possano essere portati a termine.
PRESIDENTE
: Ha chiesto di parare l'Assessore Faval, ne ha
facoltà.
FAVAL - (U.V.):
Per quanto concerne la prima parte
dell'interpellanza, il Consigliere Cout, che appartiene ai ruoli
della scuola, sa perfettamente che l'istituzione di nuovi corsi nei
vari ordini di scuole della Regione non può dipendere unicamente
dalla volontà dell'Assessore, ma deve seguire tutta una procedura.
In particolare per quanto riguarda il problema in esame, è stata
presentata questa richiesta al Consiglio scolastico che si è
riunito il 26 maggio u.s.; in quell'occasione il Presidente ha
comunicato che le richieste inoltrate dai genitori degli alunni
interessati alla. istituzione di una sezione per elettricisti in
Aosta non possono essere prese in considerazione in quanto mancano
locali e strutture idonee.
Esistono inoltre gravi difficoltà per reperire gli insegnanti in
possesso dei requisiti richiesti dalla normativa vigente. Informo
che a decorrere dall'anno precedente funziona comunque un servizio
celere di trasporti degli alunni da Aosta a Verrès, per consentire
agli stessi a regolare frequenza delle lezioni presso quella
sede.
Questo perchè si sappia che in effetti questi interventi devono
poter essere decisi l'anno precedente all'anno scolastico del quale
si para, quindi questa richiesta che mi è stata reiterata ad
avvenuto inizio dell'anno scolastico, non può essere presa in
considerazione anche per questi motivi.
Ma ce ne sono poi altri, ad esempio quello per cui la scelta,
che è stata fatta all'epoca di localizzazione questo tipo di corso
dell'I.P.R. a Verrès, è una scelta che continuo a condividere, cioè
è una scelta che va nel senso del decentramento delle attività al
di fuori della città di Aosta. Moltissimi sono i Consiglieri
regionali che lamentano che tutto si fa ad Aosta e che la periferia
viene abbandonata e trascurata. Si è scelto, in quell'occasione, di
localizzare a Verrès questi corsi e credo che quella scelta sia
stata fatta occultamente. A questo punto dobbiamo anche dire che i
genitori i quali hanno iscritto i propri figli a quei corsi
sapevano fin da allora a quali inconvenienti andavano incontro. Nel
frattempo l'Amministrazione regionale ha cercato di alleviare i
disagi, mettendo a disposizione anche un pullman che da Aosta
raccoglie i ragazzi che vengono dall'alta Valle e dalla Valle del
Gran San Frenando. Oltretutto, sempre per quanto riguarda a
conoscenza più specifica dei problemi che potevano ingenerare
l'attuazione della richiesta, mi sono rivolto al Preside
dell'I.P.R. ed al Direttore della scuola coordinata di Verrès ed
entrambi mi hanno fatto rilevare che non era opportuno procedere
all'accoglimento di quella richiesta. Per inciso dirò che, in
relazione a quelli che sono i costi attuali per il trasporto da
Aosta a Verrès, mi è stato annunciato che una delegazione di
ragazzi verrà a farmi presente questo problema, e certo
l'Amministrazione prenderà in considerazione l'opportunità di
alleviare ulteriormente questi disagi. Questo per dirvi che adesso
il problema non può essere preso in considerazione, non per
mancanza di volontà, ma per i motivi sufficientemente validi che ho
esposto.
Per quanto riguarda invece la seconda parte dell'interpellanza,
il problema va inserito in quel discorso più ampio che il Consiglio
regionale dovrà affrontare, tenendo conto da una parte della legge
regionale che è stata votata la primavera scorsa riguardante la
formazione professionale, dall'altra parte l'argomento che il
Consiglio non ha ancora discusso, ma che certo la maggioranza
cercherà di portare al più presto in discussione, cioè quello della
istituzione dei cosiddetti "lycées techniques", perchè è in questo
ambito che riteniamo di poter trovare una soluzione opportuna per
il discorso dell'I.P.R.. Difatti l'I.P.R., che pur ha dato dei
frutti non trascurabili dall'anno della sua istituzione - non
possiamo non tener conto del fatto che la legge è del 1960 - ha
ormai fatto il suo tempo; questa scuola deve essere senz'altro
modificata in funzione delle nuove esigenze che la Comunità
manifesta e in tal senso siamo assolutamente d'accordo. D'altra
parte, come relatore al disegno di legge relativo alla formazione
professionale, avevo già messo in evidenza come sia assolutamente
indispensabile fare in modo che le strutture scolastiche di cui si
dota la Regione - perlomeno quelle che può, attraverso la propria
capacità legislativa, conformare meglio alle esigenze della
Comunità - abbiamo la flessibilità e duttilità necessaria per
rispondere nel modo più concreto alle esigenze della nostra
Comunità.
In questo senso riteniamo che non si debbano più istituire dei
corsi solo per seguire delle mode, ma a seguito di una analisi
precisa e oggettiva di quelle che sono le richieste del mondo del
lavoro. Il Consigliere Cout ricorda certamente che nella legge
della formazione professionale abbiamo previsto un organismo del
genere, che abbiamo chiamato osservatorio del mondo del lavoro, che
dovrà poter servire, al di là di quanto previsto nella legge per la
formazione professionale, anche a tutta un'altra serie di bisogni
che la Regione manifesterà; in questo senso l'impegno che
l'Assessore si assume di fronte al Consiglio è quello di portare in
discussione al più presto la proposta di legge relativa alla
istituzione dei cosiddetti "lycées techniques", che poi vedremo in
quella sede come definire: Questa sarà l'occasione per rivedere il
discorso più generale e più ampio della formazione dell'istruzione
professionale in Valle d'Aosta.
PRESIDENTE
: Ha chiesto di parlare il Consigliere Cout, ne
ha facoltà.
COUT - (P.C.I.):
Solo per ribadire che non eravamo e
continuiamo a non essere d'accordo su quelle che sono state le
motivazioni che hanno portato l'Assessore Viglino, a suo tempo, in
Consiglio regionale, a dare un parere negativo sull'istituzione di
questa classe a Verrès, perchè il problema non era quello delle
aule a parte la questione del laboratorio, che infatti resta
insoluta; non era un problema degli insegnanti, che ci devono
essere per una classe ad Aosta e ci devono essere comunque per una
classe a Verrès. Non siamo così convinti che il servizio di autobus
che è stato istituito sia poi così celere visto che diversi ragazzi
devono alzarsi alle cinque del mattino per prendere due autobus e
recarsi a Verrès.
Ci sono anche problemi, come ha detto l'Assessore, che secondo
noi-potevano anche essere superati soprattutto se presi in tempo.
Invece di discutere di questo problema nel Consiglio scolastico
regionale citato dall'Assessore, perchè sollevato da un membro del
Consiglio, sarebbe stato opportuno, come per altre questioni
concernenti l'I.P.R., iscriverlo quale punto all'ordine del giorno
dello stesso Consiglio scolastico regionale. Ci dispiace quindi che
da parte dell'Assessore si constati che ormai è tardi e che pér
quest'anno non può essere fatto niente; speriamo che qualcosa si
faccia per il prossimo anno, così come speriamo che alcune delle
richieste che verranno illustrate dai ragazzi all'Assessore Faval
possano essere esaudite.
Per ciò che riguarda la ristrutturazione dell'I.P.R., teniamo a
ribadire che le questioni del decentramento e delle qualifiche deve
andare avanti nello stesso tempo. Anche noi siamo per il
decentramento e giustamente - lo sottolineavo prima - non tutte le
scuole devono essere ad Aosta. Quando noi poniamo dei genitori di
fronte alla scelta tra iscrivere i propri figli ad un corso per
congegnatori meccanici - per il quale vediamo che a
Pont-Saint-Martin non viene più raggiunto il numero sufficiente per
istituire una casse, e così ad Aosta - o scegliere l'iscrizione al
corso per tecnici delle industrie elettriche ed elettroniche, è pur
vero che questi genitori conoscevano i disagi cui sarebbero andati
incontro i ragazzi, ma è anche vero che questa è l'unica
alternativa ad una qualifica da congegnatori meccanici. Ci sono, in
Italia, 70-80 qualifiche diverse per gli istituti professionali:
penso che, tra tutte queste qualifiche, si potrebbe sceglierne
alcune che possano avere dei collegamenti con il mondo del lavoro,
e se non si potrà fare questo, ci saranno dei corsi di formazione
professionale.
Ci terrei anche a sottolineare che si potrebbe eventualmente
pensare ad un istituto per periti, poichè adesso i ragazzi
valdostani che scelgono queste specializzazioni devono per forza
recarsi ad Ivrea o a Torino; quindi, se non ci fossero delle
qualifiche per l'I.P.R. che permettano di arrivare al diploma si
potrebbe istituire un istituto tecnico o industriale.
Per il resto mi dispiace di dover constatare che, ancora una
volta, a risposta dell'Assessore non dà una soluzione per questo
anno a questi problemi, ma spero che per il prossimo anno ci possa
essere.
