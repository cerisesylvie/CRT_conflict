Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 411 del 22 marzo 1989 - Resoconto
OGGETTO N. 411/IX - MODIFICAZIONE DELLA DELIBERAZIONE
CONSILIARE N. 3530/VIII DEL 24 FEBBRAIO 1988, RELATIVA ALLA
ISTITUZIONE DI UN CORSO BIENNALE PER LA FORMAZIONE DI EDUCATORI DA
IMPIEGARE NEI SERVIZI SOCIALI REGIONALI PER LA PARTE CONCERNENTE
L'ASSEGNO DI STUDIO DA CORRISPONDERE AGLI ALLIEVI DEL
CORSO.
PRESIDENTE:
Do lettura del testo della delibera:
IL CONSIGLIO
- richiamata la deliberazione del Consiglio regionale n.
3530/VIII del 24 febbraio 1988, relativa all'istituzione di un
corso biennale per la formazione di educatori da impiegare nei
servizi sociali regionali ed in particolare il punto 3°) del
dispositivo nel quale si stabiliva che "ai partecipanti al corso
sarà corrisposto un assegno di studio pari a quello previsto per
gli allievi della Scuola per Infermieri Professionali della Valle
d'Aosta";
- ricordato che con deliberazione della Giunta regionale n. 1720
del 26 febbraio 1988 sono stati così stabiliti gli importi degli
assegni mensili di studio da corrispondere a persone residenti in
Valle d'Aosta che frequentano scuole o corsi di abilitazione
professionale per operatori sanitari non medici presso
amministrazioni pubbliche presenti nella Regione ovvero istituiti
dalla Regione;
a) per scuole o corsi di durata non superiore a 12 mesi lire
200.000 lorde;
b) per scuole o corsi di durata biennale lire 200.000 e lire
450.000 lorde;
c) per le scuole o corsi di durata triennale lire 200.000, lire
450.000 e lire 600.000 lorde
- richiamata altresì la deliberazione della Giunta regionale n.
4769 del 29 maggio 1987 con la quale per gli allievi frequentanti
le scuole o i corsi di cui sopra, sono stati previsti, oltre agli
assegni di studio sopra elencati, un'integrazione di lire 100.000
mensili per la sistemazione allogiativa in Aosta, nonché il
rimborso delle spese di viaggio su ferrovia o altro mezzo di
trasporto pubblico;
- considerato che il corso per educatori ha la durata biennale
con un'unica interruzione estiva nel mese di agosto, con impegno
scolastico di intera giornata e che a esso hanno potuto accedervi
solo giovani in possesso di diploma di scuola media superiore e
ritenuto opportuno fissare i compensi mensili da corrispondere agli
allievi in:
a) lire 450.000 lorde per il primo anno
b) lire 600.000 lorde per il secondo anno;
- dato atto che il corso per educatori ha avuto inizio il 17
ottobre 1988;
DELIBERA
di modificare il punto 3) della parte dispositiva della
deliberazione consiliare n. 3530/VIII del 24 febbraio 1988 come
segue:
3) di stabilire che ai partecipanti al corso sarà corrisposto un
assegno mensile di studio di lire 450.000 lorde per il primo anno
di corso e di lire 600.000 lorde per il secondo anno di corso.
PRESIDENTE: Ha chiesto di parlare l'Assessore alla Sanità ed
Assistenza Sociale Lanièce, ne ha facoltà.
LANIECE (DC):
E' solo una modifica sugli importi; visto
che il corso è previsto in un biennio, anziché in un triennio,
liquidiamo per il primo anno l'importo che di norma si dà al
secondo anno e l'importo del terzo anno per il secondo.
PRESIDENTE:
Pongo in votazione la delibera in oggetto:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità.
