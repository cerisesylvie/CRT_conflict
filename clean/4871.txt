Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 592 del 11 novembre 1982 - Resoconto
OGGETTO N. 592/VII - ACQUISTO DI UN'AREA DI TERRENO, SITA IN
COMUNE DI CHATILLON, DA DESTINARE ALLA REALIZZAZIONE DI UN NUOVO
ISTITUTO PROFESSIONALE REGIONALE. APPROVAZIONE, IMPEGNO DI SPESA.
DELEGA ALLA GIUNTA.
PRESIDENTE:
Do lettura del testo della deliberazione in
oggetto:
La Giunta propone che il Consiglio
DELIBERI
1°) di approvare l'acquisto per il prezzo complessivo di lire
64.175.000 (sessantaquattromilionicentosettantacinquemila), degli
immobili distinti al Catasto Terreni del Comune di Châtillon come
segue:
Partita n. 3689/6089
Ditta Vittaz Celestino
nato a La Magdeleine il 10.5.1888
F. 38 n. 54 mq. 393;
2°) di
dichiarare che il terreno oggetto di acquisto
da parte dell'Amministrazione regionale sarà destinato alla
realizzazione di opere di pubblica utilità;
3°) di approvare ed impegnare la spesa di lire 64.175.000,
finanziandola con imputazione al capitolo 23250 del bilancio
preventivo della Regione per l'anno 1982 (Spese per l'acquisto e
costruzione di beni patrimoniali), che presenta la necessaria
disponibilità;
4°) di delegare alla Giunta regionale l'adozione di ogni
provvedimento di esecuzione per addivenire alla stipulazione
dell'atto notarile di compravendita degli immobili di cui si tratta
e, in particolare, per la designazione del notaio rogante, per la
liquidazione delle relative spese, nonché per gli eventuali
accertamenti circa la consistenza e l'intestazione catastale degli
immobili da acquisire.
PRESIDENTE
: La parola al Presidente della Giunta; ne ha
facoltà.
ANDRIONE - (UV):
Credo che non ci sia molto da illustrare
sull'oggetto di questa deliberazione; debbo solo informare il
Consiglio che è stato sollevato da parte degli interessati un
problema, se volete, chiamiamolo di parità di condizioni, poiché
abbiamo pagato di più il terreno di cui si è parlato al numero
precedente per la costruzione destinata all'ENEL.
Qui si tratta di una, anche se molto ravvicinata, pars conditio
tra cittadini e cioè, ogni volta che l'amministrazione è tenuta ad
effettuare un esproprio, deve effettuarlo a dei prezzi che siano
uguali, o perlomeno analoghi, ed è dimostrabile perché si arriva ad
un certo tipo di prezzo tra situazioni compatibili. Quando invece
si procede a prezzo di mercato, non applicando la 65, è chiaro che
il privato può spuntare dei prezzi superiori.
Trattandosi, nel caso, di una scuola, non si può non applicare
l'esproprio, anzi un semplice ricorso potrebbe determinare la
nullità di un atto che non lo applichi. Se si giunge all'esproprio
è indispensabile che questo, anche tenuto conto della famosissima
sentenza della Corte Costituzionale, sia fatto a quei prezzi medi
abituali ai quali fa espresso riferimento la sentenza in
questione.
Poiché alcuni mesi fa avevamo stabilito, per quanto riguarda la
scuola media superiore di II° grado di Aosta, un certo tipo di
prezzo-esproprio che il Consiglio regionale aveva approvato,
abbiamo mantenuto lo stesso metro.
Ci sembra che non possiamo agire in maniera differente quale che
sia, di fatto, la disparità di trattamento tra cittadini, perché vi
è anche l'enorme disparità di trattamento fra il cittadino che è
espropriato e quello che non viene espropriato. Qui si tratta,
evidentemente, di un caso in cui è applicabile un dato tipo di
normativa.
La famosa legge di un tempo, del 1865 legge generale sugli
espropri, che praticamente viene applicata sovente ancora adesso,
malgrado una marea di leggi successive, stabilisce che doveva
essere corrisposto un equo indennizzo, intendendo con questo che
non si pagava il prezzo di mercato, ma soltanto un equo indennizzo,
in quanto l'Amministrazione pubblica poneva anche a carico del
proprietario in questione una specie di contributo forzoso agli
scopi pubblici che essa si prefiggeva.
Questo è il caso specifico; noi riteniamo di poter fare
differentemente, pur sapendo, se volete anche per esperienza
diretta e personale, che quando si è espropriati non si spuntano i
prezzi che si possono chiedere sul libero mercato.
La relazione credo sia sufficiente per convincere il Consiglio,
così come credo che sia assolutamente indispensabile che l'Istituto
Professionale di Châtillon venga costruito e, di conseguenza,
quest'area di terreno sia messa a disposizione per consentire la
costruzione.
PRESIDENTE:
E' aperta la discussione. La parola al
Consigliere Péaquin; ne ha facoltà.
PEAQUIN - (PCI):
Io vorrei chiedere se la relazione che
precede la delibera è una formula che si mette sempre in tutte le
occasioni, oppure, perché si legge che sono state definite
recentemente le trattative, si dice: "I proprietari
accettano...."
ANDRIONE - (UV):
I proprietari hanno firmato perché
sappiamo tutti che firmare significa avere quell'incentivo
stabilito dalla legge regionale dell'11 novembre 1974; siamo una
delle poche regioni che fa questa integrazione, però c'è anche il
sommesso lamento che dice: "perché 25 e non 29, oppure non 32?"
Questo è quanto io ho voluto spiegare per motivi di onestà,
perché, appunto, il Consiglio lo sapesse. Però la firma è stata
apposta, altrimenti avrei chiesto di nuovo un rinvio di qualche
giorno per arrivare a convincere che l'amministrazione regionale
non può comportarsi diversamente - sarà anche perché siamo tutti
nati in Valle d'Aosta e abbiamo un cranio fatto così, non
cambiamo!
... INTERRUZIONE...
No, quello che abbiamo rinviato prima, lo abbiamo rinviato per
una questione di divisione!
No, no. Di fatto gli eredi hanno già fatto una divisione del
terreno, ma questa fa sì che un terreno venga valutato di più e uno
di meno.
PRESIDENTE
: Altri chiedono la parola?
Ci sono dichiarazioni di voto? Il Consiglio è d'accordo. Lo
metto in approvazione per alzata di mano.
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità.
