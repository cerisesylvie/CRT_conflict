Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 394 del 8 marzo 1984 - Resoconto
OGGETTO N. 394/VIII - COMUNICAZIONI DELLA PRESIDENZA DEL
CONSIGLIO.
PRESIDENTE:
Do comunicazione dei disegni di legge
presentati:
Disegno di legge n. 47, presentato dalla Giunta regionale in
data 2 marzo 1984, concernente: "Modificazioni e rifinanziamento
della legge regionale 16 giugno 1978, n. 22, concernente l'adesione
della Regione al Consorzio garanzia fidi fra gli albergatori della
Valle d'Aosta".
Disegno di legge n. 48, presentato dalla Giunta regionale in
data 2 marzo 1984, concernente: "Interventi assistenziali ai
minori".
Disegni di legge vistati: -
Disegni di legge non vistati: -
Deliberazioni vistate: -
Deliberazioni non vistate: -
Con lettera in data 28 febbraio u.s. il Presidente della
Commissione di Coordinamento ha richiesto chiarimenti in merito
alla deliberazione n. 356/VIII del 9 febbraio 1984, concernente:
"Autorizzazione alla società SITAV a dilazionare il versamento alla
Tesoreria della Regione del saldo al 31 dicembre 1983 della tassa
di concessione per la gestione della Casa da Gioco di Saint
-Vincent".
I chiarimenti sono stati trasmessi, dal Presidente della Giunta
regionale, con lettera in data 5 marzo 1984, prot. n. 870/Gab., al
Presidente della Commissione di Coordinamento.
Riunioni di Commissioni:
Ufficio di Presidenza: 1
1
^
Commissione e Capigruppo per accertamenti e
verifiche sulla gestione della Casa da Gioco: 1
Desidero portare a conoscenza di questo Consesso che il
Presidente della Co.Re.Co., dott. Anselmo Lucat, ha fatto pervenire
a questa Presidenza una ampia e dettagliata relazione sull'attività
della Commissione regionale di controllo sugli atti degli Enti
locali. Il documento è a disposizione dei colleghi eventualmente
interessati alla consultazione.
Il Presidente del Consiglio ha partecipato lunedì scorso a
Torino alla periodica riunione del Comitato di Coordinamento dei
Presidenti dei Consigli regionali, nel corso della quale sono stati
dibattuti problemi concernenti le autonomie locali ed i rapporti
con il governo centrale.
Ha chiesto di parlare sulle Comunicazioni del Presidente del
Consiglio il Consigliere Mafrica; ne ha facoltà.
MAFRICA - (P.C.I.):
Il Vice-Presidente De Grandis ha
ricordato la lettera della Commissione di Coordinamento che chiede
chiarimenti sulla deliberazione con cui il Consiglio regionale ha
approvato una dilazione a vantaggio della SITAV nel versamento
delle somme dovute.
Il Vice-Presidente De Grandis da notizia che la Giunta ha già
trasmesso i chiarimenti.
Io avevo scritto, con il Consigliere Riccarand, al Presidente
della Giunta una lettera con cui lo invitavo ad esporre al
Consiglio quali erano le intenzioni della Giunta, dopo la richiesta
della Commissione di Coordinamento. Vorrei sapere se il Presidente
della Giunta è in grado di riferirci i chiarimenti forniti alla
Commissione di Coordinamento e se la Giunta ha già preso qualche
decisione in merito a questa vicenda dei debiti SITAV.
