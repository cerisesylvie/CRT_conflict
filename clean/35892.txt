Classificazione
TRASPORTI E VIABILITÀ
Trasporti



Oggetto del Consiglio n. 225 del 13 novembre 2013 - Resoconto
OGGETTO N. 225/XIV - Interpellanza: "Risultati conseguiti
dall'istituzione del servizio di trasporto pubblico a
chiamata".
Président -
Pour l'illustration, la parole à la collègue
Certan.
Certan (ALPE)
- Merci.
Il servizio di trasporto a chiamata, in particolare Allô Bus,
che è iniziato con una sperimentazione nell'aprile 2008, è stato
sicuramente un servizio innovativo, che ha avuto comunque degli
esiti anche positivi e ha reso, in questi anni, un servizio
importante, soprattutto nei comuni, diciamo della
plaine
,
attorno ad Aosta, è stato un buon servizio integrativo ai normali
servizi già previsti di linea. Considerate comunque anche le
ingenti risorse che sono state messe a disposizione per questo
servizio (sono state impegnate dagli Enti locali, ma anche
dall'Amministrazione regionale, che, bisogna sottolineare, ha
creduto in questo servizio, ampliandolo anche con Allô Nuit poi
negli ultimi anni) è stato un servizio importante, dicevo, per i
Comuni della
plaine
, ma non solo per i Comuni in generale,
direi proprio anche per gli abitanti di quelle frazioni che non
erano servite dai servizi di linea. Ecco, considerato anche che non
è stato sicuramente un servizio poco costoso, è stato oneroso, ma
sicuramente è stato socialmente importante, considerato ora anche
quanto previsto nella nuova finanziaria e considerato quanto lei,
Assessore, ci ha detto, ci ha esposto in audizione, conoscendo
alcune criticità di questo servizio (soprattutto per quanto
riguarda Allô Nuit, ma direi anche per Allô Bus ci sono stati
sicuramente degli imprevisti e ci sono stati anche dei punti,
secondo me, non affrontati, che comunque fanno parte dei rischi,
quando si provano questi servizi "come sperimentazione") ecco, in
considerazione proprio di queste premesse, le chiediamo se può in
generale fare un po' il punto della situazione riguardo ai
risultati ottenuti, quelli che insomma anche oggi vengono magari
rimessi sul tavolo e ridiscussi, rideterminati anche per una
questione di risparmio e, inoltre, quali sono le intenzioni per il
prossimo 2014, e se ce le spiega, se ce le dettaglia meglio, 2014 e
il triennio anche riguardo alle convenzioni con i Comuni, che sono
quelle che forse hanno scricchiolato in alcuni passaggi, e poi
quali sono le disponibilità finanziarie e le risorse che verranno
riservate per questo servizio, o se viene completamente
trasformato. Grazie.
Président
- Merci. Pour la réplique, la parole à
l'Assesseur Marguerettaz.
Marguerettaz (UV)
- Grazie Presidente.
Grazie alla collega Certan, che ci pone un tema, peraltro, che
abbiamo avuto modo di affrontare anche in modo se volete non
approfondito, ma durante le audizioni per la preparazione del
bilancio. Ora, rispetto ai dati, partiamo dai dati, perché questa
era la prima richiesta. Dal 2007, su Allô Bus abbiamo iniziato con
una sperimentazione, 38 mila 979 erano i partecipanti, i
trasportati, per poi mantenerci costanti sempre sui 38 mila nel
2008 e nel 2009, nel 2010 un picco, 43 mila, per poi diminuire nel
2011 e nel 2012, 37 mila e 36 mila. Dal punto di vista della spesa,
partiamo da una spesa di 475 mila euro nel 2007, 456 mila nel 2008,
533 mila nel 2009 e 537 mila nel 2010, tutto in capo alla Regione,
per poi passare ad una condivisione con i Comuni nel 2011, dove 536
mila erano messi dalla Regione e 25 mila euro dai Comuni, nel 2012
485 mila e 57 mila da parte del Comune, nel 2013 465 mila e 63 mila
del Comune. Ha rappresentato molto bene la situazione quindi la
collega Certan, nel senso che questo servizio è un servizio di
qualità, ma è anche un servizio costoso, è un servizio che, proprio
ha detto molto bene quando l'ha presentato, ha dei risultati anche
positivi, ma anche negativi, nel senso che c'erano delle frazioni,
delle località che non erano servite, e lì ovviamente c'è stato un
grande apprezzamento, abbiamo avuto anche delle firme, delle
sottoscrizioni di utenti, soprattutto gli anziani, soprattutto
coloro che hanno un approccio tradizionale, dove chiedevano la
reintroduzione delle corse di linea, così come abbiamo sul tavolo
in questi ultimi mesi delle richieste da parte dei Comuni di
ritornare ad una programmazione sulle corse di linea. Tutto questo
si coniuga perfettamente con la necessità di fare una
riprogrammazione finanziaria, perché ho avuto modo di rappresentare
durante l'audizione per il bilancio, le risorse hanno avuto un
contenimento nella misura del 10 percento: le risorse per il
trasporto pubblico e, quindi, all'interno di questo troviamo
sicuramente anche i servizi Allô Nuit e Allô Bus. In questi giorni
quindi c'è un incontro serrato con i concessionari, che in qualche
modo ci stanno facendo delle proposte per fare una
riprogrammazione. Alcune di queste proposte vanno proprio in linea
con le richieste dei Comuni, cioè di rivedere l'Allô Bus per
rimettere delle corse di linea, addirittura con dei risparmi.
Questa non è una decisione ovviamente acquisita, è sul tavolo di
lavoro e, rispetto a questo, appena ci saranno questi dati, proprio
nei prossimi giorni, ci sarà la convocazione del
Conseil de la
plaine
, su quest'argomento sono già d'accordo con il Presidente
del
Conseil de la plaine
, il Sindaco Giordano per
calendarizzare nelle prossime settimane questo tipo di valutazione.
Esattamente come faremo per l'Allô Nuit, anche lì le proposte sono
delle proposte che già sono state analizzate nel passato, fino ad
oggi i Comuni, proprio perché compartecipano alla spesa, hanno
optato per mantenere un servizio di un certo livello, sul tavolo ci
sono anche delle altre opzioni, quindi concentrare questo servizio
in determinati orari, in determinati giorni, anche lì il servizio
Allô Nuit è sicuramente un servizio molto apprezzato, è talmente
apprezzato che in determinate fasce orarie, in determinati giorni
abbiamo un sovraccarico e quindi sulla qualità del servizio
qualcuno ha anche avuto dei rilievi, non dei rilievi pesanti, ma ha
avuto dei rilievi riguardo ai tempi di attesa, riguardo alla
reperibilità della risposta, perché sapete c'è un sistema dove tu
telefoni e abbiamo, diciamo, i vari gestori che rispondono in
successione. Il dato, quello oggettivo, quindi è un dato dove c'è
questo risparmio del 10 percento, ma, rispetto a questo,
sicuramente sarà una proposta, un mix, dove ci saranno sicuramente
delle azioni dove si ottimizzerà... Ovviamente non sono nella
condizione di dare oggi - lei me lo chiedeva - il dato puntuale,
perché è un tavolo in itinere. Posso anche, rispetto a questo tema,
nel momento in cui c'è una definizione, tranquillamente condividere
con la commissione competente quelle che possono essere le
valutazioni d'insieme.
Président
- Merci. Pour la réplique, la parole à la
collègue Certan.
Certan (ALPE)
- Grazie Assessore.
Condivido l'analisi che lei ha fatto, visto che è in
riprogrammazione non solo finanziaria, ma, come ha detto, anche
tutto il servizio, beh, le chiediamo proprio di considerare tutte
le caratteristiche e tutte le varianti, ecco, sicuramente, di
tenerle in considerazione. Mi permetto di dividere, chiaramente,
Allô Bus e Allô Nuit come considerazioni. In particolare, per Allô
Bus posso capire che, se viene rivisto il servizio di linea e
vengono in qualche modo servite anche delle frazioni o dei punti
dei comuni che non venivano toccati precedentemente, perché ho
conoscenza di luoghi che erano completamente scoperti, beh, è
chiaro, che se c'è un risparmio, pur mantenendo il servizio, per
carità, si è sicuramente d'accordo. Le ricordo, e lei lo sa, che
Allô Bus era utilizzato anche molto dalle scuole, soprattutto
attorno ad Aosta, perché per recarsi ad Aosta con i pullman di
linea era impossibile, lei lo sa questo, e che però ad un certo
punto diciamo che i gestori hanno deciso di non concedere più il
servizio ad un tot, superiore, mi sembra dieci di utenti, ma non
per una questione di spazio, perché come lo facevano prima sono
sempre riusciti ad ottemperare a questo, ma piuttosto per una
questione, credo, concorrenziale. Perché se le scuole prendevano,
utilizzavano, usufruivano di questi servizi, non utilizzavano più i
pullman riservati.
Il passaggio che ha fatto su Allô Nuit è sicuramente diverso,
perché riconosco a tale servizio un ruolo anche sociale ha avuto un
ruolo sociale importante, perché sicuramente anche per la
prevenzione degli incidenti, soprattutto per quanto riguarda alcuni
giorni della settimana, quando comunque molti ragazzini o giovani
rimanevano fino a notte nei vari locali...dopo alcuni hanno
usufruito, hanno utilizzato questo servizio. Quello che ci era
sembrato un po' strano quando abbiamo analizzato questo problema
era che per i comuni, a seconda di dove era posizionato un locale,
piuttosto che un altro (...e questo è un problema che, ad esempio,
si è verificato soprattutto per alcuni comuni...) più veniva
utilizzato questo servizio nel proprio comune, più il Comune stesso
pagava in convenzione una cifra elevata. Ecco, per assurdo, avrebbe
dovuto essere quasi il contrario, cioè più era utilizzato questo
servizio e meno costava. Sicuramente questa è una criticità, sì
certo, perché si considerava il numero di utenti e quindi
chiaramente si faceva quel...però proprio considerandolo come un
servizio socialmente importante ed utile, forse avrebbe dovuto
avere un effetto contrario.
Bene, mi ha parlato di un risparmio del 10 percento, complessivo
cosa vuol dire, quindi riferito anche ai trasporti in generale e
non solo per il servizio Allô Bus, quindi lì potrebbe essere
diverso il risparmio?
(interruzione dell'Assessore Marguerettaz, fuori
microfono)
...sì, tutto può essere...va bene, ci confronteremo quindi anche
eventualmente in commissione. Grazie.
Président
- Point 9 à l'ordre du jour.
