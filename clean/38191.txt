Classificazione
CONSIGLIO REGIONALE
Attività consiliare d'aula



Oggetto del Consiglio n. 1781 del 2 febbraio 2016 - Resoconto
OGGETTO N. 1781/XIV - Ordine dei lavori: Iscrizione
all'ordine del giorno di tre risoluzioni.
Rosset (Presidente) -
Prima di proseguire con l'ordine
del giorno, chiederei per gentilezza di distribuire le quattro
risoluzioni che sono pervenute, di cui chiederei di votarne
l'iscrizione. Il Consigliere Cognetta chiede di intervenire, ne ha
facoltà.
Cognetta (M5S) -
Grazie Presidente.
Volevo dire che noi ritiriamo la risoluzione...adesso non ho
idea di quale sia il numero con la quale è stata...si tratta di
quella relativa al pagamento dei farmaci a base di cannabis...
Presidente -
È la seconda risoluzione.
Cognetta (M5S) -
...la ritiriamo perché abbiamo parlato
con l'Assessore e sappiamo che ci sono in corso dei chiarimenti,
quindi vorremmo ripresentarla per il prossimo Consiglio in modo da
avere maggiori elementi di discussione. Siccome è una cosa
estremamente seria e importante, ci sembra doveroso fare gli
opportuni approfondimenti. Grazie.
Il Consiglio prende atto del ritiro della risoluzione in
questione.
Presidente -
Mettiamo in votazione l'iscrizione delle
risoluzioni n. 37.01, n. 37.03 e n. 37.04; la n. 37.02 non viene
distribuita. Dichiaro aperta la votazione. La votazione è
chiusa.
Presenti: 33
Votanti: 33
Favorevoli: 33
Il Consiglio approva all'unanimità.
