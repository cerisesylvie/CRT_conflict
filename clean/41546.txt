Classificazione
INFORMAZIONE
Sistema informativo



Oggetto del Consiglio n. 649 del 22 maggio 2019 - Resoconto
OGGETTO N. 649/XV - Approvazione del piano pluriennale
2019-2021, per lo sviluppo del sistema informativo regionale, di
cui alla legge regionale 12 luglio 1996, n. 16 - Attuazione delle
linee guida per l'agenda digitale in Valle d'Aosta.
Rini (Presidente)
-
Punto n. 77 all'ordine del
giorno. La parola al Presidente Fosson per l'illustrazione.
Fosson (GM)
-
Una breve introduzione per ricordare
che il piano pluriennale per lo sviluppo del sistema informativo
regionale che è previsto dalla legge regionale n. 16/1996,
"Programmazione, organizzazione e gestione del sistema informativo
regionale", rappresenta l'agenda digitale valdostana, ovvero un
documento di posizionamento strategico delle linee di sviluppo
relativo alle tecnologie dell'informazione declinato sulle tipicità
territoriali e sulle specificità della Valle d'Aosta. Costituisce
pertanto un fattore fondamentale per lo sviluppo economico
complessivo dei vari comparti (turismo, agricoltura, artigianato
cultura), e per la modernizzazione ed efficientamento
dell'Amministrazione regionale attraverso la leva della
digitalizzazione.
Questo piano è stato sviluppato in continuità con il precedente
piano pluriennale 2014-2018 di cui riprende i sei tematismi
principali dell'agenda digitale delle Regioni italiane
attualizzando le iniziative strategiche per i prossimi tre anni.
L'infrastrutturazione e la cittadinanza digitale, le competenze e
l'inclusione digitale, crescita digitale, intelligenza diffusa
nelle città e aree interne, la salute digitale, sono tutte
declinazioni che permettono di innovare l'interazione con i
cittadini, i professionisti e le imprese perseguendo obiettivi
generali di efficienza, semplicità e possibilità di accesso a nuovi
contenuti e nuovi servizi
online
. Rappresenta inoltre
l'attuazione del piano triennale dell'Agenzia per l'Italia
digitale, anche in vista dell'accordo territoriale che
l'Amministrazione stipulerà con l'Agenzia. Coglie inoltre
l'opportunità di rafforzare la collaborazione con gli enti locali
valdostani per una "Agenda del territorio" coerente con il nuovo
ruolo di soggetto aggregatore territoriale per il digitale
assegnato dal Codice dell'amministrazione digitale delle Regioni.
Gli interventi del piano pluriennale saranno declinati come
previsto dalla legge n. 16 del 1996 nei piani operativi annuali (i
POA), approvati annualmente con deliberazione della Giunta
regionale dei quali il pluriennale rappresenta il pre-requisito
fondante, e che contengono, oltre all'implementazione delle
iniziative strategiche, anche le attività di funzionamento
operativo dell'Amministrazione regionale.
Ringrazio pertanto il Coordinatore del Dipartimento innovazione
e agenda digitale, il dottor Mignacco e, attraverso lui, tutti
coloro che hanno partecipato alla redazione del piano, che
rappresenta un anello importante per i processi di innovazione non
solo dell'Amministrazione regionale, ma di tutta la Valle d'Aosta
nel contesto europeo della Strategia europea 2020 e dell'Agenda
digitale europea. Come vedete, questa Amministrazione ha voluto
dare continuità a quanto era già stato preparato
precedentemente.
Dalle ore 10:08 assume la presidenza il Vicepresidente
Farcoz.
Farcoz (Président)
-
Nous sommes en discussion
générale. Quelqu'un souhaite intervenir? Autrement je vais fermer
la discussion. Collègues, je vous invite à vous réserver. La parole
au collègue Gerandin.
Gerandin (MOUV') -
Due brevi considerazioni. Questo del
piano pluriennale è un momento molto importante, da anni è ormai
prassi che venga discusso in questo Consiglio. Già nel passato io
posi alcune questioni in merito a questi affidamenti diretti
riguardanti questo piano pluriennale e ora vorrei riprendere alcuni
di questi passaggi.
È un piano molto importante, perché affida comunque nel triennio
decine di milioni direttamente alla nostra società
in house
,
che è INVA, glieli affida direttamente in qualità di società
pubblica, a cui ricordo aderiscono anche i Comuni valdostani e
l'USL oltre che la Regione. È una società molto importante perché
comunque, al di là di tutto, l'ho sempre ritenuta un valore
aggiunto per il sistema informatico e per la fornitura dei servizi
riguardo ai programmi informatici e a quant'altro per il sistema
Valle d'Aosta.
Io ho sempre detto che tale società avrebbe dovuto crescere nel
tempo, ma a mio modesto parere non è cresciuta a sufficienza. Non è
cresciuta neanche per ciò di cui io mi sono sempre battuto, vale a
dire il discorso della trasparenza negli affidamenti. Ricordo che
in Commissione il Presidente ci disse addirittura che INVA sarebbe
stata d'accordo a fornire su tutti i servizi i prezzi Consip...
peccato che queste cose vengono solo dette in Commissione, ma poi
non vengono perseguite con atti concreti.
Sappiamo benissimo che, per quanto concerne le società in house,
gli affidamenti diretti sono assolutamente un atto possibile, però
sappiamo anche che la Corte di Giustizia e poi il legislatore
nazionale ha fissato dei confini all'interno dei quali
l'affidamento può ritenersi ammissibile. C'è un obbligo per queste
società a cui viene affidata direttamente questa parte legata a
risorse così importanti - lo dicevo e lo ripeto: siamo nell'ordine
di decine di milioni nel triennio -, sono obbligatori sia tutta una
serie di atti di controllo di diritto amministrativo, sia indagini
di mercato. Significa anche che INVA probabilmente dovrebbe
produrre un catalogo, dovrebbe avere tutta una serie di dati
riscontrabili e chi affida - in questo caso l'Amministrazione
regionale - ha l'obbligo di fare una serie di verifiche sulla
congruità dei prezzi e sulla qualità del servizio. Questo significa
far crescere questa importante risorsa in cui, ribadisco per
l'ennesima volta, ho sempre creduto. Questo negli anni non è
avvenuto, non ci risulta che sia neanche
à la une
per questo
che è un affidamento triennale e risulta pure che ci sia tutta una
serie di osservazioni, di rilievi formulati dal tavolo di
coordinamento per l'esercizio del controllo analogo al documento
del piano operativo strategico del triennio 2019-2021. Da una
rapida lettura pare che PostePay non siano sufficienti per questo
controllo analogo e c'è una serie di osservazioni riguarda alla
cittadinanza digitale: si dice che l'USL non si avvarrà di INVA per
tale servizio in seguito a dichiarazione pervenuta per le vie brevi
circa l'impossibilità per l'in house di espletare una gara unica,
c'è tutta una serie di carenze che vengono evidenziate in tutte le
linee di azione strategica.
Non voglio andare oltre, se non semplicemente ribadire per
l'ennesima volta che una società davvero importante, che potrebbe
crescere davvero di più, che in questo momento probabilmente si
limita a gestire le risorse che le vengono affidate da parte del
socio dell'in house, dovrebbe - e io penso che sia compito
principalmente dell'Amministrazione regionale - chiedere e
soprattutto far sì che ci sia un evolversi riguardo al rispetto
delle regole per quanto concerne il discorso dell'affidamento in
house. Questo era quanto ritenevo opportuno dire, proprio perché ci
sono tutta una serie di confini all'interno dei quali e solo
all'interno dei quali si può ritenere ammissibile e legittimo
l'affidamento diretto. In Commissione non ho avuto particolari
rassicurazioni in merito, per cui ci tenevo quanto meno a farlo
presente in questo contesto, in quest'Aula, perché comunque -
ripeto - non è sufficiente essere uno dei soci dell'in house per
avere diritto ad affidare direttamente alla società in house decine
e decine di milioni.
Président
-
Est-ce qu'il y a d'autres en
discussion générale? J'invite les collègues... la parole au
collègue Marquis.
Marquis (SA) -
Ritengo che questo documento che è
all'ordine del giorno sia importante per la pubblica
amministrazione, perché tratta sostanzialmente il piano triennale
informatico 2019-2021. È fondamentale perché capita anche in un
momento particolarmente delicato, un momento su cui è importante
promuovere lo sviluppo della società dell'informazione e della
conoscenza in Valle d'Aosta, poiché credo che questo argomento
abbia una centralità per quello che concerne lo sviluppo anche
della nostra regione. È un documento allineato ed in armonia con le
direttive di natura europea che sono state recepite anche
dall'agenda nazionale e, sostanzialmente, agisce su più
livelli.
Credo che sia importante sottolineare qual è la situazione
attuale della Valle d'Aosta e quali sono le prospettive sotto
questo profilo. È quindi fondamentale ricordare qual è lo stato
dell'infrastruttura fisica: la Valle d'Aosta ha creato
sostanzialmente il progetto di cablatura, il che vuol dire che ha
costituito la dorsale che porta in tutte le valli laterali e nelle
località della nostra montagna la fibra ottica. A questo però manca
l'ultimo miglio. Adesso è in progetto, attraverso degli accordi con
lo Stato, il collegamento alle utenze, perché è questo poi il vero
problema: il problema che ancora oggi non tutti - anzi, direi
pochi, in rapporto ai cittadini della Valle - possono godere di un
servizio di velocità adeguata di accesso a Internet. Entro il 2019
c'è l'obiettivo di portare a 30
megabyte
al secondo
l'accesso a Internet per tutti i cittadini in Valle d'Aosta e dico
che questo è fondamentale, sia per i cittadini, per poter svolgere
il loro ruolo individuale ed avere accessibilità a tutto quello che
la vita necessita, ma anche e soprattutto al mondo delle imprese.
Sotto questo profilo occorre dire che in Valle d'Aosta siamo in
ritardo rispetto ad altre Regioni nell'accesso per le imprese. Oggi
più di prima l'accessibilità a Internet consiste in un fattore di
competitività, quindi sotto questo profilo non possiamo rimanere
marginali e abbiamo la necessità, così come previsto nel piano, di
poter garantire questa opportunità a tutti. Direi che è anche
importante valutare qual è l'impatto per la pubblica
amministrazione dell'accessibilità, perché ci possono essere dei
risparmi e dei miglioramenti della qualità gestionale mettendo in
rete e lavorando insieme tra Regione, Comuni e tutte le aziende
quali sono quella ad esempio dell'USL, quella che ha più accesso a
livello individuale sotto questo profilo.
È un argomento che ha dei grossi riverberi sulla vita, sul
sociale e sull'economia in Valle d'Aosta. Da una parte abbiamo
caratterizzato le azioni che sono di completamento
dell'infrastruttura fisica e, dall'altra, invece, c'è tutto il
concetto dei servizi che devono essere innovati, il nuovo rapporto
che ci deve essere con gli enti locali, quindi creare delle
sinergie per aumentare da una parte la qualità del servizio e
dall'altra parte di ridurne il costo.
Credo che questo argomento sia anche molto importante per
sviluppare e mantenere la vita nella nostra montagna perché oggi,
più che in periodi meno recenti, c'è la necessità di poter
accedere, sia per tutte le professioni, sia per soddisfare le
esigenze della vita alla rete. Quindi è giusto monitorare quello
che avviene in questo settore, un settore di grande trasformazione.
Abbiamo appreso anche attraverso i lavori della Commissione dello
sforzo che viene fatto dalla dirigenza nel riorganizzare l'attività
da parte di INVA, perché i problemi sono molti, come ha già
espresso anche il collega Gerandin, che si è soffermato sul
controllo analogo delle società
in house
. Una società è in
house quando si dedica all'autoproduzione di beni e di servizi che
garantiscono un'autonomia giuridica, però nello stesso tempo queste
società sono controllate dall'ente che ne ha la proprietà o il
controllo e sono assoggettate a norme e direttive di carattere
europeo che sono molto incerte, non sono così definite.
Per quanto ci riguarda, abbiamo fatto uno sforzo direi
importante come Regione, perché con la legge n. 20/2016 è stato
introdotto e disciplinato questo controllo analogo attraverso la
verifica del POST, cioè del piano operativo triennale della
società, come anche di quello annuale, e nell'analisi di questo
documento che è pervenuto anche in Commissione si cerca di
contribuire al raggiungimento di questo obiettivo. È un obiettivo
sul quale si è concentrato anche il tavolo di coordinamento dove ha
evidenziato tutta una serie di situazioni e sul quale bisogna
lavorare. Io credo che se tutti assieme sapremo contribuire
fattivamente a questo lavoro, potremo anche creare lo stimolo
necessario alla società INVA di poter progredire nell'erogazione
dei suoi servizi e a renderli sempre più aderenti alle esigenze
della nostra realtà territoriale, della nostra comunità, ma anche
della pubblica amministrazione.
Président
-
Est-ce qu'il y a d'autres en
discussion générale? La parole au collègue Barocco.
Barocco (UV) -
Tralascio, anche se di notevole
importanza, alcune osservazioni che ha fatto il Consigliere
Gerandin su cui penso la Giunta e l'Amministrazione debbano
senz'altro ritornare, anche perché l'audizione in Commissione ha
avuto qualche passaggio che denota forse la necessità di un
miglioramento nella comunicazione tra la dirigenza regionale e la
dirigenza della nostra partecipata.
Al di là di questo, io vorrei soffermarmi sulle prospettive di
questo piano. Il piano descrive, dà una fotografia della nostra
Regione ovviamente partendo da analisi macro che vedono l'Italia in
una posizione senz'altro non di primissimo piano all'interno
dell'innovazione tecnologica e della sfida tecnologica all'interno
dell'Europa. All'interno di questa fotografia la Valle d'Aosta per
alcuni aspetti ha dei dati. Io non scendo nei dati in dettaglio, ma
posso dire che la Valle d'Aosta riflette alcune situazioni simili
al contesto italiano e si stacca, migliorando le
performance
, con le regioni del nord, in particolare sia del
nord-est che del nord-ovest. Ovviamente sono declinati tutta una
serie di interventi che vanno a mettere in evidenza i prossimi
interventi della nostra partecipata riguardo a questa che non
chiamerei più "innovazione". Dobbiamo fare un passo avanti, questo
è il mondo che ci troviamo a vivere, è una componente essenziale
del mondo che ci circonda con tutta una serie di sfide che dobbiamo
cogliere e soprattutto di problemi di una certa importanza.
Mi soffermo qui su due aspetti. Io penso che su questo tema, in
questa relazione viene messa anche in evidenza da parte della
dirigenza la necessità di adeguare certe strutture organizzative
per meglio rispondere alla sfida tecnologica, e questo va da sé,
però dal punto di vista politico credo che dovremmo garantire
sempre più un'attenzione a questo settore, un'attenzione
politica.
Tornando ai dati, un dato che penso sia importante da
sottolineare è quello che dà l'indicazione anche di una certa
trasparenza della nostra Amministrazione, è che i Comuni della
Valle d'Aosta e le Comunità montane usano il mercato elettronico,
l'
e-procurement
per il 96 percento delle attività che si
svolgono, quindi questo è un dato senz'altro interessante, anche se
poi forse - come ha prima evidenziato il Consigliere Gerandin -
bisogna fare degli affondi su altri settori.
Venendo invece agli aspetti prospettici - e sono segnalati -, se
la Valle d'Aosta vuole essere al pari con le sfide odierne, vorrei
che un'attenzione particolare fosse rivolta alla proprietà dei
dati. È un fattore strategico di sviluppo: i
big data
, i
grandi dati, sono analizzati da tutte le più grandi compagnie del
mondo e c'è una sfida in atto tra proprietà del dato e sviluppo
dell'intelligenza artificiale. Sembrano temi lontani dalla Valle
d'Aosta, ma sono temi che possono e devono interessare la nostra
Regione, anche per uno sviluppo economico. Per esempio si apre
tutto un interessante argomento che è la correlazione tra big data
e destinazioni turistiche e, quindi, sviluppo dell'industria
turistica. Dall'analisi di questi big data si possono senz'altro
evincere delle soluzioni strategiche anche per il nostro turismo.
Pertanto la proprietà dei nostri dati, la proprietà dei dati dei
nostri
server
, la proprietà dei dati degli utenti che
interagiscono con i nostri server, è un fattore senz'altro
importante e anche delicato. Non voglio aprire qui tutta una serie
di riflessioni su proprietà dei dati e
privacy
che, anche
qui, necessiterebbe tutta una serie di approfondimenti di un certo
tipo.
C'è un progetto molto interessante che deve essere seguito con
attenzione ed è la creazione del
data center
presso INVA,
quindi penso che quello che si sta facendo è senz'altro positivo.
Come ha detto giustamente il Presidente, l'Amministrazione è un
continuum
, quindi queste cose vanno analizzate al di là
della contingenza, però il data center è interessante anche per i
nostri Comuni, per gestire la proprietà dei dati dei nostri Comuni
e dell'intero sistema "pubblica amministrazione" in Valle d'Aosta.
Quello che vi dicevo è anche un'attenzione alle linee prospettiche,
quindi consiglierei un'attenzione ai big data, allo sviluppo
dell'intelligenza artificiale perché, se possono sembrare distanti,
questi sono fattori strategici di successo per un'economia
innovativa e che vuole essere al centro di un'Europa che sta
correndo. Addirittura, dai dati che traspaiono da una letteratura
scientifica, l'Europa ha posizioni di retroguardia nell'analisi e
nella gestione di questi importanti fattori di sviluppo economico.
Ricordo solo che nei prossimi giorni, a Courmayeur, ci sarà un
appuntamento importante sugli
smart city
e
smart
village
, e anche qui ritengo che INVA debba creare, al suo
interno, una struttura di ricerca e di innovazione su questi temi,
affinché anche la Valle d'Aosta possa sedersi con cognizione di
causa ai tavoli di questo sviluppo e di questa sfida
tecnologica.
Président
-
La parole au collègue Cognetta.
Cognetta (MOUV') -
In Commissione, quando c'è stata
l'esposizione di questo documento e ai rappresentanti di INVA - il
Presidente e l'Amministratore presenti in Commissione - è stato
fatto presente quello che diceva la parte finale del documento,
ovvero i rilievi fatti dal controllo analogo, c'è stato un momento
di forte imbarazzo e di stupore da parte degli amministratori
stessi, perché non conoscevano il contenuto di queste pagine. Erano
poi cinque pagine, non tantissime, ma che descrivevano in maniera
chiara e completa, secondo me, una serie di carenze e di mancanze
che INVA ha ormai da tantissimo tempo.
Vede, collega Barocco, è molto bello occuparsi di questioni come
big data
piuttosto che tutta quanta quella che è
l'informatica e la tecnologia, che evidentemente fa passi da
gigante, è molto bello, però se politicamente vogliamo affrontare
questa questione, dovremmo dire fino in fondo che oggi INVA non è
che ci ha dato un supporto così forte rispetto a politiche di
sviluppo dell'ICT in Valle d'Aosta; anzi, direi che in molti casi è
stato un freno. E perché è successo? Perché INVA non risponde a
logiche di mercato. INVA, anche l'ultima volta che è venuta in
Commissione, ha continuato a sostenere che bisogna darle il lavoro
perché è una società
in house
. Addirittura è stato fatto un
esempio: "L'Amministrazione, quando si rivolge ad un fornitore
esterno, mi dice che prezzo le fa costui e noi le facciamo qualcosa
meno". L'importante è portare avanti un po' di lavoro, altro che
visione strategica, altro che ricerca e sviluppo! Ricerca e
sviluppo in INVA? Alla fine poi uno non riesce neanche più ad
essere calmo quando sente certe cose perché, non dimenticando i
miei trascorsi tecnici e tutta quanta la mia storia di informatico,
direi che INVA è da anni che non fa quello che dovrebbe fare, è da
anni che non fornisce un servizio adeguato, è da anni che gli enti
locali hanno chiesto e spesso e volentieri hanno ottenuto da altri
fornitori quello che INVA non dava loro! Allora forse a questo
governo, a qualsiasi governo c'è lì, bisognerebbe spiegare che
probabilmente innanzitutto la dirigenza non funziona, perché un
amministratore che viene a farci un discorso come quello che ci è
stato fatto in Commissione è assurdo, e noi continuiamo a tenerlo
lì come se nulla fosse. Spero che metterete un nuovo Presidente,
visto che questo è in scadenza, e immagino sarà sicuramente un
esperto di informatica perché sennò veramente siamo
all'assurdo!
Il problema è che strutturalmente INVA non ha le competenze.
Adesso qualcuno dice: "Allora la vuoi chiudere?". No, voglio che
funzioni, io vorrei che INVA funzionasse, io vorrei che i
dipendenti di INVA facessero dei corsi utili a sviluppare i servizi
per la Valle d'Aosta! Io vorrei che l'informatica in questa Regione
fosse veramente al servizio del cittadino e non spendere i soldi
per fare un
data center
e poi metterci quello che abbiamo
già nei vari
server
sparsi per la Regione! A cosa serve?
Quali sono i servizi che vengono dati in più al cittadino con tutti
i soldi che le diamo? Non ce ne sono, non ce ne sono!
All'interno della Regione ci sono dei
software
per
gestire per esempio i cartellini dei dipendenti che sono assurdi.
Vogliamo parlare della miriade di dati che trovate negli
Assessorati quando fate una domanda e sicuramente viene risposto
tempo zero su qualsiasi situazione? Di cosa vogliamo parlare? Del
fatto che per esempio all'interno dei servizi sociali, quando
vogliamo sapere la posizione di una persona, non si riesce a sapere
da anni quanto prende una persona, un nucleo familiare, perché
tutte le cose sono spezzettate nei vari Assessorati e si sta ancora
cercando di mettere insieme tutto? O di quanto tempo c'è voluto per
capire quanto costavano gli asili? Se la ricorda la questione degli
asili, Presidente Fosson? L'abbiamo risolta? Spero di sì, non lo
so. La cartografia? I biglietti dei castelli? Dieci anni per fare
un programma di gestione dei biglietti dei castelli?
Scusatemi, io questo documento non ve lo voto, non posso, è
invotabile perché è pieno di fuffa che non dice nulla. Io vorrei
vedere un serio piano di ristrutturazione di INVA: portatecelo,
discutiamolo e facciamo funzionare INVA fino in fondo.
Président
-
S'il n'y a pas d'autres interventions,
je ferme la discussion générale. La discussion générale est fermé.
La parole au Président Fosson pour la réplique.
Fosson (GM) -
Ringrazio soprattutto chi è intervenuto e
posso confermare che su questo c'è una grande attenzione politica,
è sicuramente un settore decisivo per il nostro futuro. Prendo atto
di tutte le considerazioni fatte, alcune le avevamo fatte anche noi
e ne siamo a conoscenza. Bisogna crescere di più, bisogna cambiare,
questo è vero, ma bisogna avere anche un po' di tempo per farlo. Io
penso che il percorso intrapreso con la struttura regionale che se
ne occupa cominci a dare dei risultati e anche sicuramente la
modifica della
governance
può essere un'occasione per
arrivare a far crescere questo settore, affinché INVA dia di più e
meglio a tutti i valdostani che hanno estremamente bisogno di
questo servizio.
Président
-
La parole à la collègue Pulz pour
explication de vote.
Pulz (ADU VDA) -
Le linee guida per l'agenda digitale in
Valle d'Aosta sono assolutamente ricche, interessanti e
condivisibili, vanno a favore di tutti i cittadini e delle imprese,
ma di fatto parliamo di macro voci. Si tratta di un disegno
strategico degli indirizzi di fondo per la certo fondamentale
evoluzione e il potenziamento del digitale.
Chi di noi per esempio potrebbe dirsi contrario alla
cittadinanza digitale? Già solo la definizione ci sembra stupenda,
però resta un mistero per tutti, tranne che per gli addetti ai
lavori dell'agenda digitale stessa, capire che cosa stia
effettivamente dentro quelle macro aree tematiche, come vengono
effettivamente sviluppate e realizzate quelle voci, come vengono
gestite le ingenti risorse. Di fronte a questo mistero ADU VDA non
può che astenersi.
Président
-
D'autres interventions pour
explication de vote? La parole au collègue Aggravi.
Aggravi (LEGA VDA) -
Per esprimere la dichiarazione di
voto del gruppo LEGA. Il gruppo LEGA, come membri della passata
Giunta, concorda con la replica finale fatta dal Presidente Fosson,
ovvero serve del tempo per cambiare le cose.
Noi, nella nostra esperienza governativa, avevamo cercato in
questo ambito di porre rimedio e di iniziare un percorso di
evoluzione, direi proprio di seria riforma, perché - come ha
sottolineato in maniera decisa il collega Cognetta - in Commissione
abbiamo avuto effettivamente dei momenti anche un po' imbarazzanti
e soprattutto, leggendo le risultanze del controllo analogo, tutta
una serie di dubbi e di perplessità, io direi anche di
vulnus
che ha il sistema oggi.
Sicuramente un domani possiamo parlare di grandi programmi,
grandi progetti, però spesso e volentieri è bene prima fare le cose
semplici per poi complicarsele e soprattutto anche valutare
giustamente le tempistiche di intervento e di realizzazione degli
investimenti. Pensare oggi di realizzare un
data center
nel
2019, che è un qualcosa di fisico, quando altre realtà l'hanno
fatto molto prima e oggi effettivamente si parla di nuvole - io
penso che andremo alla stratosfera a livello di evoluzione, più che
di nuvola - è qualcosa che ci dimostra e ci dice che forse nel
tempo dovevano essere fatti investimenti seri, dovevano essere date
linee di indirizzo di programmazione di un certo tipo, ma forse
soprattutto chi doveva realizzare queste linee di programmazione
doveva lavorare in questo senso. In più sicuramente c'è stata anche
l'occasione in Commissione di vedere manifestate certe criticità
legate agli enti locali, e quindi all'Amministrazione a 360 gradi.
Penso che anche articoli di giornale tempo fa hanno posto in
rilievo tutta una serie di problematiche legate soprattutto a
questioni di mercato, di prezzo e di realizzazione, perché se per
un intervento il mercato mi dà un certo numero di giornate e la
società
in house
ne dà molte di più, vuol dire che forse non
è il mercato che sbaglia, ma che la nostra società in house deve
migliorare in termini di efficienza e, quindi, anche di costi,
perché i giorni e il tempo sono costi.
Da parte nostra non c'è pertanto una contrarietà al piano
pluriennale, perché comunque il percorso descritto è una continuità
rispetto a quello che era iniziato. Ci sarà comunque un voto di
astensione coerente a quello che è stato il voto in
Commissione.
Président
-
La parole au collègue Bertin pour
explication de vote.
Bertin (RC-AC)
-
Questo è un settore estremamente
importante nel quale evidentemente si gioca anche il futuro di un
territorio, un settore nel quale bisogna investire e nel quale però
anche la tempistica ha un senso.
Come sottolineava il Consigliere Barocco, su questi aspetti si
giocherà una parte importante dell'avvenire di un territorio e
taluni di questi, che sembrano essere distanti da noi, non lo sono
poi così tanto. Resta il fatto che dal punto di vista operativo
siamo in ritardo su molte questioni, come quella di dare al più
presto a questo territorio una connettività di alto livello, che
non è soltanto un rispondere alle esigenze delle attività
economiche, ma oramai anche per il turismo diventa essenziale,
perché ci si sposta anche in funzione della connettività. Al di là
di questo, l'intera macchina burocratica regionale dovrebbe
certamente utilizzare maggiormente questi aspetti per dare risposte
in tempi più brevi e anche per trovare un rapporto diverso, più
collaborativo con i cittadini.
Certamente ci sono molti problemi e criticità che sono già state
evidenziate, che sono lì da molto tempo e che necessitano di un
cambio di velocità. Per questo il nostro sarà un voto di
astensione.
Président
-
La parole au collègue Barocco pour
explication de vote.
Barocco (UV) -
Il voto è favorevole.
Ovviamente concordo con alcuni rilievi che sono stati fatti
dall'Aula, però vorrei anche sfatare alcuni miti. Il
data
center
e anche il
cloud
hanno un luogo fisico dove sono
depositati i dati. Il data center che esiste, che si sta
progettando e costruendo presso gli uffici di INVA, è un luogo
fisico di deposito dei dati. L'architettura che viene studiata è
senz'altro un'architettura
web service
e cloud. Il problema
purtroppo è che non è ancora stato completato il catalogo dei
servizi che vengono domiciliati presso questo data center.
Concordo quindi con il Consigliere Aggravi, ci sono dei ritardi
su cui dover intervenire, però effettivamente è un data center che
ha delle caratteristiche di sicurezza perché ridondante ed è anche
un
disaster recovery.
Pertanto nel caso in cui ci sia
un'evenienza catastrofica, i nostri dati, quelli che saranno
depositati lì, saranno al sicuro. Il problema è che per esempio i
Comuni - porto la loro voce - non hanno ancora questo catalogo, che
cosa si farà in questo data center e si stanno indirizzando, come è
in alcuni casi, verso dei
server
e dei cloud che sono fuori
regione. Ovviamente la gestione del dato è mondiale, però c'è
comunque un luogo fisico dove i nostri dati sono depositati. Questo
solo per cercare di colmare e dare qualche informazione in più.
Chiaramente c'è la necessità di seguire INVA da vicino e concordo
che bisogna cominciare a risolvere i problemi quotidiani, ci
mancherebbe, però cerchiamo anche... Consigliere Cognetta, il mio
era forse un auspicio e concordo con lei che INVA debba essere un
fattore e un moltiplicatore di sviluppo. Ci sono state delle
criticità, però cerchiamo di non buttare via anche il bambino con
l'acqua sporca. Effettivamente l'audizione ha lasciato perplessi
non solo i membri dell'opposizione, ma tutti i Commissari.
Presidente
-
La parola al collega Aggravi per
fatto personale. Lo espliciti.
Aggravi (LEGA VDA) -
Esplicito il fatto personale. Quello
che io esprimevo non era un problema di natura ingegneristica,
infatti dico che è vero, il
cloud
ha bisogno di un luogo
fisico, anche perché sennò i dati non sapremo dove andare a
metterli, giustamente, però il problema è che siamo nel 2019 e lei
capisce...
Presidente
-
Io chiedo che ci si attenga al fatto
personale.
Aggravi (LEGA VDA) -
Mi sono attenuto al fatto
personale.
Presidente -
Prego, collega Cognetta.
Cognetta (MOUV') -
Solo per affermare due cose. La prima
è il nostro voto contrario. La seconda: vorrei poi che il collega
Barocco magari valutasse se il
data center
è o sarà in zona
alluvionabile oppure no, perché magari in zona alluvionabile è
quando vogliamo fare un
disaster recovery,
cioè andare poi a
recuperare qualcosa quando si crea il disastro e, guarda caso,
l'alluvione è proprio dove c'è il data center; lì è il massimo del
divertimento, perché poi noi riusciamo a fare anche queste cose,
tra parentesi.
Poi, visto che ci siamo, vorrei chiedere a nome di MOUV' e LEGA
la votazione per appello nominale.
Presidente
-
Altri per dichiarazione di voto? La
parola al collega Daudry.
Daudry (AV)
-
Per chiedere la votazione segreta in
cabina a nome della maggioranza.
Presidente
-
La votazione segreta si svolge
elettronicamente, quindi non in cabina. Si procede con la votazione
segreta, seduti al proprio posto. Prego, collega Daudry.
Daudry (AV)
-
Scusi, probabilmente ci siamo
spiegati male, ma visto che c'è un po' di
méfiance
nei
confronti dell'informatica, vorremmo la votazione in cabina con le
palline.
Presidente
-
Collega, la ringrazio per la
méfiance
del sistema elettronico, ma visto che siamo
ovviamente in tema, il sistema funziona ed è certificato; pertanto
possiamo procedere con la votazione segreta elettronica, quindi dal
posto. Si procede con la votazione in cabina esclusivamente se il
sistema elettronico non funziona.
Chiedo se ci sono altre persone che vogliono intervenire per
dichiarazione di voto. Se non ci sono altri interventi, apriamo la
votazione segreta.
(Si procede mediante votazione a scrutinio segreto)
La votazione è aperta. La votazione è chiusa.
Presenti: 35
Votanti: 22
Favorevoli: 18
Contrari: 4
Astenuti: 13
Il Consiglio approva.
