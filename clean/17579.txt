Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 123 del 9 novembre 1988 - Resoconto
OGGETTO N. 123/IX - PROGETTO DI REALIZZAZIONE DI IMPIANTI PER
LA VALORIZZAZIONE TURISTICA DEL COMPRENSORIO DELLO ZERBION.
(Interpellanza).
PRESIDENTE: Do lettura dell'interpellanza in oggetto, presentata
dai Consiglieri Tonino e Mafrica ed iscritta al punto 10
dell'ordine del giorno.
INTERPELLANZA
In data 2 maggio 1988, nel periodo immediatamente precedente le
elezioni regionali, da un comunicato della Giunta regionale si
apprendeva che i rappresentanti delle forze di maggioranza si erano
impegnati a portare avanti nelle sedi competenti il progetto di
realizzazione degli impianti dello Zerbion.
Essendo trascorsi alcuni mesi e non avendosi più notizie su tale
proposta di valorizzazione turistica del ,comprensorio di Châtillon
e Saint-Vincent, i sottoscritti Consiglieri regionali del gruppo
comunista
INTERPELLANO
la Giunta regionale per conoscere:
1) se sono stati effettuati ulteriori studi sulla fattibilità
del progetto, come prospettato nel comunicato della Giunta;
2) quali sono gli intendimenti della Giunta regionale in ordine
alla realizzazione degli impianti dello Zerbion.
PRESIDENTE:
Ha chiesto la parola il Consigliere Tonino; ne
ha facoltà.
TONINO (P.C.I.):
Della funivia dello Zerbion si inizia a
parlare in modo concreto agli inizi degli anni '80, quando, a
fronte delle difficoltà occupazionali della zona, l'amministrazione
comunale di Châtillon individua in questa idea la possibilità di
risollevare le sorti dell'economia locale. Nel 1984 nasce la
società "Funivie dello Zerbion", composta da un vasto azionariato
popolare che ora raccoglie circa 1 miliardo di capitale sociale e
che predispone anche un progetto di sviluppo turistico della
zona.
La Giunta regionale fa una prima analisi del progetto e giunge a
delle conclusioni molto critiche, perché individua dei limiti nella
proposta ed in alcune parti contesta la validità economica del
progetto.
Alla presa di posizione della Giunta regionale la società
risponde con una controdeduzione e con argomentazioni che abbiamo
avuto modo di discutere a Châtillon, nel corso di un'assemblea dei
soci, alla quale ho partecipato insieme ad altri Consiglieri
regionali.
Mi pare tuttavia che alla vigilia delle elezioni regionali la
Giunta regionale cambi idea: il 2 maggio 1988 con un comunicato si
dà notizia con un certo clamore di un accordo tra l'Union
Valdôtaine, la D.C., gli A.D.P., il P.R.I. ed il P.L.I., per la
realizzazione del comprensorio turistico e si annuncia l'avvio di
uno studio definitivo e risolutore, o almeno così sembra dal tono
del comunicato, dell'intera vicenda. In realtà non si hanno notizie
di questo studio, pare anzi che a 6 mesi dalla storica data di quel
comunicato delle forze di maggioranza, esso non sia ancora stato
avviato.
In un settimanale leggo che il Presidente della società esprime
profonda amarezza e delusione, perché dice testualmente:
"Intendo convocare per fine mese il consiglio di amministrazione
con all’ordine del giorno la chiusura della
società".
E' il segno di quella che lui stesso definisce
"la
profonda delusione"
che serpeggia in chi ha dato vita a questa
iniziativa.
Tuttavia, al di là della carica più o meno polemica, credo che
l'Amministrazione regionale debba dare una risposta seria a questo
genere di problemi. Da questa considerazione discende il senso ed
il valore della nostra interpellanza, che in primo luogo chiede se
è stato avviato questo studio e, in secondo luogo, se le posizioni
espresse il 2 maggio 1988 sono state fatte proprie anche dalla
maggioranza che si è costituita dopo le elezioni dello scorso mese
di giugno.
PRESIDENTE:
Ha chiesto la parola l'Assessore al Turismo,
Urbanistica e Beni Culturali, Faval; ne ha facoltà.
FAVAL (U.V.):
Je remercie les Conseillers qui ont signé
cette interpellation parce que cela nous donne la possibilité de
discuter et réfléchir sur un argument très important pour le futur
du tourisme en Vallée d'Aoste. En effet nous partageons le souci de
devoir donner une réponse concrète le plus tôt possible sur la
question des remontés mécaniques dans la zone du Zerbion. En même
temps, je crois que nous avons aussi le devoir de réfléchir sur ce
qui est en train de se passer maintenant en Vallée d'Aoste,
c’est-à-dire qu'il y a toute une série de requêtes
qui vont dans la même direction et cela, je crois, impose la
nécessité, de la part du Conseil régional, d'une réflexion
attentive sur la nécessité d'aller de l'avant ou bien de faire des
choix qui sont très importants. Je crois que le discours des
domaines du Zerbion s'insère dans ce cadre.
Pour donner des réponses aux questions précises qui ont été
posées, je dois dire que oui, l'étude n'a pas encore été commencée
parce que il a fallu du temps pour trouver des gens qui aient les
capacités et la compétence pour être chargés de cette tâche et la
disponibilité de le faire. Cela n'a pas été facile. Tout de même,
je peux communiquer au Conseil que finalement on a trouvé deux
techniciens qui ont donné leur disponibilité. Nous pensons d'avoir
trouvé des gens qui assurent, à travers leur expérience
professionnelle, la possibilité de nous donner les réponses
concrètes que nous voulons. Il s'agit de M. Alberico Zeppetella,
qui est professeur à la faculté d'architecture à l'Ecole
Polytechnique de Turin, et de l'ingénieur Groff, qui est le
directeur des remontés mécaniques de la province de Trento. A ce
propos les deux personnes que je viens de nommer ont donné leur
disponibilité et j'aurai une rencontre préliminaire avec le
professeur Zeppetella lundi prochain, le 14 novembre. Après avoir
discuté au minimum les détails de la question avec eux, après leur
avoir expliqué et exposé exactement ce que nous voulons d'eux, nous
pourrons avoir la délibération. Dans cette occasion on leur dira
que nous demandons que cela soit fait dans des termes assez brefs.
Mais, maintenant, je dois encore discuter avec les deux. Tout de
même, nous pensons que l'on ne puisse pas aller au-delà de deux ou
trois mois.
PRESIDENTE:
Ha chiesto la parola il Consigliere Tonino; ne
ha facoltà.
TONINO (P.C.I.):
In sede di replica intendo esprimere la
mia insoddisfazione per il rapporto intercorso con la società per
lo sviluppo dello Zerbion, nel senso che anche alla vigilia delle
elezioni dovevano essere fatti dei ragionamenti chiari. Nel merito
della questione, invece, mi fa piacere che l'Assessore senta la
necessità di un ragionamento complessivo sul dimensionamento delle
stazioni invernali in Valle d'Aosta, perché anche noi giudichiamo
inderogabile tale necessità. Sarebbe opportuno trovare anche le
sedi idonee per discutere a fondo su questo tema.
Prima delle elezioni, l'Assessore uscente aveva organizzato a
Saint-Vincent un convegno che ha avuto l'unico torto di trovarsi a
soli due mesi dal voto. A mio avviso, quei contenuti devono essere
rapidamente ripresi e discussi in un'apposita sede (Consiglio
regionale, Commissione od altro) perché il problema di fondo è
quello di avere una corretta conoscenza dell'evoluzione della
domanda e del ruolo che può essere svolto dalla nostra Regione, a
fronte di una conoscenza della domanda che si evolve in un certo
senso, per poi fare delle scelte conseguenti in tema di
programmazione e di pianificazione.
Noi riteniamo che debba essere fatto un ragionamento di questo
tipo, perché su vicende come quella dello Zerbion - ma ne potremmo
aggiungere anche delle altre - il dibattito sia fondato su
contenuti veri e su scelte vere e non sui partigiani del pro o del
contro, per cui i buoni sono i favorevoli ed i cattivi sono i
contrari.
Dico queste cose con lo spirito di chi neanche prima delle
elezioni ha voluto cavalcare la tigre dei favorevoli a tutti i
costi, perché oggi non è più oggettivamente accettabile il rinvio,
la mancanza di una risposta seria, l'accavallarsi di studi più o
meno approfonditi. Ho letto quei documenti, ma posso dire che non
sempre alla loro base c'è quella conoscenza di carattere generale
che invece oggi assolutamente si impone.
