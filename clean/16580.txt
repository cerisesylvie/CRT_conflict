Classificazione
AMBIENTE
ASSETTO DEL TERRITORIO
Urbanistica e pianificazione territoriale


Resoconto integrale del dibattito dell'aula
Oggetto del Consiglio n. 2980 del 25 febbraio 1998 - Resoconto
SEDUTA POMERIDIANA DEL 25 FEBBRAIO 1998
OGGETTO N. 2980/X Discussione generale dei disegni di legge
relativi al piano territoriale paesistico e alla legge urbanistica.
(Approvazione di ordine del giorno)
Président La parole au Conseiller Viérin Marco.
Viérin M. (Aut) Per chiedere al Presidente, a nome di tutta la
minoranza consiliare, cinque minuti di sospensione visto che questi
disegni di legge sono arrivati ieri ai consiglieri quindi, anche
rispetto alla discussione di corridoio di questa mattina, si
pensava che probabilmente le forze di maggioranza avrebbero fatto
una riflessione nel rinviarlo al prossimo Consiglio. Vedendo che la
volontà è quella di discuterlo completamente oggi, insieme alla
legge sull'urbanistica, chiediamo cinque minuti di sospensione a
nome di tutta la minoranza.
Président D'accord; comme d'habitude, une suspension de cinq
minutes lorsqu'il n'y a pas d'intention évidemment de faire des
spéculations...
Si dà atto che la seduta è sospesa dalle ore 17.19 alle ore
17.32.
Président Les travaux du Conseil reprennent. Je rappelle que
nous sommes en train de discuter les objets n° 21.2 et n° 21.3 à
l'ordre du jour. La parole au Conseiller Viérin Marco.
Viérin M. (Aut) A nome di tutta la minoranza dobbiamo chiedere
con forza che questi due provvedimenti vengano rinviati al prossimo
Consiglio. Penso che i colleghi consiglieri non abbiamo bisogno di
sentire le mie argomentazioni per capire le motivazioni soprattutto
di questa richiesta. Ebbene, le motivazioni sono molto semplici,
non voglio dilungarmi, e riguardano i tempi alla faccia della
centralità del Consiglio sempre decantata da tanti colleghi in
tante occasioni. Basti pensare che il disegno di legge sul piano
territoriale paesistico sono cinque anni che ormai gira nei meandri
della Giunta e in altre sedi e che sulle controdeduzioni arrivate
solo circa un mese e mezzo fa si è risposto in una certa maniera e
si è liquidato il tutto con due o tre commissioni di fine
settimana.
Cosa ancora più pesante è il disegno di legge sull'urbanistica,
presentato dalla Giunta circa venti giorni fa, a fine gennaio, per
il quale la III Commissione è stata convocata solo il 12 febbraio e
poi mercoledì, giovedì e venerdì della scorsa settimana. La III
Commissione non voleva neanche audire i sindaci e le associazioni
interessate che sono stati auditi di gran fretta il venerdì
pomeriggio dopo che lo ha richiesto il collega Chiarello.
Successivamente si sono iscritti questi due disegni di legge che
hanno un'importanza enorme e che peseranno come un macigno su tutti
i 118 mila Valdostani con iscrizione d'urgenza solo il lunedì sera
e i colleghi hanno ricevuto la documentazione, emendata,
straemendata e così via, solo ieri mattina.
Ad oggi si sente dire che ci sono altri emendamenti che
arriveranno a pioggia su questo testo di legge già rappezzato,
quindi non possiamo far altro che chiedere fortemente il rinvio al
prossimo Consiglio proprio per le motivazioni che ho detto
poc'anzi. Posso capire che ci possono essere degli interessi
politici, delle esigenze di forze politiche: le une che vogliono
andare con la medaglia dell'approvazione del piano territoriale
paesistico alle elezioni regionali, le altre che vogliono andare
con la medaglia di aver fatto meno danni possibili ai cittadini
valdostani approvando il piano territoriale paesistico.
Se noi non abbiamo neanche il diritto di chiedere con forza la
possibilità di documentarci, di verificare, di convocare alcune
persone esperte in materia e di portare insieme a loro dei
contributi, analizzando i vari testi di legge, ricordo a chi non è
in aula, ma soprattutto agli organi di informazione, i malloppi che
questi due disegni di legge raffigurano nella sostanza.
In sintesi, quindi, non vogliamo partecipare a giochetti
politici dell'ultima ora giocati in quest'aula. Riteniamo che sia
un diritto da parte nostra di avere il tempo di essere documentati,
quindi chiediamo con forza il rinvio di questi due oggetti alla
prossima adunanza del Consiglio del mese di marzo, altrimenti con
rispetto abbandoneremo l'aula.
Président La parole à l'Assesseur à l'environnement, à
l'urbanisme et aux transports, Riccarand.
Riccarand (VA) Ci sono delle motivazioni molto precise che
spiegano l'urgenza che abbiamo attribuito a questi provvedimenti e
il motivo per cui ne abbiamo chiesto l'iscrizione.
Come tutto il Consiglio sa, i disegni di legge che vengono
discussi in questo Consiglio possono essere oggetto di osservazione
da parte dell'organo di controllo, Presidente della Commissione di
coordinamento, e solo discutendoli in questo Consiglio c'è la
possibilità, in caso di osservazioni da parte del Presidente della
Commissione di coordinamento, di un riesame e di una definitiva
approvazione nel Consiglio di aprile, altrimenti non ci sono più i
tempi.
Ora, nel caso specifico, entrambi questi disegni di legge
affrontano una normativa così complessa, così delicata e dal punto
di vista giuridico con dei nodi tali che sono ipotizzabili dei
rilievi da parte dell'organo di controllo, rispetto ai quali, per
serietà rispetto alla popolazione e rispetto a tutte le
amministrazioni che sono coinvolte dalla problematica urbanistica,
è necessario assolutamente che decidiamo in questo Consiglio per
poi riuscire a concludere l'iter.
È un problema che evidentemente si pone data la natura
particolare di questi provvedimenti e la loro complessità dal punto
di vista giuridico.
Questo è il motivo e quindi nessun giochetto politico perché
avremmo potuto portarlo anche al penultimo Consiglio, ma con il
rischio di lasciare un procedimento che non si era chiuso, invece
lo si vuole concludere perché è un impegno questo della revisione
complessiva della normativa urbanistica regionale che è stato
espresso dal Consiglio regionale rispetto alla Giunta con propri
ordini del giorno quando abbiamo approvato la legge n. 44/94. È un
impegno che ha richiesto un lavoro molto lungo e complesso e una
concertazione molto ampia con tutti gli interlocutori, quindi non
possiamo vanificare adesso alla fine il lavoro fatto.
Vorrei anche precisare che è vero che c'è stato poco tempo per
esaminarlo da parte di molti consiglieri, però è vero anche che
entrambi questi provvedimenti sono stati già più volte
all'attenzione di organi del Consiglio perché il piano territoriale
paesistico, prima di essere adottato dalla Giunta regionale, è
stato a lungo esaminato dalla Commissione consiliare competente che
ha espresso il proprio parere in modo da arrivare all'adozione.
Inoltre la Commissione è stata sistematicamente informata
sull'iter successivo e sugli adempimenti che erano in corso.
Per quanto riguarda il disegno di legge, si è seguita una
procedura di coinvolgimento degli organi consiliari ancora
abbastanza inedita, nel senso che fin dallo schema del disegno di
legge si è coinvolto il Consiglio regionale in modo da avere
valutazioni e pareri per poi arrivare a mettere a punto
l'articolato quindi, non si tratta di provvedimenti nuovi, ma di
provvedimenti che sono stati messi a punto e rispetto ai quali le
proposte di emendamento che verranno presentate in aula sono
ridottissime - mi sembra siano quattro emendamenti e sicuramente di
non grossa complessità - per cui ci sono tutte le condizioni oltre
che la necessità di concludere in questo Consiglio. Per le
motivazioni che ho detto la proposta di rinvio non può essere
accolta.
Presidente Pongo in votazione la proposta del Consigliere Viérin
Marco, a nome dell'opposizione, di rinviare questo oggetto al
prossimo Consiglio:
Presenti: 30
Votanti: 29
Favorevoli: 9
Contrari: 20
Astenuti: 1 (Ferraris)
Il Consiglio non approva
Si dà atto che, alle ore 17.43, la minoranza abbandona l'aula
consiliare.
Presidente I lavori procedono. Ha chiesto la parola il relatore,
Consigliere Florio.
Florio (VA) Il disegno di legge n. 283, che è il disegno di
legge relativo alla riforma complessiva della materia urbanistica e
di pianificazione territoriale, ha avuto origine da parecchi anni a
seguito di un impegno preso a fronte dell'avviata discussione nei
confronti dell'adozione del piano territoriale paesistico quando si
ravvisò l'urgente necessità di porre mano al riordino dell'estesa e
talora disordinata normativa edilizia e urbanistica in modo tale da
metterla più precisamente in relazione adottando strumento di
pianificazione territoriale avente valenza regionale.
Si vuole con questo disegno di legge dare risposta ad esigenze
particolarmente sentite e non più rinviabili, avvertite sia dagli
amministratori a tutti i livelli, sia dagli operatori professionali
del settore, sia da singoli cittadini.
C'era l'esigenza di raccordare l'esistente e complessa
legislazione regionale in materia urbanistica con il piano
territoriale paesistico, adottato in via di approvazione definitiva
da parte del Consiglio regionale, soprattutto considerando il fatto
che tale strumento costituirà la chiave di volta di tutta la
programmazione urbanistica a tutti i livelli. La legislazione
urbanistica attualmente esistente si riferisce infatti ancora a
criteri di formazione degli strumenti urbanistici generali e a
strumenti urbanistici attuativi per un territorio ancora non
completamente normato da questo punto di vista e quindi in una
logica di scelte frazionate e in taluni casi anche fra loro
contraddittorie.
Vi è l'opportunità di avere un unico testo in materia
urbanistica che coordini e razionalizzi tutta la normativa vigente
attualmente contenuta in una pluralità di leggi sia regionali che
statali succedutesi in tempi diversi e con logiche anche diverse,
non sempre sufficientemente correlate fra loro. In questo modo
possono essere abrogate tutte le vigenti leggi regionali in materia
urbanistica.
Vi è la necessità, in particolare per quanto riguarda i
procedimenti amministrativi, di una loro semplificazione e
razionalizzazione tenuto anche conto delle nuove disposizioni in
materia di semplificazione dei procedimenti amministrativi e di
riordino delle amministrazioni locali.
È stato previsto, ove possibile, il ricorso a conferenze dei
servizi o a conferenze ad esse assimilabili, ad accordi di
programma eccetera ed è stato soppresso perché non ritenuto più
necessario rispetto alle finalità di cui sopra l'organo collegiale
CRPT (Comitato regionale per la pianificazione territoriale). Sono
stati inoltre fissati tempi certi per ogni procedimento
amministrativo. Vi è la necessità di normare a livello regionale
argomenti ancora disciplinati al momento dalla legislazione
statale, quali ad esempio gli standard urbanistici, la cui
definizione puntuale è demandata ad un provvedimento amministrativo
attuativo della legge e che pertanto necessitano di essere adeguati
alla specifica realtà locale.
Inoltre il disegno di legge pone le premesse per una gestione
degli strumenti urbanistici e dei relativi dati concernenti
l'analisi del territorio su base informatica. A questo proposito è
indispensabile avere dati e rappresentazioni sia normative che
cartografiche uniformi e anche in questo caso è previsto un
apposito provvedimento amministrativo attuativo della legge.
Tutta la materia è stata organizzata tenendo conto delle nuove
normative e dei nuovi indirizzi in materia di semplificazione dei
procedimenti amministrativi ed evitando di inserire in legge gli
aspetti più propriamente regolamentari che vengono più propriamente
demandati a provvedimenti attuativi di Consiglio o di Giunta, a
seconda dei casi. La legge si limita invece a fornire in modo
chiaro ed univoco i criteri a cui dovranno attenersi i singoli
provvedimenti.
Il disegno di legge trova la sua motivazione più pregnante nel
fatto che con la prossima approvazione del piano territoriale
paesistico e di tutti i piani regolatori generali comunali - è
stato recentemente approvato anche il piano regolatore del Comune
di Oyace -, le due leggi regionali su cui si fonda l'attuale quadro
normativo, la legge 28 aprile 1960, n. 3 e la legge 15 giugno 1978
n. 14 con le sue successive modificazioni ed integrazioni hanno
esaurito la loro funzione avendo raggiunto gli obiettivi che si
prefiggevano.
La nuova legge urbanistica pertanto non è più finalizzata a far
sì che ai vari livelli l'ente pubblico si doti di una
strumentazione urbanistica, ma è finalizzata a gestire ai vari
livelli, regionale e locale, la strumentazione urbanistica di cui
l'ente pubblico si è ormai dotato.
Il disegno di legge intende, infine, proporre - anche in questo
caso con un successivo provvedimento attuativo - un regolamento
edilizio tipo da mettere a disposizione delle singole
amministrazioni comunali.
Rispetto al testo che è stato fornito ai consiglieri,
l'Assessore presenterà 4 emendamenti che sono concettualmente molto
semplici e di facilissima comprensione.
Il primo riguarda l'articolo 16 del disegno di legge n. 283,
relativo alle modalità di approvazione delle varianti non
sostanziali, che originariamente nel testo che avete è composto di
9 commi, mentre nella nuova versione sarà composto solamente di 3
commi. Il concetto è che l'approvazione delle varianti non
sostanziali ai PRG non è più assoggettata alla valutazione della
struttura regionale competente in materia alla quale il comune è
soltanto tenuto ad inviare, oltre che notizia dell'adozione della
variante, anche il contenuto completo della variante stessa perché
eventualmente la stessa struttura regionale possa esprimersi come
qualsiasi altro cittadino in merito, con apposite osservazioni. E
in ogni caso la variante assume efficacia con la pubblicazione nel
Bollettino ufficiale della Regione della delibera del Consiglio
comunale con la quale quest'organo approva la variante stessa.
Il secondo emendamento si riferisce all'articolo 33, che è
inserito nel titolo relativo agli ambiti inedificabili, riguardante
in particolare le aree boscate, l'11° comma di quest'articolo
diventa il seguente: "I comuni definiscono di concerto con la
struttura regionale competente in materia di tutela del paesaggio,
i territori coperti da foreste e da boschi ai fini
dell'applicazione della legge 431/1985".
Il terzo emendamento riguarda l'articolo 34, sempre relativo
agli ambiti inedificabili, in particolare alle zone umide e ai
laghi, nel quale al 2° comma, lett. b) e lett. c), le superfici, le
quantità definite in metri quadri rispettivamente di 1.000 e di
2.000 metri quadri diventano per entrambe le lettere di 5.000 metri
quadri.
Infine, l'ultimo emendamento riguarda sempre l'articolo 34, alla
fine del 3° comma e in prosecuzione, quindi prima del punto si
aggiunge: "nonché la costruzione di autorimesse interrate
strettamente connesse con gli edifici esistenti". In sostanza, si
consente all'interno della fascia di 100 metri di protezione delle
zone umide, di cui al 1° comma dello stesso articolo 34, la
realizzazione, oltre che degli interventi già previsti nel 3° e 4°
comma, anche di autorimesse interrate strettamente connesse con gli
edifici esistenti.
Si dà atto che, dalle ore 10.51, presiede il Vicepresidente
Chenuil.
Presidente È aperta la discussione generale. Ha chiesto la
parola il Consigliere Borre.
Borre (UV) Intervengo con un animo un po' dispiaciuto, però non
sorpreso perché già la partecipazione ai lavori della III
Commissione mi aveva convinto che era quasi impossibile per
qualcuno poi venire in questa sala a discutere su questi temi non
indifferenti. In effetti, una parte della minoranza oggi con una
presa di posizione che non condivido, perché bisogna avere il
coraggio di dibattere e di portare eventuali modifiche all'interno
delle sedi istituzionali, ovvero la Commissione prima e poi il
Consiglio, abbandonando l'aula fa capire quanto sia stato duro il
lavoro della Commissione, dove per delle giornate si è andati a
spulciare articolo per articolo, a cercare di leggere insieme il
piano paesistico e la legge urbanistica per capire se non ci
fossero delle eventuali discordanze.
Ma non c'è stato solo il lavoro della Commissione negli ultimi
tempi perché è da due anni che si parla di questo problema in
riunioni con i sindaci, in riunioni di maggioranza e quindi c'erano
tutti i tempi, se si voleva veramente lavorare, di spulciare tutte
le proposte che ci venivano su questa legge per andare
eventualmente a correggerla. Sarà più facile invece andare al
giornale e sulla piazza o alla televisione a dire: non abbiamo
potuto parlare, non abbiamo potuto dire niente perché non abbiamo
avuto il tempo, ma queste affermazioni dai documenti delle presenze
nelle commissioni e nelle varie riunioni potranno essere
smentite.
Fin dalla sua comparsa sulla Terra l'uomo ha iniziato e
continuato a modificare, modellando alle sue esigenze, il
territorio, l'ambiente in cui viveva e vive. È importante quindi
operare affinché queste trasformazioni non portino a dei guasti
irreparabili e riparare, laddove possibile, ai danni già causati ai
siti e al paesaggio.
È però necessario sgomberare il campo dalle teorie sbandierate
dagli ecologisti della domenica, ovvero la visione del territorio e
dell'ambiente in genere come un qualcosa di asettico senza alcun
rapporto con l'uomo ed è stato proprio l'uomo della montagna a
provvedere per secoli alla manutenzione del suo territorio.
Quest'affermazione è particolarmente evidente nella nostra
Regione, data la morfologia del terreno, dove il Valdostano è stato
costretto a strappare letteralmente la terra agli elementi
naturali, costruendo così le buone terre coltivabili e trovando
così modo di sopravvivere. Massimo rispetto quindi per il
territorio e l'ambiente poiché questo era fonte di vita.
A testimonianza del corretto rapporto uomo-ambiente,
uomo-territorio e del conseguente buon mantenimento del territorio
vi sono numerose opere, troviamo infatti numerose morzie, ammassi
di pietre frutto della pulizia e di uno spietramento manuale dei
prati, collocate ai margini della proprietà e che in tal modo
fungevano anche da confine o in luoghi dove scarsa era la
possibilità di coltura. Troviamo interrazzamenti che costavano non
poco lavoro, ma in compenso permettevano in zone impervie e
scoscese l'utilizzo del terreno. Troviamo i "ru", vere e proprie
opere di ingegneria idraulica che consentivano di condurre l'acqua
per l'irrigazione a parecchie decine di chilometri di distanza.
Troviamo poi le mulattiere, percorsi fra la campagna e i boschi al
servizio dei villaggi, dei boschi e dei terreni agricoli.
Queste due ultime opere citate erano mantenute con le "corvées",
opere di manutenzione gratuita che la gente dei villaggi prestava.
Erano i tempi dei lavori di interesse collettivo, lavori che
servivano a tutti per lo svolgimento del vivere quotidiano. Oggi
purtroppo si è passati al concetto di pubblico, cioè di tutti e
quindi di nessuno. È difficile infatti far lavorare qualcuno per
tutti gli altri.
La conferma che gli abitanti della montagna e della campagna
erano, e lo sono ancora per il numero ridotto che rimane, i veri
ecologisti, i veri ambientalisti, viene dal fatto che la crescente
industrializzazione, il sicuro e più remunerativo impiego nelle
grandi città, ha provocato non solo conseguenze per l'ambiente in
termini di inquinamento, ma anche la fuga dalla montagna e dalla
campagna. Questa fuga dei montagnardi e dei campagnardi alla
ricerca del benessere ha favorito il compiersi di quelle modifiche
dell'assetto territoriale che sono ora davanti agli occhi di tutti.
La vita oggi richiede modelli, tempi e abitudini che fanno
dimenticare l'importanza e la necessità del territorio.
Ho fatto queste premesse che per alcuni di voi potrebbero
sembrare un patetico richiamo al nostalgico mito del "Valdôtains
maîtres chez nous". Con queste riflessioni voglio invece
semplicemente dire che leggi, norme e regole anche oggi non devono
dimenticare che l'ambiente e il territorio vanno visti in un
rapporto con l'uomo che vi abita.
Ci troviamo oggi ad approvare due leggi che hanno il buon
proposito di organizzare e disciplinare il territorio valdostano.
Queste leggi non sono solo l'atto conseguente di prescrizione dello
Stato, ma sono l'atto finale di una sempre più crescente
consapevolezza di dover porre un punto fermo alla legge regionale
n. 3/60 che prevede appunto la realizzazione di un piano regolatore
regionale.
L'elaborazione, l'adozione poi nel ?96 del piano territoriale
paesaggistico, la necessità di una nuova normativa urbanistica e di
pianificazione territoriale della Valle d'Aosta non è stata un
parto facile e spensierato, è frutto - ci perdoni, Riccarand - non
di un solo padre. La complessità e il grande rilievo della materia,
le difficoltà di accettare il nuovo, alcune visioni vincolistiche
estreme e a volte esterne alla nostra realtà, prese di posizione
dettate dalla diretta esperienza sul territorio, il modo a volte
troppo contorto e complesso con cui venivano esplicitati gli
articoli, sono stati gli elementi che hanno dato vita ad un serrato
confronto fra gli enti locali e l'Amministrazione regionale.
Verrà presentata una risoluzione che darà mandato alla Giunta di
predisporre un riordino del sistema vincolistico, leggi n. 1497/39
e n. 431/85.
La consapevolezza di noi tutti della necessità di questi due
atti ha spronato coloro che intendevano porre un punto fermo ad un
lavoro serrato ed attento. Diverse sono le bozze pervenute ai
consiglieri regionali, diversi sono stati i momenti di riflessione
avuti a disposizione. Credo che poche leggi abbiano avuto un esame
così attento, elemento questo giustificato dalle non indifferenti
ripercussioni che le leggi avranno per la nostra Regione, per i
nostri comuni.
Ho la convinzione che queste due iniziative siano positive, non
solo nella loro filosofia, ma anche per il contenuto
legislativo.
Non entro nei particolari perché altri meglio di me lo faranno o
già lo hanno fatto, ma voglio citare solo alcuni principi
generali.
Obiettivi del piano paesaggistico territoriale: riqualificazione
e diversificazione dello sviluppo turistico, tutela e
valorizzazione del patrimonio ambientale con azioni volte più che a
vincoli ad azioni positive di intervento come la promozione di aree
a protezione speciale, la realizzazione di circuiti di fruizione,
il risanamento delle aree degradate, il restauro edilizio,
urbanistico eccetera; riorganizzazione urbanistica e territoriale
recuperando e adeguando il grande patrimonio abitativo
sottoutilizzato; attuazione di una strategia atta a dare strumenti
per una Regione sempre più aperta agli scambi e alle interazioni e
a promuovere forme di sviluppo sostenibile in grado di valorizzare
le risorse peculiari e le specificità naturali, storiche e
culturali.
Normativa urbanistica e di pianificazione territoriale. Il primo
punto qualificante del disegno di legge è di essere presentato
contestualmente al piano paesaggistico territoriale, impegno questo
non solo della maggioranza, ma anche della III Commissione allorché
si approvò l'adozione del PTP.
Il secondo punto è il fatto che da tutte le parti, politiche e
sociali, è riconosciuta pressante l'urgenza di formulare un testo
unico della legislazione urbanistica ed edilizia vigente.
Terzo punto, la formulazione e la revisione della normativa
urbanistica è indispensabile per coordinare la legislazione con il
piano territoriale paesaggistico. Le osservazioni degli ordini e
dei collegi professionali, delle associazioni dei tecnici comunali,
dei sindaci, delle comunità montane, della Giunta, della
Commissione consiliare hanno contribuito alla costruzione di un
testo che può definirsi buono e in linea con gli obiettivi
prefissati.
La legge non risponde, è vero, a tutte le aspettative delle
varie componenti del confronto, non affronta in maniera compiuta il
settore agricolo, non affronta il grande problema del regime dei
suoli. La legge però riduce e semplifica molti percorsi, demanda
giustamente molte incombenze ai comuni e ha come fine, al momento
dell'adeguamento del piano paesaggistico territoriale da parte dei
comuni, per la Regione la sola competenza sulle varianti
sostanziali e sulle norme di coordinamento della pianificazione
territoriale regionale, ai comuni la pianificazione locale.
Per concludere, pur ritenendo più semplificato il quadro
normativo, visto che rimane comunque l'elemento vincolistico
predominante, oltre alla norma transitoria che permette ai comuni,
quindi ai cittadini, un lasso di tempo per adeguarsi alla nuova
impostazione, chiederei veramente una cultura dell'informazione -
formazione e della prevenzione per dover ricorrere sempre meno agli
articoli del titolo VIII, sanzioni.
Come ho già chiesto per una precedente legge, la legge 12, anche
per questa chiederei che venisse formata dalla Giunta una
commissione fra enti locali e Regione al fine di essere pronti a
recepire tutte quelle incongruenze che dovessero nascere
dall'applicazione della legge.
Presidente Ha chiesto la parola il Consigliere Piccolo.
Piccolo (ADP-PRI-Ind) Credo sia doveroso fare una premessa per
meglio poter esprimere il voto e il perché di questa nostra
dichiarazione di voto che è più di tipo politico e quindi non entra
nel merito dei singoli articoli che sono contenuti nei disegni di
legge.
La premessa innanzitutto è la precisazione che il testo oggi in
discussione è stato notevolmente modificato rispetto al testo
iniziale in considerazione delle osservazioni presentate dai
sindaci, dai comuni e dai singoli cittadini e a seguito soprattutto
del serio lavoro approfondito delle commissioni competenti e dei
consiglieri che vi hanno partecipato.
Secondo noi il testo rivisto, oggi all'approvazione, può essere
votato visto che è diventato quello che deve effettivamente essere
un PTP, cioè uno strumento di indirizzo e di riferimento per la
pianificazione ai livelli inferiori. Noi non avremmo mai potuto
votare un PTP che andava nella direzione di imporre ai piani
regolatori comunali, e di conseguenza agli enti locali, vincoli e
norme cogenti in contrasto con la pianificazione comunale che deve
salvaguardare al massimo l'autonomia dei comuni. Rimane in piedi
una preoccupazione che voglio qui esternare e in questo senso la
Giunta regionale dovrà intervenire affinché norme di indirizzo non
vengano, a volte anche strumentalmente, usate come vincolo per non
approvare scelte degli enti locali da Commissioni tipo il VIA. È un
esempio.
Non possiamo quindi condividere e tollerare che un organismo
tecnico interpreti le leggi a modo e lo stiracchi poi come un
elastico, quindi non si può continuare a far riferimento ad
incompatibilità con il PTP per non approvare varianti che non hanno
nulla in correlazione con le norme vigenti.
Quindi diciamo sì ad un PTP strumento di indirizzo e deve essere
chiaro anche chi deve avere il compito di verificare le
compatibilità delle proposte degli enti locali e non solo riguardo
al piano stesso.
Chiudo quindi annunciando il nostro voto favorevole con un
impegno alla Giunta regionale: esercitare una stretta vigilanza
affinché, usando il paravento del PTP, si incrementino i già
numerosi intoppi e veti di tipo burocratico che sono la vera
malattia moderna della Pubblica Amministrazione.
Presidente Ha chiesto la parola l'Assessore all'ambiente,
urbanistica e trasporti, Riccarand.
Riccarand (VA) Solo per formalizzare gli emendamenti che sono
già a mano della Presidenza. Sono i quattro emendamenti illustrati
dal Consigliere Florio, relativamente agli articoli 16 - 33, 11°
comma - 34, 2° e 3° comma.
Presidente Ha chiesto la parola il Consigliere Florio.
Florio (VA) Soltanto per una precisazione. Al primo comma della
nuova stesura dell'articolo 16 c'è una questione lessicale: a mio
avviso, laddove è scritto "contestualmente all'invio per la
pubblicazione", sarebbe più opportuno scrivere "contestualmente
alla pubblicazione", visto che non vi è procedimento di invio
fisico.
Presidente Ha chiesto la parola il Consigliere Perrin Carlo.
Perrin C. (UV) Je regrette vraiment de l'absence de la minorité
dans cette discussion si importante. Je réaffirme que la question
du plan paysager surtout est sur la table depuis quelques années et
nous avons eu la possibilité de nous confronter à travers toute une
série de discussions, à travers toute une grande série de réunions,
ça a été un travail suivi surtout des membres de la Commission à
qui pouvaient participer tous les conseillers qui étaient
intéressés. Cette majorité d'ailleurs s'était engagée à porter de
l'avant ce plan, convaincue de faire un acte important pour la
Vallée d'Aoste.
Permettez-moi aussi de faire quelque peu de philosophie face à
des textes de loi si importants parce que nous nous préparons
vraiment à discuter et à approuver des lois qui sont fondamentales
pour la gestion de notre territoire.
Ce dessein de loi représente l'arrivée d'un long parcours et
d'un long débat. On peut faire remonter l'origine de ce dessein aux
compétences statutaires en matière d'urbanisme et de plan
d'aménagement des zones d'importance touristique, compétences
statutaires que nous n'avons employées que très partiellement.
La perception de l'importance de se doter d'un instrument de
programmation globale du territoire s'était déjà annoncée vers les
années 60, années qui, par effet du progrès économique général, ont
représenté le début d'un intérêt pour des grands investissements
aussi dans notre Région notamment dans le secteur du bâtiment, dans
le secteur de la deuxième résidence.
Après 50 ans d'autonomie l'on arrive finalement à se doter d'un
instrument pour gouverner convenablement le territoire, valoriser
au mieux notre formidable patrimoine paysager et environnemental
ainsi qu'à mieux organiser l'utilisation du sol.
Il faut certainement faire une brève excursion dans le passé car
nous ne pouvons pas aborder ce thème sans rappeler, comme mon
collègue Borre l'a déjà fait, comment ce territoire a été façonné,
utilisé à travers les siècles.
La Vallée d'Aoste est un pays de montagne par excellence et avec
d'autres régions de montagne elle a contribué à créer celle que
nous appelons civilisation alpestre, ce qui signifie savoir vivre à
la montagne. Ce savoir vivre qui s'est formé et amélioré à travers
les siècles.
La montagne, qui semblait représenter un ensemble plein de
difficultés, a été au contraire un berceau riche en sources et
ressources humaines, économiques et culturelles.
Le territoire anthropisé, peut-être mieux dit humanisé, a été
aménagé de façon collective et a donc contribué à former lui-même
ces collectivités montagnardes, fières, unies avec un sens profond
de liberté et d'indépendance, dû certainement au travail qui était
dur, opiniâtre, un travail qui demandait des connaissances
particulières et précises des règles de la nature montagnarde.
Si nous n'avons pas la connaissance du processus de formation de
cette civilisation, de ce savoir vivre à la montagne, nous avons
certainement des problèmes à nous pencher sur un thème si délicat
comme celui de prétendre de disposer - c'est vrai, parfois par des
règles un peu drôles - l'organisation territoriale future de notre
Pays.
Il faut avant tout dire que le territoire valdôtain a été
intensément utilisé, même exploité. N'ayons pas peur d'employer ce
mot: utilisé et utilisé parfois jusqu'au paroxysme, regardons les
murs élevés partout pour gagner un bout de terre. D'ailleurs Albert
Deffeyes avait dédié un opuscule à cette pratique, qui était
intitulé: "Les murs épaules du Val d'Aoste".
Le territoire a été habité, mais avec beaucoup de
circonspection: les villages généralement blottis aux coins des
prairies ou à lisière des bois, il n'existait pas les fameuses
"fasce di rispetto" car le respect c'était surtout pour les belles
prairies, les bourgs occupaient les lieux de passage, bien alignés
le long de la route principale et puis les alpages, les mayens
protégés des éboulements et des avalanches.
Donc une utilisation du sol attentive, faite avec des
précautions particulières pour ne pas laisser dégringoler la terre,
aussi pour permettre l'arrosage, où les pratiques culturales
étaient beaucoup plus semblables à celles du jardinage qu'à celles
d'une normale pratique agricole.
Le sol a d'ailleurs été utilisé dans tous ses éléments: les eaux
en premier lieu, les pierres, les bois, tout a été distribué avec
discrétion.
Les premiers phénomènes de dérangement ont été représentés par
l'introduction d'une massive industrialisation qui exploitait les
minéraux présents et qui a provoqué des dégâts inconsidérés aux
bois et aux forêts tant à mettre en alerte alors les responsables
des différentes communautés locales.
Un deuxième grand élément de perturbation a été représenté par
l'utilisation des eaux pour l'électricité, début du siècle, puis la
révolution de l'automobile, les routes, le tourisme de masse, le
phénomène de l'urbanisation, des éléments qui ont profondément
dérangé cet ordre formidable et qui ont apporté de grands
changements dans la philosophie de l'utilisation du territoire.
Voilà la nécessité de se doter de règles, d'instruments de
planification et de contrôle.
Le savoir vivre à la montagne est dérangé par toute une série
d'actions et de pouvoirs souvent provenant aussi de l'extérieur qui
ont modifié beaucoup l'image de nos pays et cette image n'est pas
toujours belle, nous convenons, mais la réaction à ces faits risque
encore à nous provenir de l'extérieur; hier nous avions les
sociétés de bâtiment, les sociétés de capitaux, aujourd'hui face
aussi à ce danger il y a souvent la voix des protectionnistes. Hier
ils ont imposé à la montagne leur modèle partiellement destructeur
et aujourd'hui ils lui imposent leur modèle conservateur. Et donc
il est temps de reprendre ensemble le contrôle de la montagne pour
la montagne et pour les montagnards.
Je me rends bien compte qu'il n'est pas correct de décharger sur
d'autres certains dégâts, nous y avons nous-mêmes contribué, il
suffit de rappeler les premières tentatives des plans
d'aménagement, où le syndrome de l'édification s'était emparé de
beaucoup de paysans et montagnards et ce mirage a créé souvent des
conflits aussi dans nos communautés. Mais là aussi nous avons su
réagir, les mouvements d'opinion et la sensibilité aussi de
plusieurs administrateurs communaux - il faut le dire parce que la
Région a été beaucoup passante à ce moment-là - ont évité les
grands dégâts.
J'ai été personnellement confronté aux difficultés de freiner la
construction d'immeubles, de deuxièmes résidences, de reconduire à
une situation de normalité des excès qui étaient en train de se
produire, de graves dommages au territoire et aussi au tissu
culturel et social de nos communautés. C'est l'ancestrale sagesse
montagnarde qui a été mise à l'épreuve par les grands
changements.
Après tout cela il était temps de se réorganiser et les
collectivités locales ont démontré d'être à même de remettre
d'ordre dans leurs respectifs territoires, toutes les communes
valdôtaines s'étant dotées d'un plan d'aménagement. D'autre part la
Région autonome, par une série de lois, règle la matière de
l'urbanisme et de l'utilisation des sols, mais ce sont des lois
partielles qui s'entremêlent avec des lois de l'Etat créant souvent
des conflits dans l'interprétation et dans l'exécution et il
manquait de la part de la Région cet instrument général d'adresse
et d'indication concernant tout le territoire.
C'est dans cette optique qu'on avait chargé ce groupe d'experts
pour réaliser un projet d'un plan paysager; une volonté politique
partageable à laquelle probablement une action de guide et
d'adresse envers ce groupe d'experts n'a pas suivi, groupe qui
imaginait plutôt l'utilisation du territoire de la Vallée d'Aoste
plus soumise à une action de protection et de contrôle strict sauf
pouvoir se bouger à travers des instruments parfois complexes, mais
toujours bien contrôlés par la technocratie et la bureaucratie.
Tout cela a été mis sur pied sans aucune consultation et sans
aucun avis tâchant surtout de ne pas parler avec les
administrateurs et les opérateurs des différents secteurs, les
paysans car ils ne sont là que pour profiter, gâcher le territoire
puis ils ne possèdent pas de grandes visions du territoire. Mot
d'ordre donc protéger, pas utiliser, exploiter, mais attention,
nous avons beaucoup d'exemples de sites protégés et contrôlés - je
ne voudrais citer que Breuil-Cervinia que j'ai vu presque naître et
grandir - donc cette action de protection n'est absolument pas
garantie de sauvegarder, mais c'est de pouvoir réaliser après avoir
suivi des règles complexes que seulement les initiés peuvent
comprendre et que seulement les professionnels experts et préparés
réussissent à interpréter.
Pour revenir à notre plan paysager, je rappelle la consigne des
fameux "elaborati", j'étais encore Syndic à la Commune de Torgnon,
c'était 1993, c'était un conteneur énorme: la cartographie, les
relations et tant des annexes. Première impression: désespoir puis
l'on commence timidement à ouvrir ce coffre, mais d'où commencer?
On commence par la relation généralement et je vous assure que,
étant patoisant de langue maternelle, j'ai trouvé ça presque
incompréhensible, je me se suis presque gêné de ne pas avoir appris
convenablement l'italien.
Mais à part l'ironie, je crois que tout ce paquet dont on avait
entendu parler vaguement ait frayé tout le monde et en a découragé
les tentatives de lecture et de compréhension. Il a fallu cinq ans
pour arriver à ce texte définitif et il faut avouer que jamais une
proposition n'a été si discutée, analysée, critiquée dans tous les
sens et je dois dire qu'il en a valu la peine.
Avec cet instrument la Région se prend en charge son territoire
tout ensemble pour la première fois dans son histoire; elle donne
surtout des adresses, elle prend en charge le territoire et elle
indique comment ce territoire peut être utilisé.
La vision protectionniste est renversée et je voudrais encore
citer un bon montagnard qui disait: la nature c'est très beau quand
elle est bien entretenue, ici il y a une façon d'exploiter la
montagne plus belle, il faut la retrouver, nous avons bien dit
exploiter pas entretenir. Avec ce plan c'est nous qui disons ce que
nous entendons faire sur notre territoire sans qu'il y ait
l'interférence des associations protectionnistes ou des intérêts
économiques et financiers qui nous ont lourdement conditionnés.
Il est important qu'on aille aussi analyser et réviser tous les
empêchements dérivés des lois de l'Etat afin d'avoir un seul
instrument de contrôle et qu'une partie de ce contrôle puisse être
directement confiée aux communes.
Les communes devront adapter leurs plans aux indications et aux
adresses du plan paysager, les adaptant à leurs réalités, à leurs
situations et la loi d'urbanisme que nous venons de présenter va
dans cette direction.
Toute une série d'obligations sera éliminée ainsi que les
procédures de formation, de contrôle et d'approbation des
variations au plan d'aménagement, ainsi que les interventions dans
les zones A, les zones de récupération. Cela est prévu en
conséquence de l'approbation des plans par la nouvelle proposition
de loi sur l'urbanisme.
Le travail déployé par l'Association des syndics a été
considérable et en définitive les observations et les propositions
faites ont été, pour la plus grande partie, prises en charge. Il y
a eu la participation active des ordres professionnels ainsi que de
l'Association des remontées mécaniques et d'autres, aussi que nous
avons vus participer à travers les observations.
Il y a eu peut-être l'absence du monde productif, surtout du
monde paysan, sauf quelques petites exceptions de coopératives et
de consortiums et je retiens là une grave lacune pour une catégorie
qui gère la plus grande partie du territoire. Nous avons d'ailleurs
noté qu'il n'existe pas dans les différents systèmes envisagés un
véritable système des terres cultivables cela, je regrette, je l'ai
toujours dit même dans la première discussion. Ce sont les terres
cultivables qui devraient être les mieux défendues face à
l'agression qu'elles ont subie dans ces trente derniers ans. On
s'est plutôt occupé des aires naturelles qui, pour leur position,
ne courent pas de grands risques.
La Vallée d'Aoste doit pouvoir utiliser l'atout de ses beautés
naturelles tout en ayant le devoir de les utiliser convenablement,
s'agissant d'espaces et de biens précieux pour tous. Le territoire
représente pour la Vallée d'Aoste et pour les Valdôtains leur
patrimoine le plus important et comme tout patrimoine il faut
l'utiliser avec bon sens et circonspection car il n'est pas infini
et pas toujours renouvelable. Nous devons veiller dans le futur
pour suivre avec attention, en collaboration avec les collectivités
locales, les effets que ces adresses auront pratiquement sur le
territoire. Le plan paysager ne doit pas être une chemise de force
qui enveloppe notre Pays, il devra pouvoir s'adapter et ensuite se
modifier et petit à petit permettre une toujours plus grande
simplification des procédures et aussi une graduelle élimination
des contrôles.
Avec ce souhait, nous réaffirmons l'importance de ce document,
car la Région Vallée d'Aoste, par l'approbation de ce plan et de
cette loi de l'urbanisme, a démontré de savoir utiliser au mieux
ses compétences. C'est un grand pas de l'avant pour l'autonomie
appliquée à notre réalité la plus proche: l'ensemble de notre
territoire.
Si dà atto che, dalle ore 18.09, riassume la presidenza il
Presidente Stévenin.
Presidente Ha chiesto la parola il Consigliere Florio.
Florio (VA) Vorrei presentare, leggendolo, l'ordine del giorno
cui si è richiamato anche il Consigliere Borre nel suo
intervento.
Si tratta di un ordine del giorno che racchiude in modo
estremamente sintetico e vero, ma compiuto, una serie di
riflessioni che sono venute fuori non solo nel corso della
discussione in Commissione, ma anche nei momenti precedenti e che
avevano avuto avvio sin dal primo esame del piano territoriale
paesistico in sede di sua adozione da parte della Giunta regionale.
Si tratta di un ordine del giorno che costituisce una sorta di
tracciamento di un obiettivo verso il quale, fra gli altri, questa
Giunta viene impegnata ad indirizzarsi in relazione alla più giusta
calibratura fra la presenza di vincoli e la loro distribuzione sul
territorio e la necessità che questa rete di vincoli non
costituisca rallentamento od impedimento al corretto uso del
territorio.
Do lettura dell'ordine del giorno:
Ordine del giorno
Il Consiglio regionale della Valle d'Aosta
Ricordato che la legislazione regionale individua nel P.T.P. uno
strumento generale del governo del territorio, tanto agli effetti
della trasformazione urbanistica quanto ai fini della tutela del
paesaggio;
Evidenziato che con l'approvazione del P.T.P. si pongono le basi
per una futura generale revisione della normativa in materia di
tutela del paesaggio e per la riforma delle attuali procedure
autorizzative;
Impegna
la Giunta regionale
- a procedere entro il termine di 18 mesi dall'approvazione
della presente legge alla ricognizione generale dei vincoli
derivanti dalla legge n. 1497 del 29 giugno 1939 e n. 431 dell'8
agosto 1985;
- a garantire, nel rafforzamento e nel pieno esercizio delle
competenze della Regione Valle d'Aosta, la semplificazione,
l'accelerazione ed il coordinamento delle procedure autorizzative,
superando la logica della sovrapposizione dei vincoli;
- a razionalizzare, in un sistema unificato, i vincoli
sopramenzionati, individuando le aree per le quali permane un
rilevante interesse regionale alla tutela paesaggistica e
delegando, sulla base di un'apposita normativa di indirizzo,
l'esercizio delle funzioni amministrative attinenti le restanti
zone del territorio agli enti locali e privilegiando ove possibile
l'azione informativa e di indirizzo rispetto all'intervento
propriamente vincolistico.
F.to Borre - Perrin C. - Ferraris - Piccolo - Bionaz -
Mostacchi
Florio (VA) L'ordine del giorno è firmato da Borre Fedele, da
Carlo Perrin, dal sottoscritto, da Piero Ferraris e da Guglielmo
Piccolo.
Presidente Se non ci sono altri consiglieri che chiedono la
parola, dichiaro chiusa la discussione generale. Ha chiesto la
parola l'Assessore all'ambiente, urbanistica e trasporti,
Riccarand.
Riccarand (VA) Esiste in Valle d'Aosta una cultura della
protezione della natura, dell'ambiente e del territorio che ha una
forte valenza positiva e che è antica che non ha niente a che
vedere con l'ecologismo della domenica di cui parlava Carlo Perrin,
ma che esprime un'esigenza reale, presente e diffusa sul nostro
territorio. E questa cultura protezionistica ha trovato anche una
traduzione normativa molto precisa e forte nella storia della
legislazione della Valle d'Aosta, in particolare con la legge n.
3/60, che è stato il primo importante provvedimento urbanistico
della Regione Valle d'Aosta, e che aveva un'affermazione
all'articolo 1 che forse oggi spaventerebbe molti componenti di
questo Consiglio e che io vi rileggo: "Il territorio della Valle
d'Aosta è dichiarato bellezza naturale di pubblico interesse e zona
di particolare importanza turistica". Un'affermazione di questo
genere significava una procedura autorizzativa a livello regionale
su tutto il territorio della Valle d'Aosta.
Quest'articolo 1 è stato poi impugnato da società che avevano
interessi speculativi sul territorio di edificazione ed è stato
annullato purtroppo dalla Corte costituzionale in tempi in cui
evidentemente non esisteva un'adeguata sensibilità. Direi però che
la normativa nostra sotto quest'aspetto si era proiettata molto in
avanti.
I due provvedimenti che oggi approviamo, piano territoriale
paesaggistico e normativa urbanistica, si ricollegano idealmente ed
operativamente a questa legge del 1960: operativamente perché è
proprio la legge del ?60 che ha previsto che la Regione Valle
d'Aosta si dotasse di un piano paesistico ed urbanistico a livello
regionale e questo piano, secondo la legislazione del '60, doveva
essere la base su cui poi venivano redatti tutti i piani
regolatori. Purtroppo la Regione ha affermato il principio, ma poi
non ha fatto il piano, quindi si è proceduto ad una pianificazione
che è avviata a partire dal ?65 perché il primo piano regolatore è
quello di Aosta approvato nel ?65, via via fino al piano di Oyace
che abbiamo approvato l'altro ieri, che è l'ultimo piano regolatore
generale comunale. I 74 comuni della Valle d'Aosta si sono dotati
di piano in assenza di indirizzi esplicitati e definiti da una
pianificazione a livello regionale, cosa che sarebbe stata logica.
Ed è qui che sta la radice antica del piano territoriale paesistico
anche se poi abbiamo avuto un'ulteriore sollecitazione a partire
dalla fine degli anni ?80 con l'emanazione della legge Galasso
però, il punto di riferimento da cui si è partiti è
fondamentalmente la legge regionale del '60 quindi, direi che, dal
punto di vista ideale e anche dal punto di vista operativo, ci
ricolleghiamo a quella normativa.
Inoltre, con il disegno di legge di revisione della normativa
urbanistica noi andiamo oggi a sostituire tutta la legislazione
regionale che a partire dal 1960 in poi si era venuta
stratificando. Dal ?66 arriviamo all'ultima legge del ?96, sono ben
22 leggi regionali che con il testo unico che approviamo vengono
abrogate. Si tratta di un lavoro di estrema rilevanza dal punto di
vista della razionalizzazione della normativa, non ricordo
precedenti in questo Consiglio regionale di interventi di tale
ampiezza rispetto alla normativa regionale. Si tratta anche di un
intervento di grande innovazione dal punto di vista legislativo
perché non solo si è messo ordine e razionalizzato la normativa
esistente, ma si è rinnovata la normativa perché il quadro di
riferimento si è modificato, gran parte della normativa che avevamo
si riferiva ancora alla situazione dei comuni in assenza di piani
regolatori, oggi abbiamo tutti i comuni con il piano regolatore
approvato per cui tutta la normativa ormai si riferisce alle
varianti di piano e non più alla situazione precedente.
Abbiamo tenuto conto ovviamente dell'evoluzione che c'è stata
nelle competenze a livello urbanistico, quindi si sono recepiti
tutta una serie di strumenti nuovi, dagli accordi di programma alle
procedure accelerate che possono essere utilizzate nella
pianificazione urbanistica, si è rafforzata o si cerca di
rafforzare con questa legge la competenza regionale perché, come
dicevo prima, c'è un problema di verifiche e di controllo da parte
del Presidente della Commissione di coordinamento in quanto
riconduciamo alla competenza regionale settori che finora erano
rimasti disciplinati con normativa dello Stato. Ad esempio, gli
"standard" urbanistici sono ancora oggi disciplinati da un decreto
ministeriale, mentre qui li riconduciamo ad una competenza
regionale attraverso una deliberazione del Consiglio regionale che
dovrà essere emanata sulla base di questa legislazione. Questo ha
anche un significato preciso perché gli "standard" ministeriali si
riferiscono ad un contesto generale italiano, ad una normativa di
carattere generale che molte volte nella nostra realtà ha delle
controindicazioni abbastanza precise e lo vediamo nella realtà
quotidiana pertanto, credo che, anche dal punto di vista del
rafforzamento delle funzioni che abbiamo come Amministrazione
regionale nel settore, si tratti di un grosso passo avanti.
Anche a me dispiace che non ci sia stata la partecipazione dei
Consiglieri di minoranza in questo dibattito e ancor più mi
dispiace perché, se ci sono stati dei provvedimenti che hanno avuto
un lungo iter di discussione, di concertazione e di confronto a
tutti i livelli, sono proprio questi. Non si tratta di
provvedimenti che sono nati come funghi un mese fa, ma c'è stata
tutta una fase che ha coinvolto gli organi consiliari, che ha
coinvolto gli interlocutori sociali, tutti gli ordini
professionali, l'Associazione dei sindaci, l'Associazione dei
Presidenti delle comunità montane, l'Associazione dei tecnici
comunali; c'è stato un confronto lungo, approfondito, difficile che
però ha portato alla fine ad un testo equilibrato anche se ognuno
di noi potrà avere delle perplessità rispetto a singole soluzioni.
Del resto sfido a trovare un accordo unanime su 100 articoli di
questa complessità, ma direi che alla fine si è raggiunto un
equilibrio che ritengo di estremo interesse su cui sarebbe stato
opportuno avere un contributo da parte di tutte le forze politiche.
Se ci fosse stato magari un po' meno di contributo da parte
dell'Union e un po' più dalle altre forze politiche, credo che
sarebbe stato molto più positivo rispetto alla dialettica
complessiva invece, devo dire che alcune forze politiche sono state
totalmente assenti, ma non oggi, lo sono state anche nelle fasi
precedenti pur avendo dato tutte le possibilità di intervenire, di
fare delle proposte che sono state prese in considerazione sia
personalmente, sia attraverso gli uffici, sia attraverso gli
esperti che ci hanno affiancato in questo lavoro di predisposizione
del testo.
Credo che, nonostante quest'assenza di una parte del Consiglio
in questo lavoro, oggi approviamo dei provvedimenti che sono
importanti, che modificheranno in modo estremamente positivo il
modo di intervenire sul nostro territorio, che rappresentano un
tentativo coraggioso per andare avanti e penso che abbiano anche un
livello di definizione molto accurato: non si tratta sicuramente di
formulazioni improvvisate, ma frutto di un'attenta valutazione.
Sono provvedimenti che sono andati avanti in simbiosi, piano
territoriale paesistico e legge urbanistica, direi andando persino
al di là di quelli che erano gli impegni che come maggioranza
avevamo assunto all'inizio della legislatura perché nel programma
di maggioranza all'inizio di legislatura avevamo indicato
l'obiettivo di arrivare finalmente ad una conclusione dell'iter del
piano territoriale paesistico, però poi ci siamo resi conto della
necessità di intervenire contestualmente sulla normativa
urbanistica e quindi abbiamo affrontato anche questo lavoro che non
era indifferente e che è stato portato avanti con la necessaria
determinazione.
Questi due provvedimenti poi vanno inquadrati in un impegno più
generale sui temi urbanistici portati avanti in questi anni e che
poi ci consentono di arrivare a questa conclusione, impegno che sta
nel fatto che in questa legislatura la Giunta regionale ha
esaminato e approvato 29 piani regolatori generali comunali. Molti
di questi piani erano stati trasmessi all'Amministrazione regionale
agli inizi degli anni ?80, quindi giacevano nei cassetti
dell'Amministrazione regionale da una quindicina d'anni. È stata
una precisa scelta politica quella di andare ad affrontare una
situazione arretrata di piani che giacevano in una situazione
anomala, di concludere quest'iter, di dare un piano generale alla
Valle d'Aosta che rappresentasse poi la base degli interventi
successivi di revisione e di adeguamento. Perché è chiaro che i
piani che abbiamo e che sono stati approvati in un arco di tempo
così lungo, dal ?65 (Aosta) fino al ?98 (Oyace), hanno al loro
interno caratteristiche molto diverse, riflettono situazioni anche
di sensibilità sul piano urbanistico e territoriale molto
diversificate, quindi dovranno sicuramente avere un adeguamento
però, oggi abbiamo alcuni criteri che sono esplicitati.
È all'interno di questo contesto che vanno valutati questi due
provvedimenti che concludono un impegno costante che c'è stato su
questi temi in questa legislatura e che riguardano un aspetto
fondamentale della Valle d'Aosta che è la gestione del suo
territorio.
Presidente Pongo in votazione l'ordine del giorno presentato dal
Consigliere Florio a firma di una serie di consiglieri
regionali:
Presenti, votanti e favorevoli: 21
Il Consiglio approva all'unanimità
