Classificazione
SPORT E TEMPO LIBERO
Manifestazioni sportive


Resoconto integrale del dibattito dell'aula
Oggetto del Consiglio n. 2589 del 21 maggio 1997 - Resoconto
SEDUTA POMERIDIANA DEL 21 MAGGIO 1997
OGGETTO N. 2589/X Concessione, ai sensi della legge regionale
31/1992, di un contributo di lire 5.500.000 all'Unione Sportiva
Pont/Donnaz - Calcio nelle spese previste per l'organizzazione di
un torneo di calcio giovanile denominato "2° Memorial D.Parisio",
in programma a Donnas dal 24 maggio al 1° giugno 1997. Approvazione
ed impegno di spesa.
Deliberazione Il Consiglio
Premesso che:
L'Unione Sportiva Pont/Donnaz - calcio ha presentato
all'Assessorato regionale del turismo, sport e beni culturali, una
richiesta tendente ad ottenere, ai sensi della legge regionale 24
giugno 1992, n. 31, un contributo nelle spese previste per
l'organizzazione e lo svolgimento del torneo di calcio giovanile
denominato "2° Memorial Davide Parisio", in programma nel Comune di
Donnas, presso lo stadio intercomunale "Crestella", dal 24 maggio
al 1° giugno 1997;
Alla richiesta sopra specificata è stato allegato il sotto
dettagliato preventivo che evidenzia un totale di spesa pari a Lire
13.000.000:
USCITE
- premi Lire 7.000.000
- realizzazione magliette per i partecipanti Lire 3.000.000
- arbitri Lire 500.000
- ristoro finale ai partecipanti Lire 1.000.000
- varie (lavatura maglie - pulizia spogliatoi) Lire
1.500.000
=============
TOTALE Lire 13.000.000
ENTRATE
- iscrizioni Lire 1.000.000
- biglietti d'ingresso Lire 1.600.000
=============
TOTALE Lire 2.600.000
Si dà atto che l'Ufficio regionale per il turismo, ritiene che
le spese sopra esposte siano ammissibili a contributo e che
l'iniziativa di cui trattasi sia da considerarsi di interesse
turistico promozionale;
Si ritiene pertanto di aderire alla richiesta dell'Unione
Sportiva Pont/Donnaz - calcio mediante la concessione di un
contributo massimo di Lire 5.500.000, pari al 42 percento circa
delle spese preventivate per l'organizzazione e lo svolgimento
dell'iniziativa in questione;
Si fa presente che il contributo in questione è riferito al
raggiungimento dell'obiettivo n. 3207 "Programmazione e gestione
dei contributi per l'organizzazione di manifestazioni promozionali"
del bilancio di gestione per l'anno 1997 e triennio 1997/1999;
Vista la legge regionale 24 giugno 1992, n. 31;
Richiamate le deliberazioni della Giunta regionale n. 6162 in
data 30 dicembre 1996 e n. 317 in data 3 febbraio 1997 concernenti
il bilancio di gestione della Regione per l'anno 1997 e per il
triennio 1997/1999, nonché la circolare applicativa n. 7 in data 6
febbraio 1997 (prot. 320/SGT);
Visto il parere favorevole di legittimità rilasciato dal
Dirigente dell'Ufficio regionale per il turismo dell'Assessorato
del Turismo, Sport e Beni Culturali, ai sensi dell'articolo 72
della legge regionale 3/1956, e successive modificazioni, e del
combinato disposto degli articoli 13 - comma 1 - lettera e) e 59 -
comma 2 - della legge regionale 45/1995, sulla presente
deliberazione;
Delibera
1) di approvare, ai sensi della legge regionale 24 giugno 1992,
n. 31, la concessione di un contributo fino ad un massimo di Lire
5.500.000 (cinquemilionicinquecentomila) a favore dell'Unione
Sportiva Pont/Donnaz - calcio, con sede in Pont-St-Martin, C.F.
81005250071 - P.I. 00365500073, e comunque in percentuale non
superiore al 42 percento delle spese effettivamente sostenute e
regolarmente giustificate per l'organizzazione e lo svolgimento di
un torneo di calcio giovanile denominato "2° Memorial D. Parisio",
in programma a Donnas, presso lo stadio intercomunale "Crestella",
dal 24 maggio al 1 giugno 1997;
2) di approvare e di impegnare la spesa di Lire 5.500.000
(cinquemilionicinquecentomila), con imputazione al cap. 64320 del
bilancio preventivo della Regione per l'anno 1997 ("Contributi e
sussidi ad istituzioni e organismi vari per attività nel settore
del turismo e del tempo libero"), riferimento dettaglio n. 3015,
che presenta la necessaria disponibilità;
3) di stabilire che alla liquidazione si provveda, ai sensi
dell'articolo 58 della legge regionale 27 dicembre 1989, n. 90, su
richiesta del Dirigente dell'Ufficio regionale per il turismo e lo
sport dell'Assessorato regionale del turismo, sport e beni
culturali a manifestazione avvenuta e previa presentazione del
consuntivo corredato da idonei giustificativi di spesa;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
Decreto Legislativo 22 aprile 1994, n. 320 e di darne
esecuzione.
Presidente Qualcuno chiede la parola? Se nessuno chiede la
parola, pongo in votazione la delibera in oggetto:
Presenti, votanti e favorevoli: 27
Il Consiglio approva all'unanimità
