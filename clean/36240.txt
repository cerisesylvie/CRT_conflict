Classificazione
CONSIGLIO REGIONALE
ISTRUZIONE PUBBLICA



Oggetto del Consiglio n. 488 del 12 marzo 2014 - Resoconto
OGGETTO N. 488/XIV - Inizio della discussione sulla mozione:
"Impegno della commissione consiliare competente ad incontrare una
delegazione degli studenti universitari e della scuola secondaria
di secondo grado in merito alla riduzione dei finanziamenti
previsti nei piani di offerta formativa".
Président
- Pour l'illustration, la parole au collègue
Donzel.
Donzel (PD-SIN.VDA)
- Grazie Presidente.
Il tema che dobbiamo affrontare è quello delicatissimo del
finanziamento dei giovani che studiano all'università. È un tema
più che mai delicato perché va a collocarsi in un momento in cui i
giovani non hanno grosse alternative. C'è una disoccupazione
assolutamente crescente, tra l'altro, in Valle d'Aosta; una
situazione gravissima che ci ha portato ad avere una situazione di
disoccupazione giovanile che ci mette tra le peggiori regioni del
Nord Italia. È inutile quindi fare i confronti con il sud, dove la
realtà era storicamente e profondamente diversa, ma i confronti con
le altre Regioni del Nord vedono davvero la situazione difficile.
La prospettiva di promozione che viene offerta dallo studio quindi
va assolutamente sostenuta, perché la sfida delle nuove
competitività chiede ai nostri giovani maggiore formazione,
maggiore professionalità, anche...non soltanto per quelle lauree,
diciamo, che sono le lauree nelle materie umanistiche, ma in quelle
scientifiche e anche in quelle possibilità che danno oggi le
università di formarsi anche sul piano professionale. Dal nostro
punto di vista quindi...l'avevamo già fatto emergere come forze di
opposizione - UVP, ALPE, Movimento Cinque Stelle e PD-Sinistra VDA
- in sede di bilancio...eravamo fortemente preoccupati dei tagli
che erano stati apportati alle voci che riguardavano l'assegno di
studio e il finanziamento per quanto riguarda anche la possibilità
di sostenere gli affitti per quelli che vivono nelle località dove
ci sono le università. Anche se l'interpellanza si riferisce
unicamente a queste due voci, trascinava con sé anche un effetto su
quello che riguarda il rimborso dei trasporti.
Ci sono stati gli studenti, che da anni non si mobilitavano in
Valle d'Aosta, che hanno fatto un'importante mobilitazione; noi
nella mozione abbiamo voluto riportare quello che loro hanno
dichiarato dopo l'incontro con l'Assessore all'istruzione e
cultura:
"non abbiamo avuto le risposte che ci aspettavamo,
anzi, a parte qualche rassicurazione, ad esempio, su alcuni
interventi urgenti in alcune sedi nelle quali sono in corso, in
dirittura d'arrivo lavori straordinari
- non so che cosa gli
avrà raccontato l'Assessore
...
-
non abbiamo avuto
risposte, mah, vedremo, ci sarà riunione a breve e ci
confronteremo".
Questo è un dato positivo che l'Assessore apra
un confronto con gli studenti, peccato che lo stesso Assessore, che
dice ai ragazzi
:
"ci confronteremo, dialogo aperto..." e
quant'altro, venga in commissione e dica: "
les jeux sont faits,
rien ne va plus
, queste sono le tabelle, questi sono i dati,
questi sono i finanziamenti che noi erogheremo". Adesso non so di
che cosa voleva parlare con gli studenti, visto che loro, per
quanto ne sappiamo noi, erano molto interessati a queste voci.
Noi intanto contestiamo, Assessore, una questione di metodo: una
cosa è tagliare in sede di bilancio il finanziamento, un fatto
gravissimo, ma quello che noi, diciamo, è inaccettabile...ed è per
quello che noi chiediamo alla commissione competente di riaprire il
dibattito su questo tema e di aprirlo anche agli studenti facendo
anche parlare con noi, con i Consiglieri regionali, con la
commissione competente gli studenti...ecco, il metodo
inaccettabile, una volta dopo aver tagliato, è di dire che la
redistribuzione la decide l'Amministrazione regionale, il Governo
regionale, senza un passaggio preventivo in commissione e, infatti,
regolarmente in commissione i problemi vengono fuori. Viene fuori
che, innanzitutto, ad oggi, i calcoli che ci vengono offerti sono,
dal nostro punto di vista, molto lacunosi, nel senso che
emergerebbe che un 90 percento di famiglie potrebbe rivolgersi
adesso sulla base delle soglie di reddito fissate...farebbero
domanda adesso a marzo, ma, e qui sta il bello del gioco...quindi
il 90 percento di chi aveva l'assegno l'anno scorso va e fa
domanda, però, sulla base di calcoli abbastanza attendibili, entro
ottobre, soltanto il 58-68 percento delle famiglie, quindi degli
studenti, raggiungerebbe i crediti necessari ad avere l'assegno.
Questo, nudo e crudo, vuol dire che il 40 percento non ha accesso
al finanziamento, quindi voi dite alle famiglie:
"venite, fate
domanda"
, però soltanto il 60 percento avrà questo contributo.
"Eh, non studiano abbastanza questi ragazzi... - no? -devono
quindi darsi da fare di più". Questo è un modo un po' particolare
di dire: "vogliamo sostenere le famiglie deboli, le fasce deboli,
nessuno viene escluso". Stante a queste tabelle che ci fornisce
lei, il 40 percento viene escluso, ma poi andiamo a verificare
anche la metodologia che lei ci ha presentato. Sostanzialmente due
fasce di reddito per accedere ai contributi: chi sta sotto una
certa soglia, 60 percento di erogazione, ha diritto, diciamo, a
quest'assegno; chi invece sta in un'altra fascia ha immediatamente
un salto profondamente diverso nell'erogazione.
Ci sono quindi due fasce di accesso alla premialità e due fasce
in uscita di premialità. Noi quello che abbiamo detto è che, stando
anche all'interno delle sue fasce, che per noi sono tutte da
verificare, occorrerebbe andare a verificare e creare una maggiore,
diciamo, differenziazione. Una cosa è dire: "tu hai diritto al 60
percento"
,
"50 percento", "40 percento", "30 percento", cioè
si fa una differenziazione. Abbiamo visto che in altre Regioni si
fa una differenziazione maggiore, io non dico di arrivare ai
livelli della Provincia di Bolzano che in commissione il collega
Guichardaz aveva portato ad esempio...che ha introdotto 13 fasce,
però noi 2. Mi ricorda un po' un provvedimento alla Berlusconi, che
voleva ridurre a 2 le fasce della tassazione. Magari c'è questo
rapporto con la destra, vi è rimasto nell'orecchio, però, per
evitare iniquità, si aumentano le diverse fasce, questo è un
principio assodato in tutti i sistemi di erogazione di
finanziamenti, ridurre a 2 vuol dire sicuramente mettere tutto in
un mucchio.
Altra considerazione che vorrei farle è che, secondo me, quando
si va ad intervenire sul
welfare
, perché qui parliamo di
welfare
, bisognerebbe avere alle spalle anche una certa
analisi sociologica della società valdostana, nel senso che, quando
si interviene sulle misure del
welfare
, si va a cercare di
leggere qual è la società valdostana e dove si interviene. Allora,
a me fa piacere che ci sia questa passione...adesso non voglio
chiamare in causa per fatto personale l'Assessore Marguerettaz,
quindi... Ho notato, in generale, che c'è questa frase:
"noi
sicuramente alle fasce più deboli vogliamo dare garanzie"
ed è
una cosa che mi apre il cuore, salvo che poi introducete questo
sistema dei crediti che taglia fuori un sacco di persone. L'analisi
sociologica della società valdostana ci porta a verificare, se
qualora...non so se l'avete fatto, a prendere atto che c'è anche in
Valle d'Aosta una sorta di ceto medio che è fortemente compresso
dalla crisi, fortemente stressato, ma ancora questo ceto medio
esiste. Allora, anche qui non si può dire: "un anno, fino al 2013 -
anno elezioni - erogazioni a tutti, addirittura rimborsi di viaggi
aerei per raggiungere le sedi universitarie". L'anno dopo si dice:
"mah, il ceto medio non ci interessa più, noi dobbiamo intervenire
sulle fasce deboli", cioè, scusate, ma francamente non vi capisco,
perché non è possibile che...come dire? fate questi provvedimenti
draconiani...tanto dite: "adesso dobbiamo resistere un anno dopo le
elezioni, poi vediamo. Le europee le toglieremo in qualche modo, ci
inventeremo qualche scappatoia per non considerarla un'elezione che
conta, poi magari dall'anno dopo incominciamo di nuovo ad entrare
nella logica di quei finanziamenti che vanno a dire quanto siamo
bravi". Allora, non si può governare in questo modo una Regione,
perché, secondo me, ci vuole una coerenza e un modo di lavorare che
è profondamente diverso.
Ritornando alla questione del metodo, appunto, noi pensiamo che
bisogna tornare in commissione, bisogna incontrare gli studenti,
ragionare con loro e rivedere queste tabelle che lei ha fatto. Fra
l'altro, abbiamo tutto il tempo di farlo, perché il meccanismo che
riguarda i trasporti è già partito e ha un suo iter, ma il
meccanismo che riguarda gli assegni per quanto riguarda
l'istruzione è un meccanismo che ci dà tempo fino ad ottobre. Noi
quindi abbiamo tutto il tempo di modificare quella delibera, di
apportare i miglioramenti e di correggerla innanzitutto nel metodo
e poi nel contenuto.
Per quanto riguarda invece la richiesta di misure aggiuntive,
ebbene la risposta...e qui, ahimè, lo devo chiamare in
causa...viene proprio dall'Assessore ai trasporti, Marguerettaz,
che, per quanto riguarda la sua parte, ha detto:
"vedremo, se
nel corso dell'anno dovessero emergere esigenze particolari,
interverremo con variazioni di bilancio".
Ebbene, è proprio
quello che chiediamo nella nostra mozione. Ricordo che...magari io
ho capito male quello che diceva l'Assessore Marguerettaz, ma c'è
una registrazione della commissione e quindi in qualche modo
potremo ritornare su questo punto...quindi se le variazioni di
bilancio valgono per i trasporti, io penso che debbano analogamente
valere anche per quanto riguarda assegni di studio e quant'altro e
quindi bisogna fare questo sforzo. Penso che il lavoro della
commissione potrà essere molto proficuo: uno, dando protagonismo ai
giovani, perché...questo è anche un fatto di democrazia, va bene
ricevere i giovani nelle stanze del potere, ma poi bisogna anche
che i giovani abbiano delle risposte chiare rispetto, diciamo, alle
aspettative che si sono create, perché se uno gli dice: "ci
rivediamo, ne parliamo"...e quant'altro e poi il provvedimento è
bloccato, allora ecco che creiamo quella base per cui c'è la fuga
dalla democrazia dei giovani, perché se uno dice: "aperti al
dialogo, parliamo...", un giovane si aspetta che poi questo dialogo
ci sia e si possa intervenire sui provvedimenti. Io quindi auspico
che quelle dichiarazioni rispondano a comportamenti conseguenti e
che non sia questa l'ennesima occasione in cui noi mettiamo i
giovani a dire: "basta, della politica non ne vogliamo più
sapere!".
Presidente
- Possiamo aprire la discussione generale. Ci
sono richieste di intervento? La parola alla collega Morelli.
Morelli (ALPE)
- Merci Madame la Présidente.
La mozione è già stata ben illustrata dal collega Donzel, che ha
ricordato come il passaggio in commissione sia avvenuto a babbo
morto - come ama dire il nostro collega Bertin che salutiamo -: a
babbo morto perché le delibere sono chiuse e gli Assessori ai
trasporti e all'educazione sono venuti a raccontarcele in
commissione. All'Assessore Marguerettaz rendiamo merito che ha
voluto fare un'operazione di chiarezza portandoci la delibera dello
scorso anno con le modifiche dell'attuale perché fosse chiara ed
evidente la trasformazione, la modifica che è stata apportata e ci
ha detto chiaramente che il criterio è stato quello di assicurare
un aiuto a coloro che hanno effettivamente dei bisogni e delle
necessità e che i parametri introdotti sono stati due: quello del
reddito, con riferimento all'ISEE, e quello meritocratico sulla
base dei crediti scolastici. Ci ha anche detto che è stato
riparametrato - e credo che su questo possiamo anche essere
d'accordo - il numero dei viaggi: portato da 120 a 80, perché,
effettivamente, 120 viaggi non venivano utilizzati ed erano forse
troppi. Sono stati eliminati i contributi per i viaggi
aerei...ecco, su questo non abbiamo modo di capire la portata di
questa modifica e sarà sicuramente interessante sentire l'opinione
degli studenti; non abbiamo dati che possano essere a sostegno o
contro questa modifica...e che si premia l'acquisto
online
,
e questo è sicuramente un vantaggio.
Scopriamo anche che gli aventi diritto negli scorsi anni erano
1.400, 1.400 famiglie beneficiavano in modo indifferenziato dei
contributi per il trasporto...ma che, per programmare la riduzione,
in realtà non è stata fatta una profilazione delle famiglie, perché
ci è stato detto:
"non è possibile fare una profilazione delle
famiglie perché prima il contributo veniva dato in modo
indifferenziato a tutte"
. Ora, noi crediamo che ci siano
strumenti per fare la profilazione delle famiglie: ci siano
strumenti statistici, ci siano osservatori che possano fornire dei
dati che rendano le disposizioni per i contributi più aderenti alla
realtà. Più aderenti ad una realtà che è profondamente cambiata e
quindi forse ha un senso dire che è più corretto sostenere chi ha
realmente bisogno, ma come facciamo a stabilire chi ha realmente
bisogno se non facciamo un minimo di simulazione? Aderente alla
nostra realtà, alla realtà regionale, alla realtà patrimoniale
delle famiglie valdostane, perché la semplice valutazione
reddituale può essere fuorviante, è stato detto in
commissione...chi non possiede in Valle d'Aosta dei terreni spesso
per lo più incolti? Chi non possiede dei fabbricati spesso
inutilizzabili, che vanno però ad influire sulla situazione
reddituale?
La riflessione approfondita in commissione andava fatta prima,
perché la riflessione in commissione ha prodotto osservazioni che
forse fatte prima avrebbero permesso una modulazione diversa, sulla
creazione, per esempio - lo ha già detto anche il collega Donzel -,
di un maggior numero di fasce. Sia per il sostegno ai trasporti,
che per le borse di studio, che per il sostegno per gli
appartamenti ci sono due fasce, quando altre Regioni hanno
differenziato in modo molto articolato e molto dettagliato le
fasce. Noi facciamo due fasce e, tra l'altro, l'Assessore Farcoz ha
anche fatto un passaggio che definirei infelice in commissione: ha
detto che sì, la suddivisione in un maggior numero di fasce è anche
stata valutata e che, essendoci però 250 euro fra la fascia più
bassa e la fascia più alta - 250 euro di differenza del contributo
-, ci sarebbe stato lo stacco magari di 50 euro da una fascia
all'altra e quindi, dal punto di vista degli uffici, il gioco non
valeva la candela. Beh, dal punto di vista delle famiglie, forse il
gioco vale la candela, forse per tante famiglie valdostane anche
per una differenza di poche centinaia di euro il gioco vale la
candela e la storia dell'algoritmo che ha sollevato non cambia
nulla, anche l'algoritmo porta a delle differenze che devono
corrispondere a delle differenze dettagliate nell'assegnazione dei
contributi.
Noi crediamo - e concludo perché ci stiamo avviando alla
conclusione del Consiglio - che in una regione piccola come la
nostra si può, si deve fare meglio. L'Assessore Marguerettaz
continua a pensare che noi siamo una Regione generosa, lui
definisce una Regione generosa la nostra che sostiene e continua a
sostenere gli universitari. Noi pensiamo che non di generosità si
tratti, ma della necessità, di una volontà politica di favorire la
frequentazione delle università fuori dalla nostra regione dei
nostri giovani. Io ricordo solo
en passant
che in Valle
d'Aosta abbiamo una percentuale di laureati che ci pone negli
ultimi posti della graduatoria europea, peggio di noi fanno solo
certe Regioni del Portogallo, della Romania e della Repubblica
Ceca. Io credo che sono dati sui quali noi dobbiamo riflettere e
dobbiamo riflettere confrontandoci con i nostri giovani nelle sedi
opportune e quindi speriamo che la nostra mozione venga accolta,
perché le risposte che la politica dà siano più aderenti alla
realtà e soprattutto tendano veramente a far crescere culturalmente
la nostra regione, non solo da un punto di vista del principio e
delle enunciazioni, in questo siamo sempre tutti molto bravi, ma
anche poi dal punto di vista pratico e concreto. Grazie.
Presidente
- Colleghi, vista l'ora, ritenete che ci sia
ancora lo spazio...volete fare ancora un intervento? Chiudiamo e
riaggiorniamo la seduta? Se c'è ancora un intervento...
(interruzione di alcuni Consiglieri, fuori microfono)
...c'è qualcuno che vuole prendere la parola? Se quindi siete
per andare avanti... Qualcuno intende prendere la parola? Se c'è un
intervento... Sospendiamo, colleghi, siete d'accordo? Sospendiamo.
La seduta è riaggiornata alle 15,30.
-----
La seduta termina alle ore 12,54.
