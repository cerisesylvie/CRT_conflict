Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 4076 del 18 dicembre 1992 - Resoconto
OGGETTO N. 4076/IX Riapprovazione, ai sensi dell'ultimo comma
dell'articolo 31 dello Statuto speciale, della legge regionale:
"Intervento finanziario per la realizzazione di un centro
occupazionale agricolo per portatori di handicap".
Presidente
La proposta di riapprovazione del disegno
di legge n. 406 è stata iscritta in via d'urgenza all'ordine del
giorno, su richiesta dell'Assessore alla sanità ed assistenza
sociale Cout (oggetto n. 4072/IX).
Do lettura del disegno di legge.
Articolo 1 (Finalità)
1. Per la realizzazione di un centro agricolo per portatori di
handicap è approvata la spesa di lire 500.000.000.
2. La Giunta regionale è autorizzata ad adottare ogni
provvedimento di esecuzione per le finalità di cui al comma
uno.
Articolo 2 (Disposizioni finanziarie)
1. L'onere derivante dall'applicazione della presente legge,
valutato in lire 500.000.000, graverà sul capitolo 61620 "Spese per
la realizzazione di un centro occupazionale agricolo per portatori
di handicap" del bilancio di previsione della Regione per l'anno
1992.
2. Alla copertura dell'onere di cui al comma uno si provvede
mediante utilizzo di pari importo dello stanziamento iscritto al
capitolo 69020 "Fondo globale per il finanziamento di spese di
investimento" del bilancio di previsione della Regione per l'anno
1992, a valere sull'apposito accantonamento previsto all'allegato
n. 8 del bilancio stesso (Tutela, assistenza e promozione sociale -
E.7).
Articolo 3 (Variazioni di bilancio)
1. Alla parte spesa del bilancio di previsione della Regione per
l'anno 1992 sono apportate le seguenti variazioni in termini di
competenza e di cassa:
a) in diminuzione:
cap. 69020 "Fondo globale per il finanziamento di spese di
investimento"
lire 500.000.000
b) in aumento:
cap. 61620 "Spese per la realizzazione di un centro
occupazionale agricolo per portatori di handicap. Legge regionale ,
n. "
lire 500.000.000
Articolo 4 (Dichiarazione d'urgenza)
1. La presente legge è dichiarata urgente ai sensi del comma tre
dell'articolo 31 dello Statuto ed entrerà in vigore il giorno
successivo a quello della sua pubblicazione sul Bollettino
ufficiale della Regione.
Presidente
Ricordo che trattandosi di riapprovazione è
necessaria una maggioranza qualificata.
Se nessuno chiede la parola, pongo in votazione il complesso
della legge testé letta.
Esito della votazione
Presenti, votanti e favorevoli: 26
Il Consiglio approva all'unanimità
