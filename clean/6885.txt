Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1388 del 6 giugno 1985 - Resoconto
OGGETTO N. 1388/VIII - DISEGNO DI LEGGE CONCERNENTE:
"AUMENTO, PER L'ANNO 1985, DELLA SPESA PER L'APPLICAZIONE DELLA
LEGGE REGIONALE 3 AGOSTO 1971, N. 10, E SUCCESSIVE MODIFICAZIONI E
INTEGRAZIONI, RELATIVA ALLA SOTTOSCRIZIONE DI CAPITALE AZIONARIO DI
SOCIETA' DI FUNIVIE E SEGGIOVIE LOCALI E DI ALTRE SOCIETA' AVENTI
PER FINE INIZIATIVE DI INTERESSE TURISTICO LOCALE".
PRESIDENTE:
Ha chiesto la parola l'Assessore al Turismo,
Urbanistica e Beni Culturali Borbey; ne ha facoltà.
BORBEY (D.C.):
La legge n. 10 del 3 ago sto 1971 prevede
un finanziamento di 300 milioni per l'aumento del capitale
azionario delle società di impianti a fune. Il finanziamento è però
insufficiente e la nuova legge prevede un aumento di 2 miliardi e
700 milioni, somma che servirà per sottoscrivere il 35% del
capitale azionario della "Val Veny S.p.A." di Courmayeur. Sono
inoltre previsti ulteriori aumenti di capitale da parte di alcune
società funiviarie della Valle di Gressoney, della società "Cime
Bianche" di Valtournenche e della società funiviaria di Chamois,
per la quale il Comune ha previsto la sostituzione della seggiovia
che porta da Chamois al Lago di Lod. La seggiovia è di proprietà
comunale e il Comune di Chamois ha chiesto alla Regione di
sottoscrivere il 35% del capitale azionario. Quindi questi 3
miliardi serviranno a sottoscrivere il 35% del capitale azionario
della società "Val Veny" e della società di Chamois, nonché per
sottoscrivere l'aumento di capitale previsto per la società "Cime
Bianche" di Valtournenche e per alcune società funivia rie di
Gressoney.
PRESIDENTE:
Comunico che anche la Commissione consiliare
permanente per lo sviluppo economico ha dato parere unanime
favorevole all'approvazione della legge.
Se nessuno chiede la parola, passiamo all'esame dell'articolato
della legge n. 189.
Do lettura dell'articolo 1:
ARTICOLO1
Per l'applicazione della legge regionale 3 agosto 1971, n.
10, e successive modificazioni e integrazioni, concernente:
"Sottoscrizione di capitale azionario di società di funivie e
seggiovie locali e di altre società aventi per fine iniziative di
interesse turistico locale", è autorizzata, limitatamente all'anno
1985, la maggiore spesa di lire 2.700.000.000.
L'onere derivante dall'applicazione della presente legge
graverà sul cap. 37500 del bilancio di previsione della Regione per
l'anno 1985.
Alla copertura dell'onere di cui al comma precedente si
provvede mediante riduzione di pari importo dallo stanzia mento
iscritto al cap. 50050 ("Fondo globale per il finanziamento di
spese per l'adempimento di funzioni normali spese di investimento -
") allegato n. 8 - Settore 2° - Sviluppo economico del bilancio di
previsione della Regione per l'anno 1985.
PRESIDENTE:
Se nessuno chiede la parola, metto in
approvazione l'articolo 1 testé letto.
ESITO DELLA VOTAZIONE
Presenti, votanti e favorevoli: 22.
Il Consiglio approva all'unanimità.
PRESIDENTE:
Do lettura dell'articolo 2:
A R T I C O L O 2
Al bilancio di previsione della Regione per l'anno
finanziario 1985 sono apportate le seguenti variazioni:
PARTE SPESA
(Variazione in diminuzione)
Cap. 50050 "Fondo globale per il finanziamento di spese per
l'adempimento di funzioni normali (spese di investimento").
lire 2.700.000.000
Cap. 37500 "Spese per la sottoscrizione di titoli azionari di
società di funivie e seggiovie locali e di altre società" - L.R. 3
agosto 1971, n. 10 - L.R. 14 dicembre 1972, n. 40.
lire 2.700.000.000
PRESIDENTE:
Se nessuno chiede la parola, metto in
approvazione l'articolo 2 testé letto.
ESITO DELLA VOTAZIONE
Presenti, votanti e favorevoli: 22.
Il Consiglio approva all'unanimità.
PRESIDENTE:
Do lettura dell'articolo 3:
A R T I C O L O 3
La presente legge è dichiarata urgente ai sensi del terzo
comma dell'art. 31 dello Statuto speciale ed entrerà in vigore il
giorno successivo a quello della sua pubblicazione nel Bollettino
ufficiale della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE:
Se nessuno chiede la parola, metto in
approvazione l'articolo 3 testé letto.
ESITO DELLA VOTAZIONE
Presenti, votanti e favorevoli: 22.
Il Consiglio approva all'unanimità.
PRESIDENTE:
Il Consiglio è chiamato ora a pronunciarsi
per votazione segreta sul complesso della legge.
VOTAZIONE A SCRUTINIO SEGRETO
ESITO DELLA VOTAZIONE
Presenti: 29
Votanti: 29
Favorevoli: 26
Contrari: 3
Il Consiglio approva.
