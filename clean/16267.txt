Classificazione
ACQUE
Acque pubbliche
ENERGIA
Energia idroelettrica


Resoconto integrale del dibattito dell'aula
Oggetto del Consiglio n. 2617 del 11 giugno 1997 - Resoconto
SEDUTA ANTIMERIDIANA DELL'11 GIUGNO 1997
OGGETTO N. 2617/X Subconcessione, in via di sanatoria, per la
durata di anni trenta decorrenti dalla data del decreto di
subconcessione, al C.A.I. Milano, di derivazione d'acqua dalla Dora
di Veny, in Comune di Courmayeur, ad uso idroelettrico.
Deliberazione Il Consiglio
Premesso che:
- con domanda in data 23 febbraio 1993, il C.A.I. Milano ha
chiesto all'Amministrazione regionale il rinnovo, in via di
sanatoria, della subconcessione assentita con D.P.G.R. n. 230 del
13 luglio 1954 e D.P.G.R. n. 289 del 28 settembre 1954, scaduta in
data 27 settembre 1984;
- essendo stata, l'istanza, presentata fuori dai termini di
legge, la medesima è stata istruita come domanda ex-novo;
- nelle more d'istruttoria, con domanda in data 15 novembre
1994, il C.A.I. Milano ha chiesto di aumentare la portata media dai
precedenti 13,5 l/sec. a 30 l/sec. costanti e continui, mantenendo
invariate le quote di presa e di restituzione, per il periodo dal 1
giugno al 30 settembre di ogni anno, onde produrre sul salto di
metri. 50 un aumento della potenza nominale media annua da KW 2,25
a KW 4,90, da trasformare in energia elettrica a servizio del
Rifugio Elisabetta.
Precisato che la domanda, corredata dal relativo progetto a
firma p.i. Meneghini Franco e geom. Péaquin Giosuè, prevede la
costruzione di un impianto del tipo ad acqua fluente con canale di
derivazione, vasca di decantazione, vasca di carico, condotta
forzata, edificio di produzione e canale di restituzione.
Tenuto presente che:
- il Magistrato per il Po di Parma, con nota prot. n. 13835 in
data 2 ottobre 1995, ha rilasciato il proprio nullaosta nei
riguardi idraulici per l'ammissione ad istruttoria della domanda di
cui si tratta;
- l'Autorità di Bacino del fiume Po di Parma, con nota prot. n.
5011 in data 5 dicembre 1995, ha espresso parere favorevole
subordinatamente alla prescrizione e alla realizzazione della scala
di risalita della fauna ittica;
- l'E.N.E.L., Compartimento di Torino, con nota prot. n. 1828 in
data 15 novembre 1995 ha comunicato di non avere alcuna
osservazione da formulare in merito;
- l'avviso di presentazione della domanda 15 novembre 1994 del
C.A.I. Milano è stato pubblicato sul Foglio Annunzi Legali della
Valle d'Aosta n. 5 in data 14 febbraio 1996 e riprodotto nel n. 92
della Gazzetta Ufficiale della Repubblica Italiana (foglio
inserzioni) in data 19 aprile 1996, senza dar luogo alla
presentazione di domande incompatibili e concorrenti;
- con ordinanza n. 193 in data 21 maggio 1996 dell'Assessore ai
Lavori Pubblici è stato disposto il deposito della domanda e del
relativo progetto presso l'Ufficio Concessioni Acque
dell'Assessorato dei Lavori Pubblici della Regione per 15 giorni
consecutivi, decorrenti dal 3 giugno 1996 a disposizione di
chiunque intendesse prenderne visione nelle ore d'ufficio;
- copia dell'ordinanza è stata affissa per il predetto periodo
di 15 giorni all'Albo Pretorio del Comune di Courmayeur e copia
della medesima è stata inviata al Consorzio per la Tutela,
l'Incremento e l'Esercizio della Pesca in Valle d'Aosta; al
Magistrato per il Po di Parma; al Ministero dei LL.PP. Direzione
Generale delle Acque ed Impianti Elettrici; alla Sezione
Idrografica del Po di Torino; all'Associazione d'Irrigazione
Est-Sesia di Novara; all'Associazione d'Irrigazione dell'Agro
all'Ovest del Sesia di Vercelli; all'Assessorato dell'Agricoltura,
Forestazione e Risorse Naturali, Servizi S.I.D.S. e Forestazione;
all'Assessorato dell'Ambiente, Servizio Tutela dell'Ambiente;
all'Assessorato dell'Industria, Commercio ed Artigianato, Servizio
Energia; alla Prima Direzione del Genio Militare di Torino;
all'E.N.E.L. Compartimento di Torino; all'Assessorato del Turismo
Sport e Beni Culturali, Ufficio Sovraintendenza; all'Autorità di
Bacino del fiume Po di Parma ed al C.A.I. - Sezione di Milano -
Sottosezione Tecnomasio;
- la pubblicazione presso il Comune di Courmayeur, come risulta
dal referto in calce all'ordinanza è avvenuto regolarmente ed ha
dato luogo alla presentazione, da parte delle Associazioni Irrigue
Est-Sesia di Novara ed Ovest-Sesia di Vercelli, di due esposti,
datati 17 giugno 1996 e 11 giugno 1996 con i quali, a salvaguardia
delle dotazioni idriche dei canali Naviglio d'Ivrea, Depretis e
Farini, derivati dalla Dora Baltea, le Associazioni Irrigue
chiedono che nel disciplinare di subconcessione vengano inserite le
seguenti precisazioni:
a) nell'impianto idroelettrico di cui trattasi non si potranno
realizzare bacini di invaso;
b) il manufatto di derivazione dovrà essere dotato di apposito
edificio idoneo alla misura della portata assentita;
c) le manovre di invaso e di svaso del canale di carico della
centrale dovranno essere attuate con una gradualità tale da evitare
turbamenti del regime idraulico del corso d'acqua interessato.
Visto altresì che la visita locale d'istruttoria è regolarmente
avvenuta il 10 luglio 1996 ed alla medesima oltre ai funzionari
dell'Ufficio Concessioni Acque dell'Assessorato dei Lavori
Pubblici, sono intervenuti i signori: p.i. Meneghini Franco, geom.
Péaquin Giosuè e il sig. Grange Alessandro in rappresentanza del
C.A.I. Milano; Diemoz Bruno guardia forestale della stazione di
Pré-Saint-Didier; geom. Larosa Salvatore dell'Assessorato
dell'Agricoltura Forestazione e Risorse Naturali, Servizio
Forestazione.
I rappresentanti del C.A.I. Milano hanno preso atto degli
esposti delle Associazioni Irrigue ed in merito hanno fatto
presente che, trattandosi di impianto ad acqua fluente, pertanto
privo di bacino di invaso, non sono temibili turbamenti al regime
idraulico del corso d'acqua e che l'aumento di portata è riferito
al periodo 1° giugno al 30 settembre di ogni anno.
In riferimento alle richieste formulate dall'Autorità di Bacino
del fiume Po di Parma, il geom. Larosa, considerato che l'opera di
presa interessa solo parzialmente l'alveo del torrente e che da
informazioni assunte presso la competente stazione forestale
risulta l'assenza di fauna ittica, ritiene superflua la
realizzazione della scala di risalita dell'ittiofauna.
Tenuto inoltre presente che:
- l'opera di presa è del tipo a soglia derivante con griglia
sub-verticale saldamente ancorata alla struttura della traversa in
c.l.s. e pietrame;
- all'imbocco della vasca sghiaiatrice delle dimensioni di
metri. 4,00x1,50, è prevista una paratoia di intercettazione
principale, che consente l'eventuale messa fuori servizio
dell'impianto per la necessaria manutenzione;
- è prevista inoltre una seconda paratoia, posta al termine
della vasca stessa, sullo stesso lato dello sfioratore, che
permetterà l'allontanamento della ghiaia depositata o di altro
materiale lapideo eventualmente filtrato attraverso la griglia;
- la vasca di sedimentazione è collegata con la vasca di carico,
delle dimensioni in pianta di metri. 1,50x1,50 ed un volume pari a
mc. 4,75 circa, mediante una tubazione di polietilene del diametro
esterno di 250 mm., interrata della lunghezza di circa 80
metri;
- l'adduzione delle acque alla turbina avverrà mediante una
condotta forzata, avente uno sviluppo complessivo di circa metri
130 ed un diametro interno di 200 mm.;
- la centrale esistente, costituita da un basso fabbricato con
struttura portante in pietrame, malta e soletta di copertura in
c.l.s., dovrà essere ampliato e avrà le dimensioni esterne di
metri. 2,70x4,40 con altezza di metri. 2,70 circa;
- dopo l'utilizzazione le acque verranno integralmente
restituite, attraverso il canale di scarico, nella Dora di Veny a
quota 2062 m.s.m.;
- il dislivello tra il pelo morto dell'acqua nella vasca di
carico, a quota 2121,88 m.s.m. e del canale di restituzione, a
valle dei meccanismi motore, posto a quota 2071,88, risulta essere
di metri 50,00.
In conseguenza, la potenza nominale media annua dell'impianto,
sulla portata di moduli 0,30 costanti e continui, per quattro mesi
all'anno (dal 1° giugno al 30 settembre) che corrispondono a moduli
medi annui 0,30x122/365=0,10, risulta essere di: 10x50:102=Kw
4,90.
Rilevato, quindi, in considerazione di quanto sopra esposto
che:
1) la derivazione appare tecnicamente ed economicamente
ammissibile;
2) la quantità d'acqua da derivare, nella misura di moduli 0,30
costanti e continui, si può subconcedere, avendo riguardo delle
condizioni locali, delle utenze preesistenti e della specie di
derivazione realizzata;
3) le opere di presa e le successive condotte, tenuto conto
delle clausole imposte nel disciplinare di subconcessione a tutela
dei diritti dei terzi, sono tecnicamente approvabili e sono innocue
agli interessi pubblici;
4) la restituzione delle acque avviene integralmente senza
pregiudizio dei diritti dei terzi;
5) il minimo deflusso vitale, calcolato secondo i criteri
stabiliti dalla deliberazione Consigliare n. 1193/X in data 22
febbraio 1995 ammonta a 28 litri/sec.;
6) la derivazione corrisponde alla razionale utilizzazione della
Dora di Veny ed è compatibile con il buon regime idraulico, senza
che occorrano, oltre a quelle inserite nel disciplinare di
subconcessione, speciali garanzie a tutela di detto regime;
7) per l'uso della derivazione non è temibile alcun inquinamento
delle acque e quindi non occorrono particolari cautele al
riguardo.
Visto infine che il Magistrato per il Po di Parma, con nota n.
19187 del 29 novembre 1996 ha rilevato che l'istruttoria è stata
regolarmente espletata ed ha espresso parere favorevole
all'accoglimento della richiesta di subconcessione, sotto
l'osservanza delle condizioni espresse nel sottoriportato schema di
disciplinare;
Visto lo Statuto speciale per la Valle d'Aosta, promulgato con
legge Costituzionale n. 4 del 26 febbraio 1948 e successive norme
di attuazione;
Vista la Legge regionale n. 4 del 8 novembre 1956;
Vista la Legge n. 36 del 5 gennaio 1994;
Vista la deliberazione del Consiglio regionale n. 1193/X in data
22 febbraio 1995 ed in esecuzione della medesima;
Visto il parere favorevole rilasciato dal titolare delle
funzioni di responsabile del Servizio Assetto e tutela del
territorio nell'ambito dell'Assessorato dei Lavori Pubblici, ai
sensi dell'articolo 72 della legge regionale n. 3/1956 e successive
modificazioni e del combinato disposto dagli articoli 13 comma 1,
lettera e) e 59, comma 2 della legge regionale 45/1995, in ordine
alla legittimità della presente deliberazione.
Delibera
1) di subconcedere, per la durata di anni trenta successivi e
continui, decorrenti dalla data del decreto di subconcessione, al
C.A.I. Milano - Sottosezione Tecnomasio, giusta la domanda
presentata in data 23 febbraio 1993 e rettifica del 15 novembre
1994 di derivare, per il periodo dal 1° giugno al 30 settembre di
ogni anno, dalla Dora di Veny, a quota 2124,50 m.s.m., nel comune
di Courmayeur, moduli 0,30 costanti e continui (litri al minuto
secondo trenta) di acqua per produrre sul salto di metri 50, la
potenza nominale media annua di KW 4,90;
2) di approvare l'allegato schema di disciplinare di
subconcessione;
3) di approvare l'emanazione del decreto di subconcessione da
parte del Presidente della Giunta regionale, previa sottoscrizione
del disciplinare da parte del legale rappresentante del C.A.I.
Milano;
4) di ordinare ed accertare l'introito delle seguenti somme, da
versare presso la tesoreria dell'Amministrazione regionale:
a) lire 25.120 (venticinquemilacentoventi) ad integrazione della
somma di lire 2.000 (duemila) già versata come da quietanza n. 674
in data 23 aprile 1954, pari a mezza annualità del canone, ai sensi
dell'articolo 11 del T.U. 11 dicembre 1933 n. 1775, a titolo di
cauzione, somma che verrà restituita, ove nullaosti, al termine
della subconcessione;
b) lire 10.000 (diecimila) pari al minimo prescritto
dall'articolo 3 della legge 21 dicembre 1961 n. 1501 e per gli
scopi di cui all'articolo 7 del T.U. 11 dicembre 1933 n. 1775,
somma da introitare al capitolo 08800 della parte ENTRATE del
bilancio preventivo della regione per il corrente esercizio
finanziario (Canoni per concessioni e subconcessioni di acque
pubbliche e miniere);
c) lire 2.500.000 (duemilionicinquecentomila) quale somma a
disposizione dell'Amministrazione regionale (Ufficio Concessioni
Acque dell'Assessorato dei Lavori Pubblici) per spese di
sorveglianza, esperimenti di portata, collaudo, registrazioni di
atti, eccetera somma da introitare al Capitolo 13500 della parte
ENTRATE del bilancio preventivo della Regione per il corrente anno
finanziario (Gestione Fondi per conto terzi per istruttoria domande
e pratiche varie);
5) di stabilire, come specificato nell'articolo 12 del
disciplinare di subconcessione, in lire 46.050 il canone annuo che
il C.A.I. Milano dovrà continuare a corrispondere sulla potenza di
KW 2,25 di cui al D.P.G.R. n. 230 del 13 luglio 1954 ed in lire
54.240 (cinquantaquattromiladuecentoquaranta) il canone annuo da
versare anticipatamente sulla maggior potenza dell'impianto di KW
2,65 alla Regione, anno per anno, a decorrere dalla data del
decreto di subconcessione, somma da introitare al Capitolo 08800
della parte ENTRATE del bilancio preventivo della Regione per il
corrente anno finanziario (canoni per concessioni e subconcessioni
di acque pubbliche e miniere);
6) di dare atto che la presente deliberazione non è soggetta al
controllo della Commissione di Coordinamento per la Valle d'Aosta,
in quanto non compresa nelle categorie indicate nell'articolo 8 del
Decreto Legislativo 22 aprile 1994 n. 320 e di darne
esecuzione.
Allegato
(...Omissis...)
Presidente È aperta la discussione generale. Qualcuno chiede la
parola? Se nessuno chiede la parola, pongo in votazione la delibera
in oggetto:
Presenti: 27
Votanti e favorevoli: 26
Astenuti: 1 (Chiarello)
Il Consiglio approva
