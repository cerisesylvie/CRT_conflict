Classificazione
SPORT E TEMPO LIBERO
TURISMO E INDUSTRIA ALBERGHIERA



Oggetto del Consiglio n. 807 del 10 luglio 2019 - Resoconto
OGGETTO N. 807/XV - Interpellanza: "Mancata promozione
turistica della Regione in occasione dello svolgimento della tappa
del Giro d'Italia".
Rini (Presidente) -
Possiamo quindi passare al punto n.
9.06 dell'ordine del giorno. Pour l'illustration, la parole au
collègue Luboz.
Luboz (LEGA VDA) -
Ritorniamo al 25 maggio, al giorno
della tappa del
Giro d'Italia
, che è partita da
Saint-Vincent ed è giunta a Courmayeur. C'era tanta attesa da parte
di tutti noi amanti del ciclismo, di coloro che seguono il
Giro
d'Italia
sulle strade - noi quest'anno abbiamo
avuto questa fortuna - e di coloro che lo seguono in televisione,
che sono tantissimi. Io ho ricevuto diversi messaggi da conoscenti,
amici, turisti che abitano in Italia, e non solo, dicendo che si
aspettavano di vedere le bellezze della nostra regione, dai
castelli ai monumenti, eccetera, purtroppo poi sono stati molto
delusi, ciò è apparso in diversi organi di informazione, sui
social
. È nota la riflessione fatta da un noto cineoperatore
valdostano, che nei tempi ha seguito il
Giro d'Italia
proprio dalle riprese in elicottero. Questa riflessione quindi mi
veniva spontanea da porre in aula a tutti voi, chiedendo
all'Assessore e al Governo se si ritenga soddisfatto dall'immagine
che è sorta della Valle d'Aosta da questo evento; quali sono stati
gli accordi presi, eventualmente, con la RAI e con RCS,
organizzatore della tappa del
Giro
; qual è stata,
eventualmente, la spesa dell'Amministrazione regionale e se, come
spero, intenda manifestare il proprio disappunto per la mancata
promozione turistica della regione attraverso questo veicolo, la
televisione, che diffonde queste manifestazioni sportive.
Presidente -
Per la risposta, la parola all'Assessore
Viérin.
Viérin (AV) -
Ringrazio il collega Luboz per aver ripreso
alcuni spunti che erano, in effetti, apparsi sugli organi di
informazione. Sappiamo che ogni volta che si organizza qualcosa ci
sono dei bilanci da fare, ci sono delle persone che sono
soddisfatte, altre che sono meno soddisfatte, ed è giusto, e faremo
sicuramente un incontro, che abbiamo già richiesto, con RCS, che è
l'organizzatore della tappa, un po' come il circuito del
Circo
bianco
: si compra una tappa e si fanno delle operazioni di
visibilità che sono codificate.
Dobbiamo dire - e questa non è solo la mia idea personale, ma è
anche quella dei nostri tecnici che si occupano di promozione - che
sicuramente è stato un evento che avrebbe potuto avere degli
aspetti positivi maggiori, nel senso che abbiamo dovuto, durante i
tanti mesi di organizzazione, essere attenti a tutto ciò che veniva
veicolato. Abbiamo fatto ristampare tutta una serie di
brochure
, perché non c'erano le occasioni veicolate nel modo
giusto... insomma, c'è stato un lavoro pregnante di monitoraggio di
tutto ciò che avveniva. Sicuramente però non c'è solo una parte di
visibilità quel giorno, ma che è quella maggiormente importante.
Noi crediamo che nell'insieme sia stata una bellissima occasione di
visibilità per la Valle d'Aosta e citeremo i dati, al di là delle
sensazioni.
La quattordicesima tappa - è stata anche un po' una fortuna per
noi - è stata la tappa decisiva intanto. Dal punto di vista
sportivo, è quella che ha decretato il vincitore del
Giro
d'Italia
, questo non lo abbiamo messo nei contratti, ma un
po' di fortuna ogni tanto ci vuole, un po' come il meteo durante la
Coppa del Mondo
di Cogne. L'avevamo richiesto, non eravamo
certi che sarebbe arrivato, ma il successo delle 10.000 persone al
giorno nella
Coppa del Mondo
non ha sollecitato atti
ispettivi e neanche considerazioni positive, ma ce lo diciamo, ogni
tanto ci applaudiamo, non solo il sottoscritto, ma soprattutto le
persone che hanno lavorato, per dire che sarebbe bello ogni tanto
anche dire quando le cose sono positive.
Per tornare ai dati, intanto un ringraziamento a tutta la
comunità, perché la Valle d'Aosta effettivamente era vestita di
rosa, che era un po' l'obiettivo, abbiamo veramente lavorato in
sinergia con le amministrazioni comunali, abbiamo lavorato per
rendere il tracciato il più possibile consono, con degli
interventi. Ringrazio l'Amministrazione in generale e i colleghi di
Giunta che hanno collaborato a questo, abbiamo cercato di dare il
massimo come comunità. Abbiamo letto anche di polemiche sugli
alberghi non aperti a Courmayeur e non era assolutamente vero.
Ormai i
social
sono diventati il luogo in cui vomitare
addosso qualsiasi tipo di cosa addosso a chiunque. Noi preferiamo
lavorare cercando, sì, di migliorare, perché effettivamente
arriverò alla seconda operazione di visibilità cui stiamo
lavorando... chiaramente il
Tour de France
è un'altra cosa,
ma è un'altra cosa come tipologia di evento, l'avevamo già detto
agli organizzatori di RCS durante gli incontri.
È stato veramente un lavoro pregnante per monitorare tutto ciò
che veniva fatto ma, al di là del vincitore di tappa, che ha
sancito il vincitore del
Giro d'Italia
, comunque la salita
al Colle San Carlo è stato un momento molto visibile. Abbiamo avuto
anche il meteo favorevole, quindi è stato anche un momento in cui,
al di là della RAI - perché è stato citato un canale che ha
veicolato e la polemica fra colleghi ed ex colleghi, senza entrare
nel merito -, la copertura televisiva è stata in 198 Paesi,
sappiamo benissimo che, al di là della RAI, è molto seguito anche
su altri canali. Ha avuto un'
audience
superiore agli 800
milioni di persone e i dati di ascolto RAI, per quanto riguarda la
diretta del
Giro
d'Italia
, hanno visto uno
share
del 12,34 percento, 1.800.000 ascoltatori - anzi, di
più - ed è stata la seconda tappa più seguita di tutto il
Giro
d'Italia
, dietro solamente alla tappa 20,
Feltre/Croce/Monte Avena. Il
Giro
d'Italia
non è solo
immagini televisive, ma sicuramente noi faremo nostre alcune
considerazioni, richiedendo che ci sia maggiore attenzione, però
riteniamo che la promozione sia stata quel giorno, attraverso il
momento televisivo - ricordo anche Eurosport - ma anche tutta una
serie di atti di comunicazione, partendo dal nostro Arco di
Augusto, illuminato di rosa, che già nei giorni antecedenti alla
Fiera di Sant'Orso ha occupato l'intera pagina sul noto quotidiano
che fa capo a RCS... piuttosto che tutta una serie di azioni
promozionali. Tutto poi è opinabile, tutto è misurabile, quando c'è
un'operazione di visibilità, chiaramente noi cerchiamo, attraverso
i nostri tecnici, di essere il più possibile attenti affinché ci
sia il maggior ritorno, noi crediamo che la tappa tutto valdostana
del Giro d'Italia sia stata un'operazione positiva.
Come registrare la visibilità in termini positivi? Abbiamo
chiesto di verificare gli accessi ai nostri siti in quei giorni e
soprattutto nei giorni successivi, che è un parametro reale, al di
là delle sensazioni. Il traffico sul sito "lovevda" ha fatto
registrare un notevole incremento dal 1° aprile al 26 maggio, così
come i
post
sui canali
social
hanno ottenuto ottimi
risultati. Avrò poi i dati più precisi, se servono, questo anche
nei giorni successivi, c'è stato proprio un crescendo temporale nei
giorni di
battage
sulla tappa e per l'attesa della tappa,
fino a quel giorno e nei giorni successivi. Sicuramente per quanto
riguarda le altre considerazioni che sono state fatte, tutte le
occasioni collaterali che sono state organizzate...
Per quanto riguarda la seconda domanda: "
se e quali accordi
ci sono con RAI e/o RCS per l'organizzazione della tappa
", la
partecipazione della Regione alla quattordicesima tappa e alla
parte di sport
Winter Tour 2019
è stata approvata a inizio
anno, quindi c'è poi una convenzione tra l'Amministrazione e RCS,
dove si codificano le varie azioni. Non vi sono accordi diretti tra
l'Amministrazione e la RAI, per rispondere alla questione, noi
acquistiamo la tappa, mentre la RAI acquista i diritti televisivi
direttamente dall'organizzazione del
Giro
d'Italia
.
Per quanto riguarda invece la cifra, la somma è di 300.000 euro,
quindi hanno contribuito alla copertura finanziaria non solo
l'Amministrazione regionale ma anche il Comune di Courmayeur con
174.000 euro, il Comune di Saint-Vincent con 40.000 e Funivia Monte
Bianco con 96.000, il nostro bilancio per 56.000 euro, riteniamo
che per 56.000 euro sia stata una grande operazione di
visibilità.
Io peraltro devo ringraziare anche il collega Restano che aveva
lavorato a questo
dossier
. Ci siamo anche confrontati negli
scorsi mesi e noi crediamo - anche con altri colleghi sensibili
alla parte di promozione - che ci siano delle operazioni che hanno
un grande impatto.
Concludo dicendo che abbiamo lavorato in questi mesi, in
sinergia con il Vallais, a una candidatura congiunta - approveremo
la delibera questo venerdì - a ospitare una tappa del
Tour de
France
, una tappa che è anche in appoggio e in sinergia con
les Pays autour du Mont-Blanc
, quindi la
Haute Maurienne,
la Haute Tarentaise - Val d'Isère, La Rosière,
Bourg-Saint-Maurice
- una tappa che prevede, nel suo
dossier
allegato, che allegheremo alla delibera di
candidatura, una partenza da Bourg-Saint-Maurice con arrivo a Pila,
ripartenza da Aosta e arrivo a Le Verdier, ripartenza da Martigny
con rientro su Chamonix, per valorizzare sia il Paese di origine di
Maurice Garin, ma anche e soprattutto per creare un
dossier
sinergico - c'è tanta sensibilità, soprattutto nella parte del
vallese, che con noi sta lavorando ad altri progetti - e per
valorizzare les Pays autour du Mont-Blanc e le Pays de Maurice
Garin.
Ringrazio il collega, perché non avevamo mai avuto occasione di
parlarne qui in Consiglio, ma vorrei dire che è giusto che...
poiché riceviamo tante proposte di visibilità sui canali più o meno
conosciuti, ogni volta c'è veramente un lavoro puntuale da parte
dei tecnici, a cui noi chiediamo sempre, non essendo noi dei
tecnici, avendo magari delle inclinazioni e affinità su certi
dossier, che sia veramente codificata ogni azione promozionale,
affinché ci sia effettivamente un ritorno soprattutto riferito alla
promozione della nostra Valle d'Aosta.
Présidente -
Pour la réplique, la parole au collègue
Luboz.
Luboz (LEGA VDA) -
Mi fa piacere, avevo letto oltretutto
che ci sarà probabilmente nel 2021 questa tappa del
Tour de
France
. Converrà con me comunque che le immagini della Valle
d'Aosta avrebbero potuto essere ben diverse se probabilmente ci
fosse stata una maggior cabina di regia un pochino più oculata.
Ricordo una tappa del
Tour de France
di alcuni anni fa dove
un Consigliere regionale che attualmente siede in quest'aula ha
partecipato e, se non erro, ha fatto con molta oculatezza la
ricognizione dell'intera tappa proprio per gestire assieme ai
registri le immagini che sarebbero poi state diffuse. Nulla di male
quindi, per carità, un passaggio un pochino minore, però mi auguro
per il futuro che si possa migliorare.
