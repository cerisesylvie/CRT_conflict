Classificazione
CONSIGLIO REGIONALE
Attività consiliare d'aula



Oggetto del Consiglio n. 2586 del 7 febbraio 2017 - Resoconto
OGGETTO N. 2586/XIV - Ordine dei lavori.
Rosset (Presidente) -
Ha chiesto la parola il consigliere
Chatrian, ne ha facoltà.
Chatrian (ALPE) -
Vorremmo chiedere una sospensione per
una riunione della Conferenza dei Capigruppo sul dossier casinò,
perché ieri in tarda mattinata - noi eravamo in II Commissione per
una riunione iniziata alle 9:00 - i sindacati hanno inviato ai
capigruppo di questo Consiglio regionale una lettera di cui leggo
solo la parte finale: "Considerato che sono mesi che intorno al
dossier casinò si è aperta una discussione politica che al momento
non ha portato a nulla, si chiede che al più presto venga trovata
una soluzione condivisa che permetta di evitare di arrivare a un
conflitto sociale e che garantisca la continuità di una delle
aziende più importanti della Valle d'Aosta, per la quale negli
ultimi anni sono stati fatti importanti investimenti".
Mi sembra che sia una comunicazione forte nei confronti di tutto
questo Consiglio, il quale oltre tutto ha approvato, presidente
Rosset, il 14 dicembre scorso un ordine del giorno da noi proposto,
che andava proprio nella direzione chiara, scritta nero su bianco,
di un impegno certo. Dato che tale impegno è stato disatteso, noi
ieri mattina, insieme a numerosi colleghi in II Commissione -
praticamente tutti i componenti, e non solo loro - abbiamo
depositato una proposta di legge. Chiederei, vista l'urgenza, se è
possibile fare una Conferenza dei Capigruppo su questo tema.
Presidente -
Ha chiesto la parola il consigliere
Cognetta, ne ha facoltà.
Cognetta (M5S) -
Per mozione d'ordine, in seguito a
quanto appena annunciato dal collega Chatrian. Io vorrei
semplicemente chiedere a questo Consiglio, prima di fare la
riunione dei capigruppo, di svolgere le due interrogazioni a
risposta immediata.
Presidente -
Non ho capito, scusi.
Cognetta (M5S) -
Vorrei chiedere se è possibile fare
prima le interrogazioni a risposta immediata e poi la Conferenza
dei Capigruppo. Mi rimetto alla sua decisione, per fare prima le
interrogazioni a risposta immediata e poi la Conferenza dei
Capigruppo.
Presidente -
Ha chiesto la parola il consigliere
Chatrian, ne ha facoltà.
Chatrian (ALPE) -
Per noi, non c'è nessun problema a fare
prima i
question time
e poi se gentilmente possiamo
organizzare la capigruppo.
Presidente -
A questo punto, è inutile proseguire con
l'ordine del giorno: tanto vale fare subito la capigruppo e poi
affronteremo l'ordine del giorno. Quindi il Consiglio è
sospeso.
La seduta è sospesa alle ore 9:38 e riprende alle ore
10:50
.
Rosset (Presidente) -
Possiamo riprendere i lavori dopo
la sospensione richiesta dal consigliere Chatrian, che chiede la
parola, ne ha facoltà.
Chatrian (ALPE) -
Per informare soprattutto chi ci
ascolta che è stata una pausa fruttuosa, nel senso che la
Conferenza dei Capigruppo ha deciso di velocizzare l'iter della
proposta di legge che è stata presentata ieri in II Commissione. Ci
sarà la possibilità questo pomeriggio di affrontare nel merito la
proposta che è stata avanzata ieri in Commissione consiliare e
potremo anche audire i sindacati sul dossier casinò. Ci sarà la
possibilità di audire l'amministratore unico Sommo e nel mentre
sentiremo anche il collegio sindacale per fare il punto della
situazione dal punto di vista economico finanziario. Penso che
questo sia un passo importante e ringrazio ancora gli altri
colleghi della capigruppo per aver accettato la proposta che
abbiamo fatto questa mattina.
