Classificazione
ENTI LOCALI
OPERE PUBBLICHE



Oggetto del Consiglio n. 3379 del 7 marzo 2024 - Resoconto
OGGETTO N. 3379/XVI - Interpellanza: "Stato delle
interlocuzioni con la Città di Aosta in merito ai possibili
sviluppi della Porta Sud del capoluogo valdostano".
Bertin (Presidente) -
Punto n. 22. Consigliere Aggravi,
per l'illustrazione.
Aggravi (RV) -
Torniamo su un argomento già oggetto di
varie iniziative per fare sia una sorta di
rappel
, ma sia
anche per capire se ci sono delle novità rispetto a quello che già
sappiamo. Stiamo parlando della cosiddetta "Porta Sud", la zona
FA08 di Aosta, una zona che è interessata, potremmo dire, da quasi
il baricentro di tutta una serie di vie di comunicazione tra
l'autostrada, la ferrovia - almeno parzialmente-, abbiamo delle
infrastrutture importanti come la cabinovia Aosta-Pila, una serie
di attività di natura commerciale, produttiva ed una strada di
interesse del Comune, che è particolarmente oggetto di traffico o
comunque di passaggio, perché è la via che permette anche di
superare la Dora.
È un'area che, nel tempo, è stata oggetto di forse più interesse
che interventi, nel senso che noi citiamo uno studio
omissis
(non possiamo dire chi l'ha fatto anche se l'ha pubblicato sul suo
sito), è intitolato: "Aosta Porta Sud 2021", che ipotizza uno
sviluppo di quell'area.
Il fatto che ci siano tutta una serie di vie di comunicazione, o
comunque di infrastrutture, la rende particolarmente interessante,
eventualmente, per tutta una serie di sviluppi, ma anche
complicata, perché giustamente bisogna capire cosa farne e come
contemperare tutte le necessità.
Ci sono state, poi, anche forse più voci di speculazioni
relativamente a realizzazioni di strutture alberghiere, tutta una
serie di questioni, forse, addirittura, ricordo qualcuno ipotizzò
anche di fare lì il nuovo palazzo dell'Amministrazione regionale,
ma si parlava di tempo passato.
In premessa abbiamo anche voluto citare un interessantissimo
ordine del giorno del Comune di Aosta denominato "Vie di
comunicazione, scongiuriamo il rischio isolamento", c'è
un'iniziativa dedicata, ma l'ho voluto citare perché si parla di
isolamenti più o meno lontani, ma forse il Comune di Aosta io penso
che potrebbe anche occuparsi un attimo di quell'area e capire cosa
fare, se ha delle idee.
A fronte di questo, noi poniamo quattro domande: la prima chiede
quale sia lo stato delle interlocuzioni o dei rapporti ufficiali
con la Città di Aosta in merito ai possibili sviluppi dell'area.
Non abbiamo voluto parlare di tavoli, Commissioni,
sottocommissioni; vogliamo capire effettivamente quale sia lo
stato, se ci sono delle interlocuzioni con la Città di Aosta, che,
al di là di tutto, qualsiasi sia la scelta che si voglia fare, è
ovvio che il primo attore non solo interessato, ma anche e
soprattutto è quello su cui è il Governo della città, il Governo
dell'area, deve comunque fare i suoi passi, anche perché è un'area
che è stata anche giustamente vista come un'area di potenziale
rafforzamento e sviluppo in termini turistici della città e anche
di collegamento tra la parte che sta al di qua e al di là della
linea ferroviaria.
Se siano state condotte nell'ultimo anno interlocuzioni con Rete
Ferroviaria Italiana, proprio perché c'è la ferrovia, così come
anche con il gestore autostradale o altre autorità ed enti
coinvolti per la valorizzazione della cosiddetta "Porta Sud",
perché tutte queste infrastrutture hanno dei padri o delle madri,
così almeno sono paritario su questo, che non sono solo legate alla
ferrovia, ma abbiamo il gestore autostradale, tra l'altro lì si
ipotizzava anche di fare un'area di attestamento rispetto alla
Città di Aosta, quindi legato anche a possibili scivoli
autostradali, di cui poi parlerò alla terza domanda, ma anche altre
autorità ed enti, perché banalmente la Pila SpA ha la sua
principale via di arroccamento proprio in quell'area.
Se vi siano nuovi progetti in corso di sviluppo per la
valorizzazione dell'area, così come anche studi, volti a prevedere
la possibilità di aprire svincoli di entrata e uscita dal tratto
autostradale; adesso, al di là di come la si pensi sul discorso
della cosiddetta tangenziale, il fatto di poter avere uno svincolo
in quell'area un po' da tutti è vista eventualmente come una
possibilità di ulteriore sviluppo.
Se ed in caso positivo ci siano state queste cose, quali linee
di indirizzo e/o programmazione si intendano porre in essere entro
la fine della corrente legislatura per valorizzare quell'area
ovviamente per la parte che interessa l'Amministrazione e il
Governo regionale.
Presidente -
Il Presidente della Regione.
Testolin (UV) -
L'interpellanza ha una struttura che
interseca le competenze, almeno della Presidenza da una parte e di
altri Assessorati, che possono rispondere appieno a legittime
istanze sulle quali - non ce ne voglia il Consigliere - rimandiamo
un po' più avanti, come si evincerà poi dal dettaglio della
risposta, non per mancanza di volontà di rispondere ma perché vanno
analizzati in maniera omogenea e complessiva come è sicuramente
nelle intenzioni di tutti per riuscire a dare delle risposte anche
compiute.
Una parte è quella relativa alla zona F8 nel suo complesso e una
parte invece è quella relativa alla viabilità intesa a tutto tondo,
quindi sia quella ferroviaria che quella stradale.
Rispetto alla cosiddetta zona F8 o "Porta Sud", va detto che si
tratta di un'area in cui, come ricorda giustamente l'interpellante,
insistono una pluralità di infrastrutture e di insediamenti
importanti, non solo per la città di Aosta, ma nevralgiche anche
per la regione in senso più ampio, e, se possiamo, anche
internazionali, pensando allo stabilimento Cogne, con la sua
attività assolutamente internazionale.
Su quest'area insiste una stratificazione di accordi di
programma, peraltro ancora in essere, ed è stata citata l'idea del
Palazzo regionale, sul quale l'accordo di programma prevede al
momento ancora quell'ipotesi, che è assolutamente da rivedere;
questo tema lo abbiamo già affrontato in altre circostanze ed in
altri momenti, così come insistono su quelle aree altri progetti e
pianificazioni o anche semplici idee che hanno dato nel tempo adito
anche a dei confronti anche abbastanza accesi.
Più che altro, ci sono tante programmazioni, ma poi gli
interventi portati a termine non sono così ampi.
Per questo, nello scorso mese di ottobre, con l'Assessore allo
sviluppo economico, formazione, lavoro, trasporti e mobilità
sostenibile e con l'Assessore alle opere pubbliche, territorio ed
ambiente, abbiamo incontrato i rappresentanti del Comune di Aosta e
si è concordata la necessità di riavviare una procedura per
giungere ad un nuovo accordo di programma complessivo e andare ad
identificare quelle che non sono più delle priorità né per la
Regione né per l'Amministrazione comunale, e rivedere gli
interventi da allestire nel loro complesso, così come anche le
indicazioni che dovranno essere date sulla viabilità, una viabilità
che comprende sia quella autostradale che quella ferroviaria.
Si è quindi attivata una fase di raccolta, da un lato, dei dati
aggiornati su quanto è stato fatto in attuazione delle
pianificazioni vigenti, quindi rispetto all'accordo di programma
attuale, e dall'altro le proposte dell'Amministrazione delle
strutture interessate.
Si tratta dunque di una fase necessaria ancora in corso per
elaborare i passi successivi in termini di procedura e di crono
programma, nonché per coordinarsi con le altre pianificazioni in
corso e per sviluppare un confronto con gli altri soggetti come per
esempio RFI, non solo per quanto riguarda il sottopasso della
stazione di Aosta, che è stato già al centro di alcune attività
ispettive, ma anche per questioni di viabilità.
Crediamo pertanto che molte delle questioni attenzionate
dall'interpellanza potranno trovare riscontro nel Piano regionale
dei trasporti che sarà presentato a breve e potranno così essere
oggetto di analisi e puntuali valutazioni nel merito, in modo da
avere un quadro complessivo e coordinato di quelle che potranno
essere le soluzioni soprattutto dal punto di vista della
viabilità.
Presidente -
Per la replica, consigliere Aggravi.
Aggravi (RV) -
Vede Presidente, visto che sicuramente le
domande si prestano a tanti
spin-off
, avrei voluto fare tre
interpellanze, ma poi me le avrebbero messe insieme e avremmo
finito per parlare, io e lei, più di mezz'ora, quindi ho voluto
cercare di concentrare.
La domanda di fondo è se c'è un'idea chiara di che cosa si vuole
fare di quell'area, al di là del discorso mobilità, e questo tiene
conto di due aspetti, non soltanto quello che l'Ente regionale
vuole fare, ma anche quello che il Comune vuole fare.
Soprattutto sul discorso del Comune, però, ripeto, non voglio
entrare nelle questioni del Comune di Aosta, però in un'area così
importante e così fondamentale, io vorrei capire che cosa pensa
l'Amministrazione comunale, al di là degli interventi che sta
facendo, almeno di avere un'idea complessiva non tanto di quello
che vuole fare sull'intera città, perché mi sembra che ci sia una
grande confusione, ma almeno in un'area fondamentale ed
importante.
Probabilmente, all'ordine del giorno del prossimo Consiglio
comunale di Aosta troverò una mozione dedicata presentata dalla
maggioranza al suo Sindaco, ma, detto questo, facciano quello che
credono.
Io quello che trovo davvero così preoccupante, soprattutto non
tanto da parte nostra, così in senso di Amministrazione generale,
ma complessivamente, è dire: "Va bene, sono contento che ad ottobre
vi siate trovati per un nuovo accordo di programma, mi chiedo anche
la tempistica di definizione di quest'accordo di programma".
Vedremo che cosa sarà presente all'interno del Piano regionale
dei trasporti, dubito però che la destinazione finale o l'idea
finale di quello che quell'area può contare, dubito che si possa
trovare soltanto nel Piano regionale dei trasporti.
Mi riservo sicuramente di fare altre iniziative, magari più
puntuali su questo punto, dedicate, evitando la tentazione di
metterle tutte insieme tra interrogazioni e interpellanze, perché
sennò potremmo monopolizzare una mattinata o un pomeriggio
dedicato.
Sicuramente, e questo lo annuncio già, per quello che riguarda i
rapporti tra Comune di Aosta e Amministrazione regionale, quando
arriverà il Piano regionale dei trasporti io penso che, forse, dopo
la giusta presentazione da parte del suo Assessore, sia cosa buona
e giusta che la prima audizione riguardi l'Amministrazione comunale
per capire che cosa pensano di fare o cosa stanno facendo.
Presidente -
Sono le ore 13:00, i lavori del Consiglio
per questa mattinata si concludono e riprenderanno alle ore
15:00.
---
La seduta termina alle ore 13:00.
