Classificazione
CONSIGLIO REGIONALE
Organizzazione degli uffici



Oggetto del Consiglio n. 1198 del 22 giugno 2020 - Resoconto
OGGETTO N. 1198/XV - Approvazione per l'anno 2019 del
rendiconto della gestione, del piano degli indicatori e del
bilancio consolidato del Consiglio regionale della Valle
d'Aosta.
Rini (Presidente) -
Possiamo quindi passare al punto n. 2
dell'ordine del giorno.
Il rendiconto della gestione per l'anno 2019 rileva il corretto
utilizzo delle risorse messe a disposizione per il regolare
svolgimento dell'attività del Consiglio regionale della Valle
d'Aosta e dei suoi organismi incardinati. Il rendiconto della
gestione per l'anno 2019 è stato redatto secondo i principi
contabili dell'armonizzazione sanciti dal decreto legislativo n.
118 del 2011 suddividendo le entrate in titoli e tipologie e le
uscite in missioni, programmi e titoli.
La gestione contabile è stata effettuata contestualmente nel
modo finanziario e in quello economico patrimoniale. Il totale
delle entrate 2019, al netto delle partite di giro e dell'avanzo
2018, ammonta a euro 8.690.337,67, l'assegnazione a carico del
bilancio regionale in favore del Consiglio ammonta a euro 8.500.000
di cui euro 8.125.000 sono stati destinati alla copertura delle
spese correnti, mentre euro 375.000 alla copertura delle spese in
conto capitale. Il totale delle spese 2019, al netto delle partite
di giro e dell'avanzo proveniente dall'anno 2018, ammonta a euro
7.967.902,26.
Al termine del 2019 si rileva un avanzo di amministrazione che
ammonta a euro 931.002,83 derivanti da euro 1.733.178,50 di fondo
cassa al 31 dicembre 2019 cui si sommano euro 76.471,11 di residui
attivi detratti euro 878.646,78 di residui passivi. Parte
dell'avanzo pari a euro 118.096,29 è stato vincolato alla
restituzione alla Regione Autonoma Valle d'Aosta come previsto
dall'articolo 15 del regolamento interno di contabilità del
Consiglio regionale. Tale avanzo vincolato proviene dalle economie
sui capitoli del titolo II, ovvero da capitoli destinati alle spese
in conto capitale. Il restante avanzo, pari a 812.910,54, è stato
accantonato in previsione delle erogazioni future delle indennità
di fine mandato a favore dei Consiglieri. Tale accantonamento
proviene da euro 200 mila dal rendiconto 2018 ed euro 612.910,54
dal rendiconto 2019.
Contestualmente al rendiconto della gestione 2019 vengono
approvati il piano degli indicatori, il bilancio consolidato tra il
Consiglio regionale e l'istituto del sistema previdenziale dei
Consiglieri regionali e la relazione sull'attività del Comitato
Regionale per le Comunicazioni (Co.Re.Com).
Dichiaro aperta la discussione generale. Non ci sono richieste,
possiamo procedere alla votazione del rendiconto. Colleghi, quando
uscite però dalla postazione, vi invito a indossare le mascherine,
per cortesia. Quando si esce dalla postazione in plexiglass, si
indossano le mascherine. Possiamo procedere alla votazione. La
votazione è aperta. La votazione è chiusa.
Presenti: 34
Votanti: 28
Favorevoli: 28
Astenuti: 6 (Bertin, Mossa, Nasso, Pulz, Russo e Vesan)
Il Consiglio approva.
