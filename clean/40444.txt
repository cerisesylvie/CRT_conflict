Classificazione
AMMINISTRAZIONE REGIONALE
Amministrazione della giustizia
ASSISTENZA SANITARIA E OSPEDALIERA
Azienda Regionale Sanitaria - U.S.L.



Oggetto del Consiglio n. 3234 del 20 febbraio 2018 - Resoconto
OGGETTO N. 3234/XIV - Interrogazione a risposta immediata:
"Veridicità delle dichiarazioni rilasciate dall'Assessore alla
sanità, salute e politiche sociali agli organi di stampa in merito
all'esito del ricorso al TAR relativo alla nomina del Direttore
dell'azienda USL".
Farcoz (Président)
- Point n° 3.01 à l'ordre du jour. La
parole au collègue Ferrero pour l'illustration.
Ferrero (M5S) -
Hanno stupito non poco le dichiarazioni
dell'Assessore alla sanità il quale, visto l'esito del ricorso al
TAR che ha fatto decadere il Direttore generale dell'USL, ha detto
- ora non ricordo esattamente le parole - "ci riuniremo
urgentemente con l'ex direttore per vedere cosa fare". Sono un
pochettino strane, anche alla luce del fatto che già in passato
c'era più di una voce riguardo al fatto che il Direttore generale
decaduto, prima della nomina, avesse partecipato ad una serie di
incontri e di riunioni addirittura al posto dell'Assessore. Diventa
difficile capire quale sia il metodo con il quale vengono
individuate le persone, perché a questo punto, anche dal contenuto
della sentenza, parrebbe che ci siano state grosse anomalie e che,
alla fine, diventa quasi inutile fare un concorso se poi ci
mettiamo a fare una cosa tra di noi. Non si capisce bene: ci sono
persone con i requisiti ma ne vengono prese altre che probabilmente
hanno requisiti superiori. Sentiamo cosa ci dice l'Assessore.
Président -
La parole à l'Assesseur Bertschy pour la
réponse.
Bertschy (UVP) -
Mi chiede una cosa, ma poi nella sua
illustrazione è andato oltre. La parte delle dichiarazioni che
riporta è più ampia, ma quelle parole sono state dette pochi
istanti dopo la notizia della sentenza. Nella dichiarazione dicevo
che avremmo valutato come procedere non appena avremmo avuto la
possibilità di leggere il dispositivo, perché quando ho rilasciato
quella dichiarazione si sapeva solo dell'accoglimento del ricorso.
Per quanto riguarda l'espressione, anche perché era una
dichiarazione stampa, si trattava di dare corso e comunicare al
diretto interessato come avremmo proceduto ed è quello che abbiamo
fatto immediatamente ieri mattina.
Rispetto al tema generale, vorrei ribadire che quanto viene
contestato è la presenza del Coordinatore in V Commissione nella
fase successiva alla chiusura del procedimento. Non si tratta di un
concorso, bensì di una nomina discrezionale. In quella fase mi pare
sia stato chiarito che non c'era assoluta disponibilità, neanche
incidenza, e la partecipazione è stata fatta per trovare dei
candidati, non per escluderli. Questo lo dico con tutta la
chiarezza possibile, non ho problemi a sottolinearlo in qualsiasi
sede.
Detto questo, si tratta di una prima sentenza sulla quale
bisogna verificare come valutare il ricorso e le nostre procedure.
Sotto questo profilo ha ragione il collega Marquis, la motivazione
non è dovuta, così erano gli atti della nomina, mentre per quanto
riguarda il procedimento a nostro avviso quella non era una fase
procedimentale, bensì una fase conoscitiva delle persone. Credo che
pescare dall'elenco degli idonei una persona senza neanche sapere
di chi si tratta non sia proprio una cosa semplice. Sono stati
fatti pertanto due incontri e, sotto questo profilo, questa è la
valutazione che è stata data; lo ribadisco: per cercare una persona
e non per escluderla.
Président -
La parole au collègue Ferrero pour la
réplique.
Ferrero (M5S) -
Non è stato fatto per escludere le
persone, ma per trovare la persona giusta, tant'è vero che un altro
ha fatto un ricorso e lo ha vinto. Direi che le due cose sono in
diretta contraddizione. Non viene comunque chiarito questo metodo
con cui vengono gestite le nomine. Questo, secondo me, è un metodo
veramente da "impresa familiare", probabilmente fa parte di una
certa cultura ma non è certo la nostra.
Mi permetto modestamente di darvi un consiglio. Il Direttore è
decaduto, e voi ora volete nominare un Direttore sanitario e un
Direttore amministrativo che sono due nomine fiduciarie effettuate
dal Direttore. Pensateci un attimo, perché se il Direttore è
decaduto tutti gli atti da lui espletati potrebbero essere a
rischio di nullità. Questo è un suggerimento.
