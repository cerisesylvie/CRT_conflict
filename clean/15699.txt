Classificazione
NOMINE E INCARICHI DI CONSULENZA E SPECIALI
Nomine


Resoconto integrale del dibattito dell'aula
Oggetto del Consiglio n. 2002 del 26 giugno 1996 - Resoconto
SEDUTA ANTIMERIDIANA DEL 26 GIUGNO 1996
OGGETTO N. 2002/X Designazione di un membro effettivo in seno al
Collegio sindacale dell'Associazione Sport Invernali Valle d'Aosta
- ASIVA.
Presidente La parola al Consigliere Perron.
Perron (UV) Pour proposer M. Bonazzi Ivo.
Presidente Si procede alla votazione:
- Consiglieri presenti: 29
- Consiglieri votanti: 28
- Astenuti: 1 (Chiarello)
- Schede nulle: 1
- Schede valide: 27
- Schede bianche: 6
Hanno riportato voti:
- Bonazzi Ivo: 21
Presidente In base all'esito della votazione risulta designato
quale membro effettivo in seno al Collegio sindacale
dell'Associazione Sport Invernali Valle d'Aosta, per il quadriennio
1996/2000 che scadrà il 30 giugno 2000, il Signor Bonazzi Ivo,
residente in Charvensod, frazione Plan Félinaz, 85.
Deliberazione Il Consiglio
Premesso che:
- la legge regionale 27 marzo 1991, n. 12, disciplina le nomine
e le designazioni di competenza regionale e in particolare
all'articolo 2 - primo comma - stabilisce che le nomine dei
componenti degli organi collegiali di amministrazione, dei sindaci
o revisori dei conti di enti od istituti di diritto pubblico e
privato, aziende, società, fondazioni, comunque spettanti alla
Regione, sono attribuite alla competenza del Consiglio
regionale;
- l'articolo 3 dello Statuto dell'Associazione Sport Invernali
Valle d'Aosta stabilisce che un membro effettivo del Collegio
sindacale è designato dalla Regione;
- il succitato Collegio sindacale scade il 30 giugno 1996 per
compiuto quadriennio di carica;
Vista la determinazione della Commissione per le nomine che, a
seguito della pubblicazione nel Bollettino Ufficiale della Regione
n. 3 del 16 gennaio 1996 dell'elenco delle nomine in scadenza nel
primo semestre dell'anno 1996, nella riunione del 21 maggio 1996 si
è espressa sulle seguenti candidature:
1) Aglietta Umberto
2) Bonazzi Ivo
3) Raimo Fiorentino
Ritenuto necessario provvedere alla designazione di un membro
effettivo in seno al Collegio sindacale della summenzionata
Associazione per il quadriennio 1996/2000 che scadrà il 30 giugno
2000;
Visto il parere favorevole di legittimità rilasciato dal
Dirigente del Servizio affari generali della Presidenza del
Consiglio, ai sensi dell'articolo 72 della legge regionale n.
3/1956 e successive modificazioni, e del combinato disposto degli
articoli 13 - comma 1 - lett. e) e 59 - comma 2 - della legge
regionale n. 45/1995, sulla presente deliberazione;
Richiamata la legge regionale 27 marzo 1991, n. 12;
Delibera
1) di designare quale membro effettivo in seno al Collegio
sindacale dell'Associazione Sport Invernali Valle d'Aosta, per il
quadriennio 1996/2000 che scadrà il 30 giugno 2000, il Signor
Bonazzi Ivo, residente in Charvensod, frazione Plan Félinaz,
85;
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
