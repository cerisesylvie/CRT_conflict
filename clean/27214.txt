Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 312 del 17 dicembre 1971 - Resoconto
OGGETTO N. 312/71 - Acquisto di terreni nella zona di Verrès
per la costruzione di nuovi stabilimenti industriali.
(Interpellanza)
Fosson (U.V.) -
Gli interpellanti vogliono illustrare
l'interpellanza?
Manganoni (P.C.I.) -
Sulla necessità di industrializzare
la bassa Valle è inutile che ne parliamo. Sappiamo però che non si
installano degli stabilimenti se non disponiamo dei terreni. Ed
allora l'urgenza di disporre di terreni di una certa superficie
affinché gli stabilimenti possa installarsi.
Allora noi volevamo sapere a che punto si trovano le trattative
per l'acquisto di terreni nella zona di Verrès, particolarmente.
Anche se li acquistiamo altrove, intendiamoci, va sempre bene,
purché siano in quella zona.
Chantel (P.S.I.) -
L'Assessore all'Industria e Commercio
Albaney ha invitato circa un mese fa il Sindaco di Verrès ad
occuparsi della questione. Il Sindaco di Verrès ha trasmesso un
elenco in cui ci sono diversi nominativi, con le aree di terreno
disponibili, che raggiungerebbero un totale di mq 29.600.
Gli interessati interpellati sono Glarey Giovanni di Issogne,
Viquéry Luigi di Verrès, Lateltin Luigi di Arnad, Bertolin Guido,
Lateltin Riccardo, Anselmet Palmina, Janin Delfina, Champurney
Maria, tutti di Arnad.
Challancin, Joly, Joly Giulia, Joly Gelio, Challancin Pietro,
Lescla Clelio, Laurent Severina, Janin Giovanni, Challancin Rico,
Rolland Teresina, Rolland Pietro e Quey Ida in Duclos - sempre di
Arnad.
Dopo aver ricevuto questo elenco, in cui, all'incirca, i prezzi
chiesti al mq. variano sulle 2000, 2500-3000, secondo dove sono i
terreni, dove sono ubicati, ecc., il Sindaco è stato inviato a
pigliare le firme e i prezzi concordati e inviarli all'Assessore
Industria e Commercio.
Come l'Assessore avrà ricevuto questo elenco, io immediatamente
provvederò che l'Ufficio Patrimoniale faccia le perizie necessarie,
dopo di che si inizieranno le trattative definitive con questi
Signori e sarà portato in Consiglio.
Perciò il lavoro è stato fatto, solo che dovendo comprare dei
pezzi di terreno, qualcheduno di 400 metri, qualcheduno di 250,
870, il più grosso - ce ne sono due soli - uno di 7 mila e l'altro
di 4 mila metri, non è una cosa che si poteva fare affidamento.
Bisognava trovare tutti consenzienti, bisogna decidere.
Ad ogni modo il Sindaco ha garantito che, a giorni, invierà non
solo questo primo elenco, ma invierà a lato di ogni proprietà i
prezzi già concordati con la firma dei proprietari.
Da quel preciso momento, io vi assicuro che entro pochi giorni
avrò la contropartita delle perizie dell'ufficio demanio, dopo di
che, se coincideranno tra le perizie e le richieste, o comunque io
tratterò, in via di massima con questi proprietari e poi porterò,
come al solito, alla Commissione Affari Generali - di corsa -
questa pratica qui - assieme Affari Generali e Industria e
Commercio, queste due Commissioni, e poi lo porterò in
Consiglio.
Questo è l'iter e questo è il lavoro fatto e vi assicuro che più
in fretta di così non si può fare perché, ripeto: una cosa è
comperare un terreno che ha un proprietario solo, da due a tre ma
quando i proprietari, per arrivare al terreno necessario, almeno i
29-30 mila mq. - richiedono un quantitativo così forte di persone,
per forza ci vuole del tempo. Non è che il problema non è stato
portato avanti, anzi l'Assessore Albaney l'ha portato avanti il
giorno dopo che è stato discusso in Consiglio.
Solo che tutto questo richiede del tempo. Non è certamente colpa
nostra.
Adesso mi sembra che, arrivati a questo punto qui, siamo molto
vicini al momento in cui lo potremo portare in Commissione Affari
Generali e Commissione Industria e Commercio riunite assieme.
Manganone (P.C.I.)
- La relazione dell'Assessore Chantel
è soddisfacente, però io volevo porre due domande: innanzitutto
questi terreni costituiscono poi un solo comprensorio, nel senso
che non vi siano altri proprietari con degli appezzamenti in mezzo
che poi chiedono la luna.
Secondo luogo: lì si parla di 29 mila metri, ciò che, così
grosso modo, si può prevedere necessario per l'insediamento di uno
stabilimento. E quindi, bene.
Però io penso che non sarebbe male esaminare l'acquisto di altri
terreni nel caso che, auguriamocelo, vi fossero le possibilità di
crearne anche altri stabilimenti, almeno abbiamo già il terreno,
perché non dimentichiamo che i 600 disoccupati circa, licenziati
nella bassa valle, con uno stabilimento difficilmente noi potremo
assorbirli tutti.
Perché nelle trattative che si è avuto con i vari industriali si
parla di 150-200-250 per ogni stabilimento.
Quindi l'installazione di un solo stabilimento risolverebbe solo
parzialmente, mi spiego?
Questo volevo sentire anche dalla Giunta e l'Assessore
interessato, non giudica opportuno, dopo aver trattato e concluso
con questi proprietari, esaminare e trattare, magari delegare il
Sindaco - come fatto sino adesso, benissimo, l'acquisto anche di
altri terreni per avere la possibilità di installare anche altri
stabilimenti?
Chantel (P.S.I.)
- Io credo che bisogna tener presente
anche l'installazione della SADEA. E credo che anche
l'osservazione, in questo Consiglio, è stata molto chiara. Vogliamo
venire incontro alla disoccupazione della bassa Valle, ma credo che
qui si è anche discusso di non esagerare nel creare dei posti di
lavoro ulteriori a quelli che ci necessitano, per non cambiare la
situazione della Valle, cioè una situazione che deve provvedere
all'occupazione di tutti quelli che ci sono senza ricorrere poi ad
una eccessiva importazione di manodopera che cambierebbe, senza
dubbio la situazione - diciamo cosi - linguistica, ecco... (
voce
in lontananza che non si capisce cosa dica) ...
Va bene, io in
ogni modo, porterò avanti questo problema qui e poi piglieremo, se
tutto il Consiglio è d'accordo, in esame il secondo problema.
In ogni modo questa era più urgente e credo che a gennaio noi
riusciremo probabilmente a portarlo in Consiglio.
Fosson (U.V.)
- Va bene, allora gli interpellanti non
hanno più niente da dire. Io penso che, arrivati a quest'ora, sia
conveniente togliere la seduta e riprenderemo il pomeriggio,
facciamo alle 16.
---
La seduta termina alle ore 12,35.
[m1]
[m2]
