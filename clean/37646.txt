Classificazione
BENI CULTURALI
Musei, biblioteche, archivi storici e aree di interesse archeologico
TURISMO E INDUSTRIA ALBERGHIERA



Oggetto del Consiglio n. 1353 del 16 luglio 2015 - Resoconto
OGGETTO N. 1353/XIV - Interpellanza: "Eventuale
partecipazione della Regione alla "XVIII Borsa mediterranea del
turismo archeologico".
Presidente -
Per l'illustrazione, chiede la parola il
Consigliere Guichardaz; ne ha facoltà.
Guichardaz (PD-SIN.VDA)
- Grazie Presidente. L'iniziativa
che ci accingiamo a discutere tratta di un evento che, a nostro
parere, rappresenta una buona e tutto sommato economica occasione
per parlare del nostro patrimonio archeologico e dei nostri beni
culturali nei circuiti turistici che contano; anzi, sarebbe meglio
dire: per fare conoscere anche attraverso i moderni strumenti
multimediali, informativi e divulgativi il nostro immenso
patrimonio culturale e archeologico fuori dai confini della nostra
Regione.
Parliamo della XVIII Borsa mediterranea del turismo
archeologico, una manifestazione che si terrà nella bellissima
cornice di Paestum, in Provincia di Salerno, dal 29 ottobre al 1°
novembre prossimo. Paestum, come sapete, è un luogo di interesse
storico-archeologico estremamente significativo, l'UNESCO lo
annovera tra i siti patrimonio dell'umanità per la bellezza e
l'importanza dei suoi monumenti. Tale evento, come si legge sul
programma ufficiale che trovate sul sito della Borsa, è coordinato
e realizzato appunto dalla città di Capaccio Paestum, dalla
Provincia di Salerno, dalla Soprintendenza per i beni archeologici
di Salerno, Avellino, Benevento e Caserta, con il patrocinio di
EXPO Milano 2015, del Ministero degli affari esteri, della
Conferenza delle Regioni e delle Province autonome, dell'Unione
delle Province italiane, dell'ANCI, del Touring Club Italiano, di
Legambiente, di Assoturismo, di Federturismo, di Confcultura, con
il sostegno di importanti organizzazioni come l'UNESCO, l'UNWTO,
l'ICCROM e sotto l'alto patronato del Presidente della Repubblica.
Ho citato alcune delle più importanti istituzioni nazionali e
internazionali per dare un'idea della rilevanza e
dell'autorevolezza di questa manifestazione, probabilmente tra le
più importanti del settore, e non solo in Italia.
L'evento, oltre a prevedere conferenze, presentazione di
progetti culturali, editoriali, multimediali, laboratori di
archeologia sperimentale, incontri con i divulgatori culturali e
archeologici, con i soprintendenti, i direttori di musei, con
docenti universitari e giornalisti, ospiterà stand di Paesi esteri,
di Regioni e Comuni italiani, di Camere commercio, APT,
Soprintendenze, Parchi archeologici, Organizzazioni di categoria,
Associazioni culturali e professionali, Case editrici
specializzate, e organizzerà, come si legge nell'
affiche
di
presentazione,
workshop
con i
buyers
esteri, cioè i
tour operator
, finalizzati, come si legge nel programma,
all'incontro tra domanda e offerta nel campo del turismo culturale.
Da una lettura attenta del sito (per chi lo volesse navigare è
www.bmta.it) risulta che la Borsa ha ospitato negli anni passati
espositori provenienti da tutto il mondo; per citarne alcuni:
l'Azerbaigian, l'Argentina, la Bolivia, la Cambogia, l'Egitto, la
Giordania, la Grecia, l'India (che quest'anno tra l'altro è Paese
ospite), Israele, il Perù, la Tunisia, la Turchia, il Venezuela,
istituzioni importanti come l'Accademia dei Lincei, il Comando
Carabinieri Tutela Patrimonio Culturale e il Gruppo Tutela
Patrimonio Archeologico della Guardia di Finanza, il FAI, il
Ministero dei beni e delle attività culturali e del turismo,
attraverso le Sovraintendenze e le Direzioni regionali per i beni
culturali, tutte le Regioni del centro-sud, importanti università
italiane ed estere...insomma, ci sono un sacco di
partner
,
potete andare a leggere sul programma. La presenza di
partner
importanti ed espositori, provenienti dai più
svariati contesti e parti del mondo, rendono la Borsa mediterranea
del turismo archeologico a nostro parere, ma anche di altri
autorevoli operatori del settore turistico archeologico che abbiamo
avuto modo di incontrare in queste due settimane, oltre a un
importantissimo momento di incontro e di
business
, come dice
l'
affiche
esplicativa, per gli addetti ai lavori, per gli
operatori turistici e culturali, per i viaggiatori e per gli
appassionati un'occasione straordinaria per fare conoscere
territori nei quali è forte la presenza di testimonianze
archeologiche e storiche ed è pregnante l'industria turistica. È
superfluo dire che la Valle d'Aosta fonda una parte importante
della propria economia nello sfruttamento (lo dico in senso buono,
ovviamente) dell'importantissimo patrimonio culturale e
archeologico di cui dispone, meglio dire della valorizzazione, e
quindi a nostro parere sarebbe utile e opportuno che le
istituzioni, l'Amministrazione regionale, sapessero intercettare
autorevoli contesti in cui operare azioni di
marketing
turistico, a beneficio
in primis
degli operatori, ma anche
della generalità dei cittadini che da questa offerta turistica
possono avere indubitabili ricadute positive.
Con la nostra interpellanza chiediamo quindi all'Assessore
competente se vi è l'intenzione di partecipare all'evento mediante
l'acquisto di opportuni spazi, di uno o più
stand
all'interno del salone espositivo della XVIII Borsa che si terrà
dal 29 ottobre al 1° novembre 2015. Poiché il nostro gruppo ha
creduto sin dall'inizio alla necessità di una collaborazione tra
pubblico e privato (è stato un argomento che abbiamo spesso
affrontato in quest'aula) in un'utile e ormai necessaria (vista
anche la difficile situazione dei bilanci) azione sinergica tra
soggetti istituzionali, imprenditori e associazioni di categoria,
con la nostra interpellanza chiediamo se vi è la volontà da parte
delle istituzioni regionali di intercettare in tempi rapidi
eventuali
sponsor, partner
e altri soggetti pubblici e
privati, ad esempio EXPO VdA, il Forte di Bard, la
Chambre
,
la BCC Valle d'Aosta (lo dico perché altre BCC sono
partner
ufficiali della Borsa), i Comuni, gli Enti locali nei quali sono
presenti i siti archeologici, gli imprenditori del settore
alberghiero e turistico, le associazioni di categoria. Dicevo che
chiediamo all'Amministrazione regionale di farsi promotore anche di
una ricerca di
sponsor
, di soggetti pubblici e privati
interessati a questo argomento, nell'ottica di una utile e
fruttuosa collaborazione finalizzata alla divulgazione del nostro
patrimonio artistico, culturale e archeologico.
Infine chiediamo se vi è l'intenzione di partecipare alla
prossima edizione del Premio annuale
"Special
Award-International Archaeological Discovery Award"
(non so se
l'ho pronunciato correttamente), premio che viene attribuito alla
scoperta archeologica che riceve in un periodo determinato il
maggior consenso del grande pubblico attraverso la pagina di
Facebook
della Borsa, anche in considerazione (scriviamo
sempre nell'interpellanza) dei recenti ritrovamenti archeologici
effettuati nella nostra Regione; citiamo nell'interpellanza la
prima pietra della città di Augusta Praetoria, l'area antistante
l'Ospedale Umberto Parini, lì dove si è trovata la tomba dell'ormai
leggendario guerriero celtico e il famoso
cromlech
(lo
chiamo così per comodità, anche se sarebbe più corretto definirlo
"allineamento lapideo", visto che si tratta di un ritrovamento
dell'Età del Ferro). Ma potremmo anche raccontare il Pondel, da
quello che so l'unico esemplare al mondo ancora in piedi di
acquedotto ad un'unica campata, l'area megalitica...insomma, c'è
l'imbarazzo della scelta e noi crediamo che l'occasione sia davvero
un'occasione importante, da non perdere. Grazie.
Si dà atto che dalle ore 12,16 assume la presidenza il
Vicepresidente Follien.
Follien (Presidente) -
Per la risposta, la parola
all'Assessore Rini.
Rini (UV) -
Grazie Presidente. Innanzitutto mi preme
davvero ringraziare il collega Guichardaz, perché pone
all'attenzione di quest'aula un tema delicato per noi importante,
quello proprio dell'investimento e della valorizzazione
dell'immenso patrimonio che giustamente lei ricordava, patrimonio
archeologico, con tutte le ripercussioni turistiche e quindi
economiche che può avere sul nostro territorio.
Quella della partecipazione della Regione Valle d'Aosta alla
Borsa mediterranea del turismo archeologico, che quest'anno giunge
alla sua XVIII partecipazione, è effettivamente una questione che
era appunto all'attenzione del nostro Assessorato per le
valutazioni e le ricadute che questa partecipazione può avere sul
nostro territorio. Come giustamente il collega ricordava, si tratta
di una delle maggiori occasioni di incontro tra...oserei dire che
c'è una duplice valenza di questo in premessa, come giustamente lei
ricordava...quindi l'incontro con gli operatori del settore, che
quindi prevedono
stand
e momenti informativi e, ovviamente,
anche tutti i visitatori e quindi coloro dei quali si possono poi
spendere le conoscenze sul nostro territorio a livello turistico.
Ma tornerei e mi soffermerei sulla prima parte: quella
dell'incontro con i vari operatori del settore. Sappiamo che questa
occasione riunisce davvero tutti i massimi esponenti del settore a
livello mondiale. Ecco, io credo che quest'anno sia un'occasione
che non possiamo permetterci di farci scappare, perché sappiamo...e
non ritornerei in questa occasione alle recenti scoperte che sono
state fatte dal nostro territorio...credo che proprio questo possa
essere un momento di incontro anche con altri operatori e si possa
davvero creare una
liaison
, un legame con istituzioni
conosciute proprio in questo campo, in questo settore, che possano
poi portare delle ricadute dirette sul nostro territorio.
Per quanto riguarda la prima domanda:
"se vi è l'intenzione
di partecipare all'evento"
, vi è assolutamente l'intenzione
quest'anno di partecipare a questo evento. Ricordo che la Valle
d'Aosta è stata presente negli anni in alcune occasioni (ricordo il
2007, il 2009 e il 2010) con degli
stand
appositi.
Attualmente siamo in una fase di studio delle proposte che ci sono
state fatte, perché ovviamente, come per tutte le Borse
internazionali, per tutti i momenti di confronto ci sono diverse
opzioni alle quali si può aderire. Quindi stiamo valutando, anche
con un rapporto e un confronto dell'impegno economico che
richiederanno le diverse partecipazioni, quale sarà la formula più
opportuna, valutando costi e benefici.
Per quanto riguarda il secondo quesito, quello che prende in
considerazione gli
sponsor
e i
partner
, noi da sempre
stiamo cercando di trovare una forte collaborazione con il nostro
territorio, ovviamente innanzitutto con i
partner
istituzionali. Giustamente si ricordava il Forte di Bard, con il
quale stiamo facendo diverse iniziative, ma anche EXPO VdA, credo
che anche negli ultimi mesi...non ultima l'inaugurazione della
mostra al Museo archeologico, ma diversi altri eventi, anche con le
scuole; e poi, ovviamente, per arrivare a esplorare se anche nella
nostra Regione noi dobbiamo essere in grado di stimolare il nostro
territorio, perché sappiamo che in questo settore è importante
creare della cultura, della partecipazione in questo campo, quindi
stimolare anche i privati, per far capire loro quali possono essere
le potenzialità di un intervento e di un investimento di questo
tipo, quindi una collaborazione con il pubblico per eventi di
questo tipo. Sappiamo che ci sono realtà (e bisogna ammetterlo) che
in questo settore sono molto più avanti di noi, stiamo cercando
davvero di impegnarci per "solleticare" anche il tessuto
imprenditoriale valdostano e per fargli capire, come dicevo, quali
possono essere le potenzialità di un intervento di questo tipo. Con
partner
più istituzionali, invece (penso per esempio alla
Fondazione CRT o alla Compagnia di San Paolo), le collaborazioni
vanno avanti da anni, una su tutte la
Saison Culturelle, Aosta
Classica
con anche il sostegno che apportano all'attività del
Forte di Bard, anche con EXPO VdA. Come dicevo la collaborazione
ritengo che abbia dimostrato di portare i suoi frutti e quindi
credo che sicuramente proveremo a sondare, a capire se anche in
questo settore ci può e ci possa essere un intervento di questo
tipo.
Per quanto riguarda invece lo
"Special Award-International
Archaeological Discovery Award"
, il premio internazionale per
la migliore scoperta, questo è un premio che è stato istituito a
partire da questa XVIII edizione, quindi una novità assoluta. La
Borsa del turismo archeologico lo ha istituito in accordo con le
principali riviste e
partner
internazionali del settore,
settoriali. Queste medesime interviste, questi medesimi
partner
istituzionali hanno segnalato dei siti e delle
scoperte particolarmente rilevanti che sono stati poi votati
tramite i
social network
; in ordine di preferenza sono stati
elencati cinque siti che spaziano dalla Grecia all'Inghilterra
(scoperte molto rilevanti) all'Egitto, alla Francia e alla
Svizzera. Questo premio verrà attribuito a una di queste cinque
scoperte, quindi non sono state previste per questa prima edizione
del premio delle autocandidature. Se posso, forse anche con un po'
di speranza, mi auspicherei che la nostra partecipazione in questa
sede possa creare dei legami anche con riviste autorevoli, possa
fare conoscere anche l'immenso patrimonio che abbiamo con anche le
recenti scoperte; sicuramente potrà essere davvero l'occasione per
creare dei legami e delle conoscenze anche con
partner
di
rilievo come quelli che le ho ricordato. Grazie.
Presidente
- Per la replica, la parola al Consigliere
Guichardaz.
Guichardaz (PD-SIN.VDA) -
Grazie Assessore. Grazie
Presidente.
L'interpellanza è nata un paio di settimane fa, due o tre
settimane fa, proprio per caso, visualizzando su
Facebook
un
rimando alla pagina che lei ha citato, cioè la pagina di questo
premio, e da lì, leggendo anche i commenti (tra l'altro commenti
anche di autorevoli esperti), abbiamo avuto l'idea di comporre
questa interpellanza. Sinceramente non sapevo, fin quando non ho
avuto modo poi di parlare con il Direttore della Borsa che mi ha
spedito recentemente una
mail
, proprio perché
l'interpellanza probabilmente aveva avuto un'eco al di fuori dei
nostri confini, non sapevo che la Regione avesse già partecipato
negli anni 2007, 2008, 2009, 2010 e la cosa mi ha colpito
favorevolmente, quindi penso che la macchina sia già oliata e i
contatti siano già sufficientemente implementati.
Per noi è importante (e qui lo ribadisco, approfittando di
questa interpellanza) che ci sia sempre di più una sinergia e
un'interazione tra pubblico e privato. Noi abbiamo...e questo
l'abbiamo detto in occasione di più di un'interpellanza parlando
dei siti archeologici, del sito antistante l'Ospedale Parini...non
so se si ricorda, avevamo fatto un'interpellanza un anno e mezzo fa
dove chiedevamo se c'era la volontà di intercettare dei soggetti
privati che sapessero anche collaborare con le istituzioni, proprio
per promuovere quel patrimonio culturale enorme che noi abbiamo, e
tra i soggetti privati noi individuiamo proprio anche questi famosi
buyers
internazionali, questi
tour operator
, ma anche
i soggetti economici valdostani, cioè le persone che conducono
magari delle attività commerciali e imprenditoriali che potrebbero
avere comunque l'interesse che il marchio Valle d'Aosta, con le sue
bellezze, il suo patrimonio enorme e immenso di beni culturali, di
patrimonio archeologico...io ho citato il Pondel, l'area megalitica
e altri monumenti, ma sappiamo che abbiamo i castelli, abbiamo un
territorio fantastico, siamo la seconda città al mondo per reperti
romani, cioè veramente la Valle d'Aosta e Aosta sono un potenziale
turistico enorme. In un momento come questo, l'alleanza tra
soggetti pubblici e privati e istituzioni...ho citato la
Chambre
, ho citato EXPO, che di fatto sono delle istituzioni
pubbliche, però hanno una loro autonomia, il Forte di Bard ha
un'autonomia privata...credo sia assolutamente necessaria, e la
direzione (lo diciamo ormai da due anni) dev'essere proprio quella:
la direzione è quella di creare delle alleanze affinché del
beneficio che potrebbe ricadere sulla Valle d'Aosta, sulla
fiscalità che abbiamo in Valle d'Aosta...noi abbiamo un sistema
fiscale che ci permette di rientrare dei soldi che noi paghiamo in
termini di tasse...possano usufruirne poi indirettamente anche
tutti i cittadini che, magari, non sono direttamente coinvolti nel
settore e nell'industria...diciamo turistica-alberghiera.
Sono quindi contento che sia stato accolto questo suggerimento;
vedremo poi appunto i risultati o anche i ritorni, i riscontri di
questa partecipazione che spero possa essere davvero fruttuosa.
Grazie.
Presidente -
Allora, colleghi, prima di passare
all'analisi del punto 15 all'ordine del giorno, ricordo che al
termine di questo punto vi sarà una sospensione per una riunione
dei Capigruppo, come credo annunciato informalmente dal Presidente
del Consiglio a tutti i Capigruppo. Procederei quindi con l'analisi
del punto 15 dell'ordine del giorno.
