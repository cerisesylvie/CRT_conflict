Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 178 del 14 luglio 1972 - Resoconto
OGGETTO N. 178/72 - Proposte di leggi statali in materia di
elezioni politiche in Valle d'Aosta. - Questione
sospensiva.
Montesano (P.S.D.I.)
- Allora passiamo ai punti dal 9 al
13.
Io qui, vorrei dire che ho elencato nell'ordine del giorno
queste proposte, secondo l'ordine cronologico di arrivo alla
Presidenza del Consiglio.
Ora, il Consiglio deve decidere che cosa vuol fare su questo
argomento, se discutere oggetto per oggetto oppure discutere
l'argomento all'oggetto stesso che è unico in una discussione
globale.
Consigliere Ramera, che cosa...
Ramera (D.C.)
- Precisamente chiedo la non discussione
dei punti 9-10-11-12 e 13, relativi a disegni di legge elettorali,
perché a mio parere sarebbero in contrasto con la mozione che è
stata votata all'unanimità in data non so quando, ma recentemente e
che tale mozione è già stata recepita pienamente e totalmente dal
disegno di legge che il Consiglio dei Ministri presieduto
dall'On.le Andreotti, ha fatto come primo provvedimento del suo
Governo e che è già stato passato alle Camere e per il quale 
il Presidente del Senato Fanfani ha già predisposto addirittura che
venisse incluso nell'ordine del giorno dei lavori.
Ora che cosa diceva questa mozione. Io vorrei che lei Signor
Presidente innanzitutto, mi volesse cortesemente far avere il
testo, comunque, nei suoi punti salienti, diceva: che il Consiglio
chiedeva al Governo e al Parlamento immediate elezioni.
E successivamente di apportare alla legge elettorale quelle
modifiche necessarie viste le carenze dell'attuale legge
vigente.
Io credo che i proponenti, io ritengo sempre che i proponenti di
qualunque cosa, contrariamente a quanto è accaduto un momento fa,
siano sempre in buona fede, e che quindi, dubitando della
funzionalità del Governo, hanno diligentemente pensato di
provvedere all'eventuale carenza governativa presentando al
Consiglio taluni disegni di legge.
Ma di fronte alla legge del Governo, io ritengo che non si debba
discutere questi disegni presentati, per due motivi: primo perché
l'ho già detto, avendo il Governo, recepito, totalmente quello che
era lo spirito, la volontà espressa all'unanimità dal Consiglio
regionale, come del resto, poi vediamo, espressi nei due disegni di
legge presentati dal Collega Andrione, e secondo perché i vari
disegni di legge, almeno tre, sono troppo discordanti tra loro,
presentano motivi di carattere costituzionale, per cui si avrebbero
le elezioni tra un paio d'anni come minimo, poiché è chiaro che
quando le leggi presentano modifiche di carattere costituzionale,
occorre la doppia lettura a distanza di tre mesi, nei due rami del
Parlamento, per cui non è certo con questo sistema che si dimostra
ai valdostani, la volontà di volere elezioni.
Se mai, presentando dei nuovi disegni di legge, in contrasto,
addirittura con quello che è presente oggi alla Camera, si dimostra
chiaramente la non volontà di fare le elezioni.
Ora, mi sembra che o qui si vuole rimangiare quello che si è
detto dei vari gruppi, o altrimenti, qui sì c'è da parlare
veramente di malafede.
Perché, o le vogliamo queste elezioni, e allora il disegno del
Governo mi sembra che calzi a pennello, perché vuole immediatamente
le elezioni in un articolo, nell'altro articolo prevede immediate
elezioni in caso di vacanza.
E quindi, era quello che volevamo noi.
Non credo che tutto quello che si è detto in questo Consiglio,
oggi non valga più, lo si è detto in questo Consiglio e lo si è
detto in campagna elettorale che non si doveva votare per i morti,
perché c'era la probabilità che la Valle d'Aosta rimanesse senza
parlamentari.
Noi oggi vi chiediamo di votare per i vivi, quindi praticamente
con la legge presentata alle Camere, noi vogliamo elezioni
immediate, per votare per dei candidati vivi. Io chiedo pertanto, e
poi vedremo gli interventi, chiedo pertanto che i proponenti dei
vari disegni di legge, ritirino le loro proposte o che il Consiglio
voglia discutere in merito alla mia proposta.
Caveri (U.V.)
- Je présente l'ordre du jour suivant: qui
a été signé par les Conseillers Unionistes et par les Conseillers
Démocrétiens:
"
Il Consiglio regionale, tenuto conto che il Consiglio nella
sua seduta del 15 maggio 1972, aveva approvato all'unanimità una
mozione nella quale si deliberava di sollecitare nuove elezioni
politiche per il collegio uninominale della Valle d'Aosta, e di
chiedere altresì la modifica della legge elettorale
vigente;
pur costatando che il Presidente della Giunta regionale non è
stato invitato ad intervenire alla seduta del Consiglio dei
Ministri, come sarebbe stato auspicabile,
esprime
la sua soddisfazione e il suo ringraziamento al Governo
Centrale, che nella sua prima seduta ha accolto con la sua proposta
di legge, l'aspirazione viva e profonda del popolo valdostano,
espresso all'unanimità dal Consiglio regionale, per indire
tempestivamente le elezioni politiche nel collegio uninominale
della Valle d'Aosta, modificando altresì la legge onde ovviare (?)
le vacanze dolorosamente sperimentate,
propone
che siano ritirate dai loro presentatori le varie proposte di
legge iscritte all'ordine del giorno della presente seduta che
rischiano o mirano a ritardare le elezioni predette."
.
Montesano (P.S.D.I.)
- La parola al Consigliere
Dolchi.
Dolchi (P.C.I.)
- Se non vado errato il Consigliere
Ramera richiede ai sensi dell'art. 64 del Regolamento, la questione
sospensiva e fa una questione pregiudiziale.
Sulla quale il Consiglio è chiamato a votare dopo che un oratore
per ogni gruppo si manifesti, esprima il parere contrario o
favorevole alla richiesta sospensiva.
Se così è, come mi sembra debba essere considerato l'intervento
del Collega Ramera, a nome del Gruppo Comunista, dichiaro che siamo
contrari alla questione sospensiva sollevata.
Ed illustro brevemente le ragioni della nostra opposizione alla
richiesta del Consigliere Ramera.
È stato ricordato che il Consiglio regionale aveva in un ordine
del giorno richiesto che fosse provveduto con urgenza alla
ripetizione delle elezioni e al nuovo metodo elettorale per la
Valle d'Aosta, viste le carenze fin qui manifestatesi, soprattutto
in occasione del decesso di eletti, o di candidati.
Dice il Consigliere Ramera: "Il Consiglio regionale non ha più
motivo di discutere iniziative di leggi statali, regionali, di
iniziative di leggi statali, da parte della Regione, perché il
Governo ha già presentato un suo disegno di legge e ha recepito i
desideri del Consiglio regionale della Valle d'Aosta".
Ecco, mi permetto di sentire da queste affermazioni, perché non
so se il Collega Ramera ha letto il disegno di legge presentato dal
Governo, nel disegno di legge presentato dal Governo, secondo noi,
non recepisce quell'ordine del giorno, perlomeno non le recepisce
nella prima parte, quando come, anche, dobbiamo discutere una legge
in questo senso, al punto 10 del collega Andrione, quando si
chiedeva ripetizioni immediate delle elezioni.
Il Governo ha presentato un disegno di legge che rivede la
materia.
Quindi una legge ordinaria che seguirà il suo iter normale in
Parlamento, per regolamentare con elezioni suppletive, la vacanza
eventuale di parlamentari della Valle d'Aosta.
Questo disegno di legge se lo leggiamo attentamente, pur con
parole diverse, ricalca il progetto di legge allora unificato e
costituzionale del Senatore Chabod e dell'allora Governo, progetto
di legge costituzionale, successivamente ripreso e ripresentato dal
Senatore Berthet e che non è stato discusso?
Quindi, ci sarebbe come prima cosa da discutere se il disegno di
legge governativo, cambiando le parole, ma mantenendo la sostanza,
cioè quella delle elezioni suppletive, non ripropone al Parlamento
il dilemma "legge costituzionale o legge ordinaria".
Noi riteniamo che da parte del Consiglio regionale della Valle
d'Aosta ci debba essere un'iniziativa proprio perché non dobbiamo
permettere che non sia presente la voce del Consiglio regionale
della Valle d'Aosta cioè della Regione Autonoma, dei Valdostani, i
più direttamente interessati a questo problema, anche perché mi
rifaccio all'iter del disegno di legge già, ci sono stati dei
pronunciamenti, e il primo pronunciamento è quello della Giunta
delle elezioni della Camera dei Deputati, che in data 6 luglio ha
testualmente deliberato di incaricare il proprio, all'unanimità, di
incaricare il proprio Presidente di prospettare al Presidente della
Camera l'assoluta urgenza di addivenire ad una soluzione
legislativa della questione sulla base del disegno governativo e
delle proposte parlamentari presentate sull'argomento.
Quindi alla Camera dei Deputati c'è una decisione dell'aggiunta
delle elezioni che dice: che il disegno di legge governativo dovrà
essere discusso unitamente a tutti quegli altri progetti di legge
parlamentari e in questo caso noi riteniamo anche di iniziativa
regionale che saranno presentati sull'argomento.
Ecco perché noi diciamo che la Valle d'Aosta attraverso il suo
Consiglio regionale è giusto, è doveroso che faccia una sua
proposta.
Una sua proposta non di legge costituzionale per dilazionare la
data delle elezioni, una proposta di legge ordinaria come quella
del Governo, e quindi possa avere lo stesso iter di quella del
Governo, affinché i desiderata della Valle d'Aosta siano per lo
meno, confrontati con quelli del Governo raccolti nel disegno di
legge presentato.
Per queste ragioni, noi chiediamo che i cinque progetti di
legge, presentati oggi all'esame del Consiglio regionale siano
presi in esame.
Fosson (D.C.)
- Io vorrei solo contestare in parte quanto
è stato detto dal Consigliere Dolchi.
Prima di tutto il Consigliere Dolchi, riferendosi al vecchio
progetto presentato dal Senatore Chabod e quindi ripreso in un
secondo tempo dal Senatore Berthet ha parlato di un progetto di
legge costituzionale noi abbiamo sempre negato che questo sia un
progetto di legge costituzionale, ma è una legge puramente
ordinaria.
Mentre parlando... (
Voci
) ...Sì, ma siccome noi sappiamo
benissimo come sono le vicissitudini politiche, e quando oggi,
giustamente si reclama che non è stato sentito il Presidente della
Giunta per vedere la legge elettorale, però nessuno, anche coloro
che attualmente reclamano su questo punto, hanno reclamato nel 1966
quando noi insistevamo che prima di prendere qualche provvedimento
che interessava la Valle d'Aosta doveva essere sentito il
Presidente della Giunta e allora praticamente, queste non sono
responsabilità vostre, sono responsabilità della Democrazia
Cristiana, e del Partito Socialista, che allora, in quel momento,
anche il Presidente attuale della Giunta e gli altri Assessori o
che, facevano, parte.
Quindi allora non si è sollevata la questione
dell'anti-regionalismo per non aver sentito il Presidente della
Giunta.
Questo, cari amici, o compagni comunisti, bisogna tenerselo
presente anche.
Noi nell'ordine del giorno che abbiamo presentato oggi, diciamo
che effettivamente era bene di sentire il Presidente della Giunta,
perché riteniamo che sia in base al nostro Statuto e quindi il
nostro Statuto debba essere osservato.
Ma io non voglio adesso fare qui una discussione del 1966.
Ho voluto solo dire questo per ricordare certe cose, perché a
distanza di anni, si cambiano completamente le cose, secondo su
quali banchi si è e con quali alleanze si sta.
Ora, la questione in quel momento. Noi abbiamo reclamato
fortemente nel 1966, quando è venuto a mancare il deputato Gex, e
abbiamo detto che era una questione completamente abnorma quella di
non pensare a sostituire il Deputato Gex e la Giunta delle
elezioni, in quel momento, e a me dispiace non avere sotto mano,
adesso, quello che ha detto la Giunta delle elezioni, ma la Giunta
delle elezioni, nel 1966 non ha detto che era necessario una legge
costituzionale, la Giunta delle elezioni nel 1966 ha detto
semplicemente che era logico che venendo a mancare il Deputato Gex,
bisognava provvedere a delle elezioni suppletive.
Questo nel parere che voi avete, certamente della Giunta delle
elezioni del 1966, che non si sia addivenuti a questo, e voi lo
sapete i motivi, perché allora in quel momento, l'interesse di
tutti gli altri Partiti, era quello di lasciare la Valle d'Aosta
senza il suo rappresentante e, alcuni di quei uomini che allora si
sono battuti in questo senso, siedono oggi alla Giunta sui banchi
della Giunta regionale.
Questo per la precisione.
Adesso desidero dire anche un'altra cosa, perché il Consigliere
Dolchi ha parlato di legge costituzionale quella che era una legge
ordinaria, e ha parlato che la legge presentata attualmente dal
Partito Comunista, invece è una legge puramente ordinaria.
Invece io non sono un giurista, ma andando a vedere a fondo, la
legge che è stata presentata dal Partito Comunista, se dovesse
essere applicata, effettivamente modificherebbe il dettato
costituzionale perché invece di un collegio uninominale come
previsto per la Valle d'Aosta e cioè per l'unico deputato, l'unico
senatore, si prevede la questione dei resti, si pretende la
proporzionalità nella parte per l'elezione della Camera e si
prevede che i resti vadano a finire nel collegio nazionale.
Quindi, questa è una modifica radicale di quella che è la legge
attuale per la Valle d'Aosta.
E questa, si, che ho tutti i miei dubbi che possa essere una
legge ordinaria.
Ora che il Parlamento debba abbinare la discussione della legge
presentata dal Governo con quella presentata dal Partito Comunista,
in campo nazionale, questo è logico, perché se ci sono due leggi,
probabilmente la Commissione o in aula dovranno esaminare tutte e
due le leggi, dovranno ad un certo momento decidersi o per l'una o
per l'altra.
Questo non lo metto in dubbio. Ora noi riteniamo che con la
mozione che avevamo fatto, avevamo chiesto due cose: le avevamo
chieste distinte, avevamo chiesto di avere le elezioni
immediatamente e avevamo chiesto che fosse modificata la legge
attuale in modo da evitare che si ritornasse in quella situazione
che ci siamo trovati purtroppo per due volte di seguito, quando è
mancato l'On.le Gex e quando è mancato il Sen. Berthet e cosa
abbiamo detto noi nella mozione che avevamo presentato e che è
stata votata all'unanimità: visti i risultati delle elezioni
politiche in Valle d'Aosta in data 7-8 maggio 1972, visto che è
necessario ed urgente che la Valle sia rappresentata nei due rami
del Parlamento, secondo i dettami costituzionali, delibera di
sollecitare nuove elezioni politiche per il Collegio uninominale
della Valle d'Aosta e di chiedere altresì la modifica della legge
elettorale vigente.
Conferisce il mandato al Presidente del Consiglio regionale e di
trasmettere la presente mozione al Presidente della Repubblica, ai
Presidenti della Camera e del Senato, al Presidente del Consiglio
dei Ministri, al Ministro dell'interno e ai gruppi parlamentari
della Camera e del Senato.
Quindi, se noi esaminiamo l'attuale progetto di legge
governativo, mi sembra che ha recepito, esclusivamente quello che
noi chiedevamo nella mozione, perché praticamente per quanto
concerne di avere delle elezioni immediate, è previsto nell'art. 3,
se non sbaglio, per quanto concerne la questione di evitare la
vacanza in caso che venisse a mancare uno dei due parlamentari,
sono previsti all'art. 1 delle elezioni suppletive.
Quindi, mi sembra che il progetto del Governo ha recepito,
completamente quanto noi abbiamo chiesto votando all'unanimità la
mozione.
Ora, io mi permetto di dire che analizzando i vari progetti di
legge che sono stati presentati, si vede lontano un miglio che
coloro che ad un certo momento accusavano noi quando dicevamo di
votare per il simbolo e per due candidati che erano morti, ci
dicevano la Valle d'Aosta rimarrà 5 anni senza rappresentanze, la
Valle d'Aosta ha bisogno di avere immediatamente i suoi
rappresentanti a Roma, noi abbiamo l'impressione che la
presentazione di un certo numero di progetti di legge tra loro
contrattanti, non sia altro, non abbia altro scopo che quello di
ritardare delle nuove elezioni politiche in Valle d'Aosta.
Ora, cari signori, bisogna che ognuno si prenda le
responsabilità perché non è possibile sempre dire in un senso
davanti all'elettorato, dire una cosa, e poi agire in modo diverso,
se c'è da vagliare la legge elettorale, in un secondo momento, si
vuole arrivare sempre con una legge ordinaria a delle variazioni
che siano migliorative; si può sempre fare ma in base a tutto
quello che è stato detto durante la campagna elettorale, avete voi
stessi la responsabilità di addivenire presto a delle elezioni
politiche perché altrimenti non fareste altro che turlupinare tutto
l'elettorato.
È certamente che molta gente dice: no, le elezioni questo
autunno, ma sarebbe molto meglio abbinare le elezioni con quelle
regionali, è meglio rimandare le politiche dopo le regionali.
Questo lo si è detto in tanti posti, le voci sono normali e si
sentono benissimo e si sa anche da chi vengono, queste voci.
Io mi permetto solo di dire con questo termino che noi abbiamo
presentato un ordine del giorno, riconosciamo e affermiamo che
praticamente il Governo avrebbe dovuto sentire il Presidente della
Giunta, però su quello che è il fondamento della legge dobbiamo
riconoscere che è stato recepito quanto praticamente è stato
chiesto nella mozione del Consiglio regionale e quindi mi pare che
se non ci sono secondi fini la questione è molto semplice.
E con questo non entro assolutamente nei particolari che
prevedono le varie leggi che sono state presentate.
Montesano (P.S.D.I.)
- Un attimo, per favore, perché
voglio fare un chiarimento.
Sempre nel campo della questione pregiudiziale sollevata da
Consigliere Ramera, e puntualizzato per quella che è la procedura
dal Consigliere Dolchi.
Quindi, a parte il fatto che tutti potranno parlare su questo
argomento, dato che è molto vasto, io ho iscritto a parlare i
Consiglieri Andrione, Caveri, Pollicini, però richiamo l'art. 64
nel quale è previsto l'intervento, in questa fase pregiudiziale,
intendiamoci bene, l'intervento di un rappresentante per gruppo,
però io aggiungerei di più, anche per avere una risposta da parte
dei proponenti, alla proposta Ramera io concederei la parola anche
ai proponenti delle leggi, per poter sentire da loro quale è la
risposta alla proposta Ramera.
Quindi, Consigliere Caveri, io rimando più in là il suo
intervento... e dò la parola al Consigliere Andrione.
Andrione (U.V.)
- È evidente che i progetti di legge che
ho presentato e che sono iscritti ai nn. 10 e 11 dell'ordine del
giorno odierno, avevano soltanto il significato di uno stimolo e
cioè quello di costringere se non l'avesse fatto di propria
autorità il Parlamento a prendere in esame il problema della
vacanza dei seggi di Senatore e Deputato, nel collegio uninominale
della Valle d'Aosta.
Sarebbe ed è presunzione quella di voler dare lezione ad un
Parlamento, sul metodo con il quale questo Parlamento stabilisce le
proprie elezioni.
Fino a quando noi ci manteniamo nei limiti corretti di prendere
un'iniziativa per richiamare l'attenzione del Parlamento, va sempre
bene, ma se vogliamo insegnare ad altri come devono agire nel loro
campo, ci avviciniamo a quella favola di Fedro, che mi facevano
studiare in seconda media, Rana rutta et bos, perché proprio non
siamo noi, e qui siamo fuori campo; che possiamo dire al Parlamento
italiano con quale metodo lui stabilisce l'elezione dei propri
deputati e dei propri senatori; per cui, a fin di logica, essendo
che le mie proposte di legge sono contenute nella legge che ha
presentato il Governo, io accedo alla richiesta, anche quella è
semplicemente logica del Consigliere Ramera e le mie due proposte
di legge devono intendersi ritirate.
Pollicini (D.P.)
- Ramera ci dice che l'atteggiamento
della maggioranza e comunque l'atteggiamento di quelli che non sono
d'accordo con lui, dimostra chiaramente che quei movimenti politici
non hanno alcuna volontà di rifare le elezioni.
Ebbene io ritengo che sia opportuno, sarà bene non dimenticare
una cosa molto importante e cioè che l'atteggiamento del Governo,
il quale in violazione allo Statuto regionale non ha sentito il
dovere di chiamare a quella seduta il Presidente della Giunta
regionale, è indubbiamente la causa di questa situazione, poiché
noi riteniamo che il Presidente della Giunta regionale, quale
legale rappresentante del popolo valdostano avrebbe potuto far
presente in sede di Consiglio dei Ministri quella che era una voce
della popolazione valdostana in ordine alle necessità di riforma
della legge elettorale per la Valle d'Aosta.
È evidente che se malafede c'è, c'è da una parte ben definita,
tanto è vero che assistiamo al tentativo che fanno oggi la D.C. e
l'U.V. di rigettare sugli altri gruppi politici responsabilità che
sono soltanto loro; ma è tale e tanta l'incoerenza dell'Union
Valdôtaine, la quale mentre da una parte sia attraverso, l'ordine
del giorno presentato dal Consigliere Caveri, a nome della D.C. e
dell'Union, sia attraverso l'intervento del Vice Presidente Fosson;
il quale dice che riconosciamo e affermiamo che il Governo avrebbe
dovuto sentire il Presidente della Giunta, d'altra parte dicevo il
settimanale dell'Union "Ville d'Aoste", pubblica, nell'ultima
pagina senza commenti alla vecchia maniera, direi tradizionale
maniera buttare il sasso, cercare di mettere la cattiva fede quando
non c'è, pubblica esattamente un titolo sopra il comunicato del
Presidente della Giunta che protestava della violazione
costituzionale del Governo. Un titolo dice questo: Dujany cerca di
impedire delle nuove elezioni politiche con espedienti ridicoli,
ebbene quello che l'ordine del giorno dell'Avv. Caveri dice: quello
che ha dichiarato il Vice Presidente Fosson, cioè che era
necessario, era giusto che fosse.... il Presidente, sul settimanale
ufficiale dell'Union viene detto un espediente ridicolo, quindi, il
chiedere il rispetto dello Statuto regionale per l'Union è
diventato un semplice espediente, questa è la serietà, ci
domandiamo a questo punto che senso abbia ancora l'esistenza
dell'Union, se non difende neppure lo Statuto della Regione
Autonoma.
Questi sono i fatti non smentibili, tutti li hanno sentiti, i
giornali sono in vendita e possono essere consultati.
Ma possiamo andare avanti visto che si vuole gettare da questa
parte la responsabilità, ed è proprio richiamandosi all'ordine del
giorno del 15 maggio, là dove; il Consiglio unanime, ha chiesto sia
la ripetizione delle elezioni, sia la modifica della legge
elettorale che era estremamente importante la presenza del
Presidente, oltre che prescritta dalla Costituzione art. 44 ultimo
comma, Statuto regionale della Valle d'Aosta.
Quindi, noi riteniamo che sotto questo aspetto, si cerchi di
scaricare responsabilità su degli altri.
Noi evidentemente le respingiamo queste responsabilità.
D'altra parte, qui vi sono alcuni progetti di legge nulla vieta,
anzi è auspicabile, io lo propongo che si cerchi di fondere in un
unico progetto di legge che rispecchi la volontà del Consiglio,
possibilmente unanime, quindi maggior forza sicuramente e solo
attraverso questo metodo riusciremo a far sì che il Governo che non
ha sentito il Presidente della Giunta, possa modificare la legge
elettorale per la Valle d'Aosta, tendendo conto della volontà dei
rappresentanti legali della Valle d'Aosta, del Consiglio regionale.
Sotto questo aspetto mi pare importante la proposta di vedere di
unificare in un'unica proposta di legge, che avrà indubbiamente lo
stesso iter che ha quella governativa.
Quindi non è un problema di doppia lettura o altra cosa, lo
stesso iter di quello che la presentazione, in sede governativa,
del progetto di legge, del Governo attuale.
Quindi, noi riteniamo che proprio per quel senso di sensibilità
autonomistica abbiamo prima ancora che il dovere, prima ancora che
il diritto, il dovere di presentare al Governo un progetto di legge
della Regione autonoma e non un progetto di legge governativo.
Questo evidentemente noi riteniamo opportuno farlo, mi riservo
di presentare un ordine del giorno a proposito del comportamento
del Governo, dopo di che, evidentemente è chiaro che noi siamo
disponibili per vedere di fondere in un unico progetto di legge i
progetti presentati in questo Consiglio.
Montesano (P.S.D.I.)
- Rimaniamo sempre nell'ambito della
pregiudiziale.
C'è qualche altro proponente di legge, che vuole prendere la
parola a questo proposito?
Consigliere Pedrini.
Pedrini (P.L.I.)
- Noi, liberali, Signor Presidente e
Signori Colleghi siamo stati molto chiari.
Abbiamo presentato, direi per primi, è consentita questa
priorità, o se non presentato, almeno dichiarato, in sede di
Commissione, per primi, che noi siamo per le elezioni,
immediatamente, il più velocemente possibile, però nello stesso
tempo, avevamo detto e abbiamo - ripeto - presentato un disegno di
legge in cui noi riteniamo che gli interessi della Valle d'Aosta
vanno tutelati fino in fondo, e non soltanto, magari pere eccessiva
volontà di velocità, non affrontati.
Noi siamo dell'avviso che se veramente è per quanto riguarda il
Partito Liberale, io sono qua a disposizione con lettera dell'On.le
Malagodi, attualmente Ministro del Tesoro, sono qua a dire per
parte del Partito Liberale che noi desideriamo fare le elezioni, ma
contemporaneamente se si ha la volontà politica, ripeto di farle
subito, si deve avere nello stesso iter la volontà di cambiare
questa legge che noi non riteniamo adatta ai tempi attuali per la
nostra Regione.
Noi abbiamo chiesto due deputati perché ne abbiamo diritto, è
inutile che mi si venga a dire: ma la Corte Costituzionale, il
nonno che aveva le ruote, quindi non era il nonno, era la
carrozzina, ecc. niente di tutto questo: con la stessa procedura
con cui si va avanti, per affrontare immediatamente le elezioni
politiche, si può contemporaneamente e questo non lo dice Ennio
Pedrini, ma lo dice gente che a Roma e stata interpellata in questo
senso, ossia l'ufficio del Partito liberale a ciò preposto, va
bene, dice che contemporaneamente, se si ha - ripeto - la volontà
politica, si possono fare le elezioni nella maniera in cui noi
abbiamo chiesto con la nostra legge.
Fatta questa premessa, tanto per chiarire qual è il nostro
pensiero, noi - io non ho sentito l'intervento del Consigliere
Ramera, comunque, mi pare così di aver afferrato il concetto.
Va bene, io qua non ritiro niente: la legge l'ho presentata,
desidero che mi si dica: no, noi non siamo d'accordo con la sua
legge.
Se mi si dice quello allora io posso pensare anche a
ritirarla.
Però desidero che - ripeto - non ho sentito l'intervento, quindi
non posso inquadrare bene, ma comunque se si vuole far ritirare
delle leggi, io sono disposto a ritirarle, a condizione che mi si
dica che quella legge non è valida per la Valle d'Aosta, a quelle
condizioni, io sono dispostissimo di ritirarla, immediatamente.
C'è da parte del Consigliere Pollicini una proposta che io ho
appreso in questo momento, in cui dice: sospendiamo un momento, non
so se è così l'impostazione.
Vediamo un momentino, se c'è la possibilità da parte di tutto il
Consiglio di trovare una via d'uscita a questa situazione, e
trovare una soluzione, per cui tutto il Consiglio possa vedere di
trovare una legge, un'indicazione che possa essere approvata da
tutti.
Io sono perfettamente d'accordo su questa impostazione, se ci
dobbiamo trovare e dobbiamo discutere, discutiamone pure, non ci
troveremmo d'accordo, non importa, se non altro sarà ancora una
volta un chiarimento necessario non per noi, ma necessario per la
nostra Regione.
Io penso che questo si possa fare e se in sede di discussione,
riusciremo a trovare quell'accordo, che in questo momento non c'è,
io sarei felicissimo della cosa, perché allora si ritirerebbero
evidentemente non tutte le leggi così exabrupto, ma veramente con
enorme soddisfazione.
Montesano (P.S.D.I.)
- C'è qualche altro gruppo che vuole
parlare?
Prego.
Pedrini (P.L.I.)
- Mi sia consentito di aggiungere una
cosa: ho appreso adesso da quello che ha detto Pollicini sulla
Valle d'Aosta, Dujany, cerca di impedire delle nuove elezioni
politiche con espedienti ridicoli.
Io non faccio sicuramente l'Avv. difensore del Dr. Dujany.
Non he ha bisogno e anche se ne avesse bisogno, non so se gliela
darei, perché io sono in una posizione veramente di equilibrio, e
quindi non so quale sarebbe l'atteggiamento del Partito
Liberale.
Ma evidentemente devo dire ancora una volta che queste
pubblicazioni continuano con pervicacia così come ho detto alla
televisione, una strada di una mentalità contorta che vuole fare
vedere una cosa per l'altra.
Addirittura cancellare con un colpo di spugna, ma io non so, se
l'avesse fatto qualcun altro, che cosa non sarebbe successo.
Lo avrebbero accusato di non averlo fatto, di essere contro
l'autonomia della Valle, ecc.. ma siccome ad un certo momento non
torna comodo, allora, niente.
Noi dobbiamo chinare il capo e cospargerci il capo di cenere,
perché a loro non fa comodo, e questo ripeto continua con
pervicacia una politica provinciale, bassa di demagogia, terra a
terra che si sa perfettamente da dove viene e che continua sempre
nella stessa maniera della divisione dei valdostani, creando solo
dei presupposti di odio, di invidia di bassezze che veramente in
questo Consiglio non ci dovrebbero essere, queste sono le cose che
sono capaci a fare determinati individui, in questa aula.
Li conosciamo molto bene e le hanno fatte prima delle elezioni
regionali, le fanno oggi e le rifaranno perché è nel loro stile, le
hanno fatto nel passato, continueranno a farlo.
Questo è quando dovevo dire su un'altra bassa insinuazione che è
stata fatta, che non mi riguarda personalmente, ma che continua una
strada che è ora che veramente si smetta di seguire, perché ne
abbiamo i fondelli che toccano per terra.
Montesano (P.S.D.I.)
- Io leggo l'art. 64, sulla
questione sospensiva e pregiudiziale, per favore Pedrini, lei ha
parlato, adesso lasci parlare me, per chiarire un po' questa
procedura.
La questione sospensiva e la questione pregiudiziale possono
essere proposte da ogni Consigliere prima della chiusura della
discussione generale, su un progetto di legge del regolamento su un
provvedimento amministrativo.
In tal caso la discussione sull'argomento può continuare
soltanto dopo che il Presidente ha concesso la parola a un oratore
per ciascun gruppo.
Nessun altro ha chiesto la parola?
E la questione ... respinta per alzata di mano.
Quindi, io... Bordon prego.
Bordon (D.C.)
- Sono ossequiente a queste norme di
regolamento, caso mai, le abbiamo combattute prima quando vennero
fuori, abbiamo fatto presente allora che ci avrebbero messo il
bavaglio che non avremmo più potuto parlare.
Ma sono state votate le norme, quindi noi ci inchiniamo a
questo.
Però mi sembra e vorrei fare osservare al Presidente che non so,
non è mica tutto giusto quello... perché Manganone ha fatto una
proposta, non ha parlato il Gruppo della Democrazia
Cristiana...
Montesano (P.S.D.I.)
-
...
ma io non le impediscono
di parlare... come Gruppo della Democrazia Cristiana, Bordon... c'è
qualche esponente di Gruppo che vuole parlare...
Allora però io preciso ancora che si chiude questo e si riapre
la discussione, in cui tutti possono ancora parlare.
Ora sulla pregiudiziale Bordon, vuole prendere la parola?
Bordon (D.C.)
- Vorrei partire con molta tranquillità. Mi
spiace solo forse la prima cartuccia che spendo, poi me ne dai
due...
Montesano (P.S.D.I.)
- Questa discussione si riferisce
alla pregiudiziale ... dopo prenderai le due cartucce e le avrai
tutte e due a tua disposizione.
Bordon (D.C.)
- Anche se c'è la mozione contro la caccia,
lasciatemele spendere ... io vorrei sdrammatizzare un po' la storia
e non vorrei fare o meglio non vorrei usare dei paroloni, come
abbiamo sentito usare adesso ultimamente, parlando di malafede,
parlando di altre cose, parole che vengono fuori, che noi vogliamo
giustificare perché sono soltanto portate dalla foga, io penso,
perché si capisce che la passione politica ci spinge a questo e io
sono convinto che questa foga aumenterà ancora nel futuro, proprio
per quel motivo che dicevo io già diversi mesi or sono.
Noi ci avviciniamo a delle scadenze veramente importanti, noi ci
avviciniamo alle scadenze delle elezioni regionali e quindi io
capisco perfettamente che per diverse persone che siedono in
quest'aula, sia una scadenza veramente bruciante e che quindi anche
se vogliono partire con una certa calma e con una certa
moderazione, a un certo momento devono travalicare questa linea di
condotta prefissa, perché sanno che determinate posizioni,
determinate situazioni che sono create in questo Consiglio è che
hanno creato soltanto della confusione, arriveranno a
redde
rationem
.
Quindi, io non userò; almeno cercherò di non usare dei paroloni,
vorrei non aumentare l'incendio che già sta divampando qui dentro e
che divamperà ancora di più in futuro, perché io penso che se si va
avanti con questo tono e si usano certe espressioni, indubbiamente
la controparte risponderà, io invece vorrei tenermi giù a un
livello di uomo della strada, se mi consentite a un livello di
elettore valdostano che ci ascolta, che ci leggerà attraverso la
stampa, e che probabilmente ci leggerà anche attraverso il verbale
che noi ci premureremo di far rileggere, come spesso accade.
Quindi io vorrei far e un po' la cronistoria di questo, di
questa nostra situazione, di questo nostro dibattito odierno, una
cronistoria che quasi tutti abbiamo vissuto in prima persona, ma
che in determinati casi, con l'amico Andrione ed altri amici,
abbiamo proprio vissuto in prima persona, perché quando nella notte
del 24-25 aprile, se ben ricordo purtroppo, si abbatteva quella
tragedia, una cosa incredibile, sulla Valle d'Aosta, per cui due
nostri candidati sparivano dalla circolazione; morivano in un
incidente di macchina, da quel momento noi ci preoccupammo di
vedere che cosa sarebbe accaduto, nell'interesse della Valle
d'Aosta, non nell'interesse della concentrazione Democratica, o
nell'interesse delle due bandiere, e il giorno stesso in cui
partiva da qui davanti il funerale di Ollietti e di Marcoz, chi vi
parla non aveva la soddisfazione con Andrione e altro di essere qui
sul posto e di poterne seguire il feretro e di stendere quelle
quattro preghiere che il cuore ci avrebbe dettato perché erano
morti per tutti noi e per la Valle d'Aosta, anche tu Manganoni sei
perfettamente convinto di quello che dico io, forse le preghiere
tue sono un po' diverse dalle mie, ma la tua coscienza di
galantuomo che io reputo ancora tale perché in quest'aula e in
altra aula noi viviamo la tanto tempo, certamente anche la tua
coscienza ti faceva giudicare e ti avrebbe fatto dire quello che
dico io adesso.
E allora che cosa abbiamo fatto? Ci siamo presentati
immediatamente al Ministero degli Interni a Roma - Ufficio
competente in materia per chiedere se ci sarebbero rifatte le
elezioni della Valle d'Aosta.
Questa è la cronistoria.
E avremmo voluto che anche altresì, specialmente chi, con la
funzione di Presidente della Giunta Prefetto, ne aveva il dovere
doppio del nostro, questa strada l'avesse seguita.
Non posso dire se l'ha fatta, se l'ha seguita e no; questa
strada, fino a prova contraria non mi risulta, perché da quanto ha
poi affermato in seguito il Presidente della Giunta, attraverso
quelle lettere amorose, scritte a tutti gli elettori della Valle
d'Aosta, delle quali lettere riparleremo dopo, indubbiamente non
avrebbe detto quello che ha sempre sostenuto, vale a dire; noi ci
siamo informati che queste elezioni, si potevano e si dovevano
rifare al più presto possibile, siamo venuti in Valle e questo noi
abbiamo affermato sulle pubbliche piazze, di fronte, a tutti
quanti, perché questa era la nostra responsabilità e abbiamo detto:
Signori, non si può invitare, e non sapevamo quante migliaia erano,
perché si dice erano imprevisti quei risultati, non è vero niente,
erano imprevisti nel numero insufficiente, perché se erano in vita,
i due candidati ne avremmo avuti molti di più voti, ricordatevelo
signori, non per pietismo, non per altri motivi, ma per una
necessità assoluta, questo sarebbe venuto fuori...
Montesano (P.S.D.I.)
- ...lasciate parlare...
Bordon (D.C.)
- ... e tu hai da subire il mio, perché
vedi in Italia, in questo Consiglio, abbiamo ancora la democrazia
che ci protegge, io so che nei Paesi tuoi, tu ci avresti già tolto
la parola, e avremmo dovuto dire: si signore, e invece oggi, questo
qui, in Italia non lo diciamo, malgrado tutto, malgrado la
Democrazia Cristiana, malgrado tutte quelle storie che tu tiri
sempre fuori.
E allora non è un comizio, è una cronistoria, perché qui si
stanno cambiando le carte in tavola, signori, qui se ci fosse la
buona Mina, direbbe che sono effettivamente parole parole, qui si
nega, qui si dice che negli anni scorsi si sono cambiati
determinati atteggiamenti ma qui nel lasso di due mesi si sono
cambiati gli atteggiamenti, perché si sono cambiati, ... lasciar
dimostrare, c'è poco da fare.
Quindi che cosa ne è venuto fuori, abbiamo detto le elezioni si
rifaranno al più presto e abbiamo sentito dappertutto,
naturalmente, logicamente, perché poi diremo anche questo, la
nostra controparte, che diceva signori, non votate i morti, che
rimarremo senza candidati per cinque anni, e in una lettera che
veramente mi aveva colpito il Presidente della Giunta, diceva
addirittura come farò io a portare avanti i problemi della Valle
d'Aosta senza i Parlamentari, ed è quello che io ho sempre detto
che era opportuno che si avesse i Parlamentari per portare avanti i
problemi della Valle d'Aosta.
E allora che cosa abbiamo fatto, a un certo momento, avremmo
dovuto dire a questi nostri 35-36-37.000, quelli che erano gli
elettori, signori, sono mancati i nostri due, facciamo come ha
scritto quel giornaluccolo francese, a firma di non so più chi, che
naturalmente avrebbe detto: noi pensavamo che su queste due, questi
due feretri, si sarebbero stretti tutti la mano, votando per i due
candidati Malagutti e il Conte Passerin d'Entrèves, ma qui
scherziamo.
Ma ci sono delle impostazioni politiche ideologiche che io non
credo che si possano trasportare in un giorno da un settore
all'altro.
Ci sono delle impostazioni, almeno per chi ha ancora una certa
coscienza, e non fa sempre delle dichiarazioni di sincerità,
dichiarazioni di ordine, di non so che cosa come ci sentiamo ogni
tanto ammannire qui dentro gratuitamente, ma certe impostazioni noi
le abbiamo sempre seguite, le porteremo avanti sempre, non
cambieremo oggi per domani e come non cambiamo oggi, perché noi
abbiamo detto: Signori le elezioni si rifaranno e bisogna rifare
immediatamente le elezioni, e allora, che cosa abbiamo fatto,
appena possibile ci siamo messi in quattro, siamo andati a Roma
abbiamo cercato di avere queste elezioni, ma che cosa abbiamo fatto
a Roma nient'altro che quello che è stato detto qui in Consiglio,
abbiamo cercato di accelerare con i nostri Partiti Nazionali quello
che tutto il Consiglio voleva.
Perché indubbiamente, oggi si possono venire a fare delle grandi
discussioni, si possono venire a fare delle illazioni sul voler
scaricare le responsabilità da una parte o dall'altra, ma è
altrettanto vero Signori che arrivati ad un certo momento, qui
dentro in questo Consiglio e tutti quanti abbiamo detto
innanzitutto vogliamo che si rifacciano le elezioni al più
presto.
Questo è il punto fermo base successivamente o
contemporaneamente meglio se è possibile, si dia alla Valle d'Aosta
un metodo elettorale che ci consenta di supplire alle carenze che
noi abbiamo notato in molto tempo; questa è la realtà dei fatti,
non si può cambiare questo. Questo si vede attraverso a quello che
si è sempre detto qui dentro e fuori, quindi oggi che cosa fa ci si
viene a dire, ci si viene a dire ma signori - e potrei leggere quei
quattro appunti che ho preso - a noi interessa il metodo, bene,
l'uomo della strada, l'elettore che aspetta per votare dice, ma
scusate, siete rimasti tanti anni con metodo carente, noi siamo del
parere che in questo momento si debbano rifare le elezioni nel modo
più assoluto e al più presto possibile, se è possibile - e lo
ripeterò dieci volte perché se non mi si cambiano le carte in
tavola - se è possibile noi portiamo avanti le variazioni di metodo
che sono necessarie per avere uno strumento più completo, ma se
questo non è possibile signori innanzitutto vogliamo queste
elezioni immediatamente.
Ora scusatemi, forse è l'unico punto in cui io ho paura di
gettare un po' di benzina sul fuoco.
Montesano (P.S.D.I.)
- Ecco la getterai dopo se mai,
adesso limitati alla pregiudiziale.
Bordon (D.C.)
- Ma adesso sono così bene avviato che poi
perdo il filo! Pedrini mi aiuta, dice vai che sei primo e quindi io
mi avvio ancora.
Ma è logica la posizione vostra qui dentro, mi fa ridere
Pollicini quando si arrabbia tanto, ma vedi se tu sei ancora capace
a piangere io penso che sia una gran dote per te! Perché la faccia
tua credo che non veda più lacrime da molto tempo, perché se no
certe cose che hai fatto e certe cose che hai detto non le avresti
dette né fatte.
Pollicini (D.P.)
- Io non spendo le preghiere come spendi
tu...
Bordon (D.C.)
- Tu non devi spendere nessuna preghiera,
tu devi soltanto fare le elezioni regionali e sono convinto che il
canto del cigno della televisione è stato quello dell'altra volta,
perché tu qui dentro certamente non avrai più mamma Democrazia
Cristiana che ti porterà i voti, stai tranquillo!
Pollicini (D.P.)
- Io questo lo so....
Montesano (P.S.D.I.)
- (
scampanellata
) ...oh io
invito Pollicini, Consigliere Pollicini, per favore! Consigliere
Pollicini io sospendo la seduta.
(
Voce del Consigliere Pollicini
)
Bordon (D.C.)
- E questo sapendo tu continui e sputare
veleno in quel piatto che ti ha dato da mangiare fino a ieri.
Montesano (P.S.D.I.)
- Bordon, ti prego di....
Pollicini (D.P.) -
Votava me non votava te.
Bordon (D.C.)
- Ah, e questo me lo auguro nelle future
regionali! Sono proprio convinto, solo che mi sarebbe piaciuto che
questa discussione fosse avvenuta prima delle elezioni del 1968,
purtroppo il destino questo ci ha tolto e speriamo che ce
lo....
Pollicini (D.P.)
- ...no, purtroppo ti ha tolto la
Presidenza!
Bordon (D.C.)
- No, la Presidenza no, lo sai che
pubblicamente lo dicevano tutti che la Presidenza ce ne fregavamo
perché non potevamo farlo, abbiamo sempre detto che se qualche
d'uno ambiva a questo posto glielo davamo, ma ci sono degli amici
dell'opposizione.
Montesano (P.S.D.I.)
- Voi ve ne fregate di una
Presidenza che è questa!
Bordon (D.C.)
- Ma Presidente!
Montesano (P.S.D.I.)
- Eh no, eh no, voi, Bordon, siccome
poi...
Bordon (D.C.)
- Io rispondo sempre soltanto a quello che
mi si dice, non incomincio mai, ma rispondere posso, posso
rispondere...
(Voce -
Volevo chiedere se sei d'accordo sulla
sospensiva o meno
) ...
La sospensiva è anche per questo,
voglio farti un altro discorso per arrivare alla sospensiva; per
arrivare alla sospensiva dobbiamo innanzi tutto rendere conto alla
situazione che si è creata qui dentro e allora - aspetta un
momentino, lasciami andare, vedete come siamo democratici noi,
perché noi lasciamo interrompere, vi lasciamo fare, ma cerchiamo di
insegnarvi che cos'è la democrazia ma non riusciamo mica sempre, ma
pazienza, speriamo di riuscire in futuro, perché la pazienza non
manca - e allora continuo dicendovi che arrivati ad un certo
momento noi qui che cosa vogliamo? Ma noi vogliamo le elezioni
immediatamente, noi vogliamo mantenere fede a quello che abbiamo
detto, perché non vogliamo che la Valle d'Aosta rimanga senza
parlamentari, naturalmente dice Pedrini, e qui è facile inserirsi
nella discussione, ma Pedrini dice: ma non si potrebbe avere uno
strumento che fosse più completo per noi altri, ecc.
Ma vedi Pedrini, sei un politico troppo abile perché io possa
venire a dire queste cose; ma tu capisci perfettamente che con la
variazione di legge che è stata portata in questo momento io penso
che non si vada, dicono i legali, ad impingere nella Costituzione,
perché è una cosa molto più semplice, perché che cosa si dice: noi
vogliamo rifare le elezioni immediatamente, vogliamo due sostituti
che evitino quello che è accaduto prima, ma tu capisci, per
esempio, se incominciamo a dire: vogliamo due deputati, vogliamo,
per esempio, due senatori.
(
Voce del Consigliere Pedrini)
Montesano (P.S.D.I.)
- Non entriamo nel merito, non
entriamo nel merito per favore!
Bordon (D.C.)
- Entreremo nel merito dopo.
Montesano (P.S.D.I.)
- Dopo entrerete nel merito.
Bordon (D.C.)
- E allora io dico, tutte queste cose qui
probabilmente non fanno altro che ritardare le elezioni; la nostra
preoccupazione è semplicemente questa; noi vi diciamo: signori qui
all'unanimità, noi ovviamo all'inconveniente che da tanti anni si
ripete, dal 1966 col povero Gex e con Berthet, noi incominciamo a
fare immediatamente le elezioni e il Governo ci è venuto incontro e
questo plaudire al Governo indubbiamente è una cosa giusta, ma
pensate che ancora ieri si stava votando in Senato la fiducia e già
il Governo aveva portato avanti questa proposta di Decreto-Legge,
per vedere di mandarlo avanti il più presto, quindi in fondo in
fondo che cosa si verifica?
Se noi ci opponiamo a questo e chiediamo delle variazioni molto
diverse da quelle che sono state date adesso, indubbiamente noi
ritarderemo le elezioni, è questo il discorso; ciò non toglie che
domani, quando noi avremo fatto le elezioni, avremo i due
parlamentari, e questo è l'uomo della strada che lo dice tutti i
giorni, indubbiamente i due parlamentari ci aiuteranno a portare
avanti le variazioni che noi chiediamo, perché ad un certo momento
tu capisci che parlare di elezioni immediatamente e di
sostituzione, mentre poi dall'altra parte io chiedo di avere invece
di un deputato di averne due, di cambiare completamente il sistema
di votazione, di non avere più il collegio uninominale ma di
portare i resti in campo nazionale, io non so, non sono un tecnico
in materia, ma il buon senso di tutti ci dice che questo non farà
altro che ritardare il problema.
E allora ripeto quello che stavo per dire prima: indubbiamente a
qualche d'uno, qui dentro, non interessa, non è desiderato da
qualche d'uno fare le elezioni subito ed è logico, ecco dove voi mi
avete interrotto, dove voi non volete che io vada alla fine del mio
dire, ed è la verità, ma è logico, ma il vostro gruppo, il gruppo
delle "due bandiere", indubbiamente non ha desiderio di fare subito
queste elezioni per tutto un complesso di fattori, perché arrivati
ad un certo momento pregiudicherebbe le regionali, perché non ce le
dobbiamo dire queste cose? Con la massima sincerità, tanto
l'elettore valdostano se qualche volta è creduto da qualche d'uno
sprovveduto, ha dimostrato di non essere sprovveduto, ha dimostrato
di valutare nel suo giusto peso tutte queste valutazioni, e quindi
fa semplicemente ridere.
Allora io sono favorevole a quello che è stato proposto da
Ramera, è logico, perché noi vogliamo innanzitutto che si
rifacciano subito le elezioni, che si possa votare per i vivi
togliendo le ombre dei morti, del pietismo, ecc. che si dia alla
Regione i due rappresentanti, che il Parlamento sia completo a Roma
nel plenum della Camera e del Senato, nient'altro che questo.
Adesso ci siamo sentiti dire di nuovo - Presidente del Consiglio
solo un attimo - la Democrazia Cristiana viene chiamata in ballo
sempre, ma è logico che sia così, è dal '45 che porta avanti questa
nazione, dove malgrado tutto va abbastanza bene, dove si sarebbe
potuto andare meglio se non ci fossero state delle forze contrarie
che invece di spingere la carretta hanno sempre messo i bastoni
nelle ruote della carretta, e qui potremmo anche fare i nomi, però
non li facciamo perché tutti quanti conoscono quali sono queste
forze contrarie; e pertanto continuo dicendo che arrivati ad un
certo momento è logico che vengano fuori queste situazioni e quindi
che cosa si può fare? Noi chiediamo ancora una volta di fare
immediatamente le elezioni, di portare avanti questa variazione che
il Governo ci ha dato adesso, riservandoci di portare avanti tutte
le variazioni che voi credete, ma oggi come oggi se voi avete
interesse di fare le elezioni come ne abbiamo noi e come ne ha la
Valle d'Aosta voi non potete che accettare questo.
Naturalmente adesso subentra la parte politica, come
cittadino.
Montesano (P.S.D.I.)
- Bordon dillo dopo, adesso
limitiamoci alla pregiudiziale.
Bordon (D.C.)
- Dopo non dico più niente, quindi tanto
vale che lo dica adesso.
Montesano (P.S.D.I.)
- Eh no, no, per favore, altrimenti
devo dare a tutti, limitiamoci alla parte pregiudiziale, vediamo un
pochino se possiamo aprire la discussione sulle leggi.
Bordon (D.C.)
- Quindi io dico soltanto che per me
bisogna accogliere questa proposta di Ramera nell'interesse della
Valle d'Aosta, perché è assolutamente necessario che si facciano le
elezioni subito, perché chiedendo altre cose e di maggiore
importanza, magari anche, noi non facciamo altro che ritardare.
Montesano (P.S.D.I.)
- Il Presidente della Giunta e poi
Tonino, poi abbiamo esaurito, mi pare, un attimo, insomma io non
sono ancora riuscito a spiegarmi bene che siamo nella fase
pregiudiziale, questa fase pregiudiziale, questa fase
pregiudiziale, questa fase pregiudiziale bisogna votarla, cari
signori, e poi cominciamo la discussione. Allora la parola al
Presidente della Giunta, e poi al Consigliere Tonino. Allora
Tonino.
Tonino (P.C.I.)
- Volevo dire questo: io non ho
presentato nessun disegno di legge in quanto ho preso visione del
disegno di legge presentato dal Gruppo Comunista, di cui ne ho
concordato il contenuto.
Naturalmente concordando il contenuto di questo disegno di legge
non sono d'accordo sulla proposta fatta dal Consigliere Ramera, il
quale chiede di ritirare questo disegno di legge e anche sono
d'accordo anche sul contenuto del disegno di legge presentato dal
Consigliere Pedrini; sull'ordine del giorno presentato, concordato
con la Democrazia Cristiana e l'Union Valdôtaine, naturalmente non
sono d'accordo, e oltre a non essere d'accordo, mi sia permesso di
dire che mi meraviglio che questo ordine del giorno sia stato
concordato e che proprio sia stato letto dall'Avv. Caveri in quanto
proprio l'Avv. Caveri in questo Consiglio, giustamente, ogni
qualvolta la Valle d'Aosta veniva fatta uso di sopruso da parte
degli organi centrali, l'Avv. Caveri protestava energicamente
mentre invece questa volta sta ringraziando il Governo di questo
sopruso fatto.
Brevemente, a Bordon vorrei soltanto dire questo: quando Lei ha
parlato dei due morti, e qui non voglio rientrare in una cosa che è
fuori, però debbo rispondere no, io francamente al posto suo avrei
ritardato un giorno ad andare a Roma, perché non bruciava tutto,
avrei ritardato un giorno e sarei andato ai funerali dei due morti,
accompagnarli alla loro ultima dimora.
Montesano (P.S.D.I.)
- ...Presidente della Giunta e poi
si vota la pregiudiziale proposta dal Consigliere Ramera.
Dujany (P.D.)
- In questo Consiglio ci sono anche degli
aspetti ameni anche quando si fa parecchia polemica pre-elettorale;
qualcuno si diverte a citare Rabut (?) altri si divertono a citare
Mina, quindi vedete quanta diversità culturale c'è tra gli
appartenenti a questo consesso; qualcun altro si diverte a spendere
quelle quattro preghiere dette con un tono di chi non crede a
nulla, dette così con molta superficialità e genericità in questo
Consiglio, si parla con molta superficialità di decreto legge
quando nessuno ha mai, si trova dinanzi a un decreto legge ma bensì
ad un disegno di legge di iniziativa governativa e quindi mi pare
in tutta queste serie di terminologia e di interventi pieni di
approssimazione naturalmente si tende a spargere un certo fuoco e
un certo senso di responsabilità ributtando le responsabilità sugli
uni che vogliono le elezioni presto, sugli altri che non voglio le
elezioni presto.
Sia ben chiaro che siamo tutti per rifare le elezioni, è inutile
che stiamo qui a nascondercelo, sia ben chiaro che il contributo
del Consiglio regionale è un contributo che è doveroso, sia
altrettanto chiaro che la competenza della nuova legge elettorale è
una competenza del Parlamento.
Ci troviamo noi dinanzi a quattro proposte di legge di
iniziativa consiliare e di iniziativa della Giunta; la Commissione
Affari Generali ha ritenuto opportuno di non affrontare la
discussione di queste singole proposte ritenendo più valido di
rinviare il tutto in sede consiliare, sarebbe stato augurabile un
confronto più valido, una discussione approfondita in sede di
Commissione così avremmo avuto la possibilità oggi di avere, di
poter decidere in un modo più chiaro, in un modo più celere.
Noi come Giunta ci auguriamo che sulla proposta della Giunta ci
sia l'unanimità sulla proposta presentata dalla Giunta che è una
proposta di legge che tende a caratterizzare la situazione autonoma
della Valle d'Aosta studiando un tipo di legislazione che è legge
ordinaria che non ha il pericolo di essere legge costituzionale che
caratterizzerebbe e qualificherebbe la Valle d'Aosta rispetto al
rimanente territorio italiano.
Mi rendo conto che è una proposta di legge che può presentare
delle difficoltà e potrebbe essere valida solo nel caso che fosse
appoggiata da tutto il Consiglio regionale.
Quindi noi come Giunta abbiamo portato avanti questa proposta
come elemento di confronto e di discussione, come elemento di
valutazione, però non siamo d'accordo di rinunciare alla
discussione ma di passare
sic et simpliciter
così
all'approvazione del precedente ordine del giorno senza proporre
nulla da questo Consiglio.
Quanto ritengo che il Consiglio abbia il diritto e il dovere di
esprimere qualcosa al Parlamento che è l'Organo competente in
questa sede per decidere questo problema.
Vorrei ancora ricordare quanto è stato detto in precedenza, per
cortesia, non divertiamoci con lo Statuto, per cortesia non
consideriamo espedienti ridicoli la richiesta del rispetto dello
Statuto regionale che si riferisce né a Dujany né a Caveri, né a
Bordon, né a Fosson, né a Chamonin, ma si riferisce alle funzioni
del Presidente della Giunta.
Mi pare che questo comportamento sia poco serio e mi pare poco
dignitoso.
Montesano (P.S.D.I.)
- Allora chiusa questa discussione
pregiudiziale, per che cosa Ramera...
Ramera (D.C.)
- ... formale, perché io ho fatto una
richiesta sospensiva, no, alla mia richiesta praticamente si è
associata un'altra proposta del Consigliere Pollicini di
unificare.
Praticamente qui si è fatta per un'ora e più delle discussioni
ma nessuno ha detto perché dobbiamo non sospendere perché questa
legge fatta dal Governo e presentata al Parlamento non va bene,
perché fino adesso nessuno l'ha detto, tutti hanno detto: il
Consiglio regionale deve proporre però nessuno ha il coraggio di
dire su che cosa non va bene, perché, dopo, perché se lo dicessimo
subito evitiamo, evitiamo le leggi, dopo. Stia tranquillo, dopo,
d'accordo, stia tranquillo che non voteremo all'unanimità perché il
PCI può adeguarsi perché ha già la legge presentata al Parlamento,
no, e quindi può adeguarsi a votare benissimo, tanto non cancella
quell'altra presentata già al Parlamento e così noi non voteremo
all'unanimità e faremo anche noi la nostra strada.
Montesano (P.S.D.I.)
- Allora votiamo la sospensiva
richiesta dal Consigliere Ramera.
Chi è favorevole alla sospensione della discussione perché
superata dalla presentazione della proposta di legge governativa,
alzi la mano.
Contare, chi è contrario, astenuti, due astenuti il Consigliere
Pollicini e il Consigliere Pedrini, non ci sono altri astenuti?
Allora per favore il conto.
Risultato della votazione: astenuti dalla votazione due,
favorevoli 11, contrari 19, il Consiglio respinge.
