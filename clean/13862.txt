Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 352 del 13 dicembre 1993 - Resoconto
OGGETTO N. 352/X - Approvazione di una bozza di convenzione
da stipulare con l'Opera Pia delle Missioni proprietaria della Casa
di Riposo "Refuge Père Laurent" di Aosta, ai sensi e per gli
effetti della legge regionale 19 agosto 1992, n. 41.
Deliberazione - Il Consiglio regionale
Richiamata la legge regionale 19 agosto 1992, n. 41, recante:
"Interventi finanziari della Regione per case di riposo
conven­zionate per anziani ed inabili";
Vista la deliberazione del Consiglio regionale n. 3176/IX in
data 28 febbraio 1992 con la quale è stata approvata una bozza di
nuova convenzione da stipulare con l'Opera Pia delle Missioni
proprietaria della Casa di Riposo "Opera Pia delle Missioni -
Refuge Père Laurent", ai sensi e per gli effetti della legge
re­gionale 15 gennaio 1987, n. 3 per gli anni 1992/1994;
Considerato che la convenzione di cui sopra è scaduta il 31
di­cembre 1992 ai sensi e per gli effetti della legge regionale 19
agosto 1992, n. 41;
Vista la corrispondenza intercorsa tra l'Assessorato della
Sani­tà ed Assistenza Sociale e la Casa di Riposo in questione per
il rinnovo della convenzione;
Preso atto dei contatti avuti e delle intese raggiunte per la
sti­pulazione di una nuova bozza di convenzione;
Richiamate altresì le proprie delibere n. 2122 in data 5 marzo
1993 e n. 7074 in data 20 agosto 1993, ratificate dal Consiglio
regionale, con le quali sono stati concessi alla Casa di Riposo
"Refuge Père Laurent" contributi nelle spese di gestione a titolo
di anticipazione sui fondi da assegnare sulla base della nuova
convenzione per un importo complessivo di lire 700.000.000;
Visto il parere favorevole rilasciato dal Dirigente del Servizio
affari generali, assistenza e servizi sociali dell'Assessorato alla
Sanità ed Assistenza Sociale ai sensi del combinato disposto
dell'articolo 72 della legge regionale n. 3/1956 e successive
mo­dificazioni e dell'articolo 21 della legge regionale n. 18/1980
e successive modificazioni, in ordine alla legittimità della
presen­te deliberazione;
Visto il parere della V Commissione consiliare permanente;
delibera
1) di approvare la sottoriportata bozza di convenzione da
stipu­lare con l'Opera Pia delle Missioni, proprietaria della Casa
di Riposo denominata "Refuge Père Laurent" di Aosta per l'anno
1993;
2) di dare atto che la spesa complessiva derivante
dall'applica­zione della suddetta convenzione ammonta a lire
2.050.000.000 di cui 2.000.000.000 relative alle spese di gestione
e 50.000.000 alle spese in conto investimenti e che lire
700.000.000 sono state liquidate con le delibere della Giunta
regionale in pre­messa indicate;
3) di approvare ed impegnare la restante spesa di lire
1.350.000.000 imputandola come segue:
a) quanto a lire 1.300.000.000 (unmiliardotrecentomilioni) al
Capitolo 61700 del bilancio di previsione della Regione per l'anno
1993 "Contributi nelle spese di gestione di case di riposo
convenzionate per anziani ed inabili", che presenta la necessa­ria
disponibilità;
b) quanto a lire 50.000.000 (cinquantamilioni) al Capitolo 61720
del bilancio di previsione della Regione per l'anno 1993
"Contributi nelle spese per l'adeguamento delle attrezzature,
nonché per la costruzione, la ristrutturazione e l'adeguamento
degli immobili sedi di case di riposo convenzionate per anziani ed
inabili", che presenta la necessaria disponibilità;
4) di stabilire che alla concessione del contributo si provveda
ai sensi degli articoli 4 e 5 della legge regionale 19 agosto 1992,
n. 41;
5) di stabilire che alla liquidazione della spesa si provveda ai
sensi dell'articolo 58 della legge regionale 27 dicembre 1989, n.
90;
6) di dare atto che la presente deliberazione non è soggetta al
controllo della Commissione di Coordinamento per la Valle d'Aosta,
in quanto non compresa nelle categorie indicate nell'articolo 1 del
decreto legislativo 13 febbraio 1993, n. 40, come corretto dal
successivo decreto legislativo 10 novembre 1993, n. 479, e di darne
esecuzione.
Bozza di convenzione
(...omissis...)
Presidente -
Ha chiesto la parola il Consigliere
Marguerettaz.
Marguerettaz (DC) -
Vorrei sottolineare che, anche
in questo caso, arriviamo alla fi­ne del 1993 per approvare una
bozza di convenzione per la gestione del "Refuge Père Laurent"
nello stesso anno.
Poiché l'Assessore ne ha fatto cenno in commissione, io so che
il parto di tale bozza è stato alquanto travagliato. É comunque
doveroso sottolineare, in questa sede, l'azione svolta in campo
sociale dall'Opera Pia delle Missioni.
Io mi auguro che la convenzione per il 1994 - e magari anche per
gli anni seguenti - sia stipulata in tempi molto più brevi, in modo
che il Consiglio la possa approvare entro i primi mesi del 1994;
così come mi auguro che sia riconfermato lo spirito della bozza in
oggetto, che - a mio avviso - è di fondamentale impor­tanza, specie
là dove garantisce il più totale rispetto dell'auto­nomia
gestionale del "Refuge".
Credo che questo aspetto sia estremamente significativo e
sgomberi il campo da qualunque genere di equivoci sulla tendenza
della Regione - forse più evi­dente in alcuni anni - a volersi
appropriare, sia pure indiretta­mente, delle competenze altrui.
Invito inoltre l'Assessore a far sì che, quando si stipulano
con­venzioni con l'Opera Pia delle Missioni "Refuge Père Laurent" o
con l'Ospizio di Carità, che ha un ritardo analogo, se non
mag­giore, dal momento che la situazione è ulteriormente confusa,
si tenga sempre presente che i costi di gestione di tali strutture
private sono sempre di gran lunga inferiori a quelli delle
co­munità per anziani gestite dalla Regione.
Questo dato deve es­sere tenuto ben presente, per non
condizionare troppo la Re­gione nella contrattazione dei contributi
da erogare a questi enti. Grazie.
Presidente -
Se nessuno chiede la parola, pongo in
votazione la deliberazio­ne in oggetto.
Presenti, votanti e favorevoli: 23
Il Consiglio approva all'unanimità.
