Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2055 del 29 maggio 1986 - Resoconto
OGGETTO N. 2055/VIII - INIZIATIVE PER LA SMILITARIZZAZIONE
DELLA FERROVIA AOSTA-CHIVASSO.- (Reiezione di mozione).
PRESIDENTE
: Do lettura della mozione presentata dal
Consigliere Viberti.
MOZIONE
RICORDATO l'ordine del giorno approvato all'unanimità dalla
conferenza dei Capigruppo relativo alla smilitarizzazione della
ferrovia;
RILEVATO che la convenzione tra il Ministero della Difesa e
quello dei Trasporti scadeva il 30 aprile 1985;
CONSIDERATO che la validità di detta convenzione era stata
prorogata di un anno;
VISTO che ormai tale periodo è quasi trascorso;
RIBADITA la validità della richiesta di smilitarizzazione
della ferrovia, anche in considerazione dei riflessi
occupazionali;
il Consiglio regionale
IMPEGNA
la Giunta regionale ad assumere le opportune iniziative atte
ad ottenere la smilitarizzazione della tratta ferroviaria
Aosta-Chivasso ed a riferire al Consiglio nella prossima adunanza
consiliare.
PRESIDENT
E: Mi è doveroso un chiarimento: il Consiglio è
convocato per due giorni, spetta al Consiglio decidere quali
argomenti vogliamo ancora discutere e fino a quando continuare la
discussione. Ovviamente, gli argomenti che non verranno discussi,
saranno iscritti nell'ordine del giorno del Consiglio convocate per
il 10-11 giugno.
Ha chiesto di parlare sull'oggetto n. 41, che il Consigliere
proponente non intende illustrare, l'Assessore all'Industria,
Commercio, Artigianato e Trasporti Lanivi, ne ha facoltà.
LANIVI - (A.D.P.):
A seguito delle intese intercorse fra
Regione, Azienda Ferrovie dello Stato, il 27 giugno 1985, nel testo
della convenzione fra Ministero della Difesa e le FF.SS. per
l'esercizio della linea ferroviaria Chivasso-Aosta, è stato
inserito all'articolo 4 il seguente comma:
"L'azienda FF.SS. e l'Amministrazione militare potranno
convenire, mediante appendice alla presente convenzione, di
estendere o trasferire il servizio movimento e trazione anche su
altre linee, aumentando o diminuendo gradualmente, se del caso, le
unità dell'organico stesso ed includendovi altri profili
professionali.
A tale proposito le due Amministrazioni si impegnano ad avviare
e concludere entro il termine di un anno dalla firma del presente
atto, gli studi tecnici, economici e finanziari per l'eventuale
trasferimento ad altra linea della rete ferroviaria nazionale del
personale del genio ferrovieri, attualmente utilizzato sulla linea
Torino-Chivasso-Aosta, rassegnando le conclusioni di tali studi ai
Ministri della Difesa e dei Trasporti per le definitive
determinazioni al riguardo".
Con nota del Direttore generale delle FF.SS. del 22.8.1985, si
comunicava che il testo suddetto era approvato e firmato dal
Ministro dei Trasporti, con decreto.
Le conclusioni degli studi di cui all'accordo predetto del 27
giugno 1985 non sono state ancora definite, e sono ancora in corso
le trattative fra i vari Ministeri per l'assunzione della decisione
di trasferimento.
Tenuto conto che la Giunta intende richiedere la proroga di
questa scadenza al fine di mantenere in piedi quello che è un
auspicio che l'intero Consiglio comunale ha fatto, e nello stesso
tempo tenendo conto dei riflessi che questo argomento ha su altri
problemi relativi alla linea Pont-Saint-Martin - Pré-Saint-Didier,
si assicura che gli studi relativi all'accordo di cui sopra vengono
attentamente seguiti e si fa riserva di comunicarne l'esito appena
conosciute le determinazioni dei Ministeri interessati.
Dichiaro che la posizione della Giunta sarà di astensione sulla
mozione.
PRESIDENTE
: Ha chiesto di parlare il Consigliere Viberti,
ne ha facoltà.
VIBERTI - (N.S.):
In fondo, l'impegno non era niente di
particolare, anzi mi sembra che voi vogliate assumere almeno alcune
iniziative. Certo, che se continuate a fare delibere con cui
permettere al genio ferrovieri di costruire nuovi posti letto come
per Verrès, dove la Giunta ha deliberato di trasformare un
magazzino in dormitorio, nei fatti approvate delle delibere che
vanno in senso opposto.
L'unica novità è che si chiederà il rinnovo della convenzione;
almeno fate capire che non lascerete trasformare magazzini in
dormitori. Può darsi che l'impegno che la Giunta dice di voler
mettere rispetto alla smilitarizzazione non sia poi così
deciso.
PRESIDENTE
: Metto in approvazione la mozione in
oggetto.
ESITO DELLA VOTAZIONE
Presenti: 21
Votanti: 9
Favorevoli: 9
Astenuti: 2 (Beneforti, De Grandis, Faval, Fosson, Lanièce,
Lanivi, Maquignaz, Martin, Perrin, Pollicini, Ricco e
Rollandin).
Il Consiglio non approva
