Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2847 del 28 maggio 1987 - Resoconto
OGGETTO N. 2847/VIII - CONTRIBUTI A FAVORE DI ALLEVATORI PER
LA SOSTITUZIONE DI BESTIAME PERITO IN SEGUITO AD EVENTI CALAMITOSI.
(Interrogazione con risposta scritta).
PRESIDENTE
: Do lettura dell'interrogazione con risposta
scritta presentata dal Consigliere Millet:
INTERROGAZIONE CON RISPOSTA SCRITTA
VISTA la deliberazione di Giunta n. 2072 del 13 marzo 1987,
inerente alla concessione di contributi a favore di numerosi
allevatori per la sostituzione di bestiame;
RICORDATO l'art. 35 della L.R. n. 30 del 6.7.1984 concernente
l'attribuzione di contributi in caso di eventi calamitosi;
il sottoscritto Consigliere
INTERROGA
l'Assessore regionale competente per conoscere:
1)
se i contributi concessi per un ammontare di lire
610.714.400 si riferiscono a capi di bestiame periti nel 1986, qual
è il loro numero e da quali eventi ne è stata provocata la
morte;
2)
quale procedura è stata seguita per l'attribuzione
dei contributi visto che nella deliberazione di Giunta 4421 del
27.7.1984, concernente le modalità di applicazione della legge n.
30/1984, non vi è alcun riferimento all'art. 35;
3)
quali controlli vengono eseguiti per verificare se
il bestiame perito in eventi calamitosi viene sostituito mediante
nuovi acquisti;
4)
quale valutazione viene data sull'incremento dei
casi di applicazione dell'art. 35.
PRESIDENTE
: È stata data risposta scritta con lettera n.
643 in data 27 aprile 1987.
