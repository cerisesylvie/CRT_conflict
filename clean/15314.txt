Classificazione
ATTIVITÀ CULTURALI


Resoconto integrale del dibattito dell'aula
Oggetto del Consiglio n. 3102 del 9 aprile 1998 - Resoconto
SEDUTA ANTIMERIDIANA DEL 9 APRILE 1998
OGGETTO N. 3102/X Concessione di un contributo di lire
29.400.000 al Comitato del Carnevale Storico di Verrès per
l'organizzazione della manifestazione "Caterina la mia Signora"
inserita nel programma del 50° anniversario del Carnevale Storico
di Verrès, ai sensi della legge regionale 20 agosto 1993, n.
69.
Deliberazione Il Consiglio
Premesso che la legge regionale 20 agosto 1993, n. 69 disciplina
la concessione di contributi a favore di associazioni ed enti
pubblici e privati per attività ed iniziative a carattere
culturale, scientifico ed artistico, ed in particolare l'articolo 3
regolamenta l'assegnazione di contributi per manifestazioni
culturali e scientifiche;
Preso atto che il signor Luciano Vuillermin, presidente del
Comitato del Carnevale Storico di Verrès, ha presentato, con
lettera pervenuta in data 23 marzo 1998, una richiesta tendente ad
ottenere un contributo a copertura delle spese per l'organizzazione
della manifestazione "Caterina la mia Signora" inserita nel
programma del 50° anniversario del Carnevale Storico di Verrès, da
tenersi presso il Castello di Verrès nei giorni 12, 13 e 14 giugno
1998;
Considerato che la manifestazione, sotto forma di spettacolo
teatrale, intende ricreare con suggestioni, atmosfere e
ambientazioni la vita di Caterina di Challand attraverso i racconti
delle "serve", coinvolgendo nella narrazione direttamente gli
ospiti/spettatori, chiamati ad impersonare membri delle famiglie
nobili valdostane;
Appurato che le spese previste per l'organizzazione
dell'iniziativa, rappresentate dalla produzione dello spettacolo
(l'ideazione, i testi, costumi, scenografie, musicisti, attori)
nonché dall'impianto luci, ammontano a Lire 42.000.000, in base al
seguente preventivo:
- produzione spettacolo Lire 30.000.000
- materiale per allestimento e spese varie (SIAE, trasporti)
Lire 12.000.000 ;
Atteso che il Servizio Attività Culturali dell'Assessorato
dell'Istruzione e della Cultura ha provveduto all'istruttoria ed
alla valutazione della domanda ritenendola ammissibile a
contributo, ai sensi dell'articolo 3 comma 3 e dell'articolo 8
comma 1 della legge regionale 20 agosto 1993, n. 69;
Tenuto conto della validità dell'iniziativa, la Giunta, su
proposta dell'Assessore all'Istruzione e alla Cultura d'intesa con
l'Assessore al Turismo, al Commercio e allo Sport, ritiene pertanto
opportuno aderire alla richiesta mediante la concessione, ai sensi
dell'articolo 3 comma 2 della legge regionale 20 agosto 1993, n.
69, di un contributo di Lire 29.400.000, pari al 70 percento della
spesa preventivata;
Visto l'obiettivo gestionale 110102 - gestione dei finanziamenti
a enti e privati per l'organizzazione di iniziative culturali e
scientifiche;
Richiamata la deliberazione della Giunta regionale n. 4853 in
data 30 dicembre 1997 concernente l'approvazione del bilancio di
gestione per l'anno 1998 e per il triennio 1998/2000, con
attribuzione alle strutture dirigenziali di quote di bilancio e
degli obiettivi gestionali correlati e di disposizioni applicative,
nonché la circolare n. 2 in data 15 gennaio 1998 (prot. n. 861/5
FIN);
Richiamati i decreti legislativi n. 320/1994 e n. 44/1998;
Visto il parere favorevole rilasciato dal Capo Servizio Attività
Culturali dell'Assessorato dell'Istruzione e della Cultura, ai
sensi dell'articolo 72 della legge regionale n. 3/1956 e successive
modificazioni e del combinato disposto degli articoli 13 - comma 1
- lett. e) e 59 - comma 2 della legge regionale n. 45/1995, in
ordine alla legittimità della presente deliberazione;
Delibera
1) di approvare la concessione al Comitato del Carnevale Storico
di Verrès (C.F. 00585420078) di un contributo di Lire 29.400.000
(ventinovemilioniquattrocentomila) pari al 70 percento della spesa
prevista per l'organizzazione della manifestazione "Caterina la mia
Signora" inserita nel programma del 50° anniversario del Carnevale
Storico di Verrès, da tenersi presso il Castello di Verrès nei
giorni 12, 13 e 14 giugno 1998, ai sensi dell'articolo 3 comma 2
della legge regionale 20 agosto 1993, n. 69;
2) di approvare ed impegnare la spesa di Lire 29.400.000
(ventinovemilioniquattrocentomila) con imputazione al capitolo
57260 del bilancio di previsione della Regione per l'anno 1998
("Contributi ad enti e ad associazioni culturali ed educativi per
manifestazioni ed iniziative culturali e scientifiche") richiesta
n. 3510, che presenta la necessaria disponibilità;
3) di stabilire che alla liquidazione della spesa si provveda ai
sensi dell'articolo 58 della legge regionale 27 dicembre 1989, n.
90 e successive modificazioni in due rate in applicazione
dell'articolo 9 della legge regionale 20 agosto 1993, n. 69;
4) di stabilire che il contributo in questione non è soggetto
alla ritenuta d'acconto del 4 percento prevista dal D.P.R. n. 600
del 29 settembre 1973.
Président Quelqu'un demande la parole? On peut passer à la
votation:
Présents, votants et favorables: 26
Le Conseil approuve à l'unanimité.
