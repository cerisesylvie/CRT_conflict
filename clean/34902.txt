Classificazione
ORDINE PUBBLICO - FORZE ARMATE
Pubblica sicurezza



Oggetto del Consiglio n. 2555 del 26 luglio 2012 - Resoconto
OGGETTO N. 2555/XIII - Interpellanza: "Conclusione
dell'inchiesta relativa ai presunti tentativi di estorsione
verificatisi in Valle d'Aosta".
Interpellanza
Appreso che la Dda di Torino ha chiuso l'inchiesta relativa
ai presunti tentativi di estorsione, legati ad ambienti della
'ndrangheta, verificatisi in Valle d'Aosta;
Ricordato che la vicenda in questione, per la quale fra i
sette indagati risulta esservi anche, per favoreggiamento
aggravato, il titolare delle società Saint-Bernard s.r.l. e
Edilsud, è collegata all'esecuzione di un'opera di interesse
pubblico per la quale la Regione ha disposto l'acquisto di quasi
500 posti auto a servizio del complesso ospedaliero "U. Parini" di
Aosta;
i sottoscritti Consiglieri regionali
Interpellano
il Governo regionale per sapere:
1) se ha chiesto, o intenda chiedere, ai fini di un'attenta
valutazione, copia degli atti relativi all'inchiesta appena
conclusa da parte della Dda di Torino sui tentativi di estorsione
avvenuti in Valle d'Aosta;
2) se, qualora si verifichi un rinvio a giudizio, ritiene
possano sussistere danni morali o d'immagine per la Regione Valle
d'Aosta e se in conseguenza ritiene possibile che la stessa si
costituisca parte civile nel processo.
F.to: Bertin - Patrizia Morelli
Presidente
- La parola al Consigliere Bertin.
Bertin (ALPE)
- Grazie Presidente.
In questi giorni la Dda di Torino ha chiuso l'inchiesta relativa
ai presunti tentativi di estorsione verificatisi in Valle d'Aosta
nell'autunno scorso da parte della 'ndrangheta o comunque da
persone legate a tale organizzazione criminale. Una vicenda
inquietante che non fa altro che confermare le preoccupazioni
rispetto alla presenza della 'ndrangheta in Valle d'Aosta e alle
sue capacità di infiltrazione nel tessuto economico e sociale della
nostra Regione. Questa vicenda vede indagate sette persone, fra cui
diversi residenti in Valle, a diverso titolo sia per estorsione che
per favoreggiamento aggravato, riguardando il favoreggiamento
un'organizzazione criminale di stampo mafioso. Fra questi risulta
essere indagato per favoreggiamento aggravato il titolare della
società Gran San Bernardo e Edilsud, società che a diverso titolo
stanno gestendo la realizzazione del famigerato parcheggio
dell'Ospedale Parini, che prevede l'acquisto da parte
dell'Amministrazione regionale di 500 posti per il parcheggio
dell'Ospedale Parini. Vicenda sulla quale abbiamo già espresso la
nostra valutazione e che non fa oggetto di questa interpellanza. Ci
chiedevamo se era intenzione del Governo regionale o se già aveva
chiesto copia di tutti gli atti relativi a questa inchiesta per
eventuali valutazioni e, nel caso si verifichi un rinvio a
giudizio, se ritenga che esistano danni morali e di immagine per la
nostra Regione e di conseguenza si costituisca parte civile nel
processo. Grazie.
Presidente
- La parola al Presidente della Regione,
Rollandin.
Rollandin (UV)
- Merci M. le Président.
Pour ce qui est de la première question, nous avons appris des
organes de presse qu'aux termes de l'article 145 bis du Code de
procédure pénale, l'avis de conclusion de l'enquête préliminaire a
été notifié aux personnes concernées pour l'enquête "Tempus venit",
relative à des tentatives d'extorsion aggravée, d'entraves à la
justice dans le cadre du délit d'association de type mafieux. En
l'état actuel des choses le Gouvernement régional ne peut à aucun
titre accéder au dossier de ladite enquête. En effet, la Région n'a
pas été déclarée partie lésée, c'est-à-dire un sujet porteur de
l'intérêt protégé par la loi et lésé par le délit concerné...en
l'occurrence, pour ce qui est de la tentative d'extorsion, son
patrimoine et, pour ce qui est de l'entrave à la justice,
l'intention de cette dernière de poursuivre les coupables du
délit.
Pour ce qui est du deuxième point, quand le Ministère public
requerra le renvoi en jugement, si cette requête présentera des
éléments permettant d'établir que la Région est la victime d'une
hypothèse de délit et à la suite de cela, l'Administration
régionale sera déclarée partie lésée, il nous sera possible de
prendre connaissance du dossier d'enquête et de déterminer alors si
la Région a subi des dommages, en vue du remboursement desquels le
Gouvernement régional pourrait décider de se constituer partie
civile lors du procès et ce au cas où le juge de l'audience
préliminaire déciderait de renvoyer en jugement les accusés. Il
faut toutefois préciser que la constitution en partie civile a pour
seul but l'exercice de l'action civile dans le cadre du procès
pénal, action qui ne peut être motivée que par l'existence d'un
dommage patrimonial, à savoir une perte économique résultant
immédiatement et directement du délit, ou d'un dommage non
patrimonial, lequel dans la mesure où il affecte un organisme
public ne saurait bien évidemment pas constituer un préjudice
moral, c'est-à-dire une souffrance physique ou psychique, mais
bien, éventuellement, une atteinte à l'image, autrement dit au
prestige et à l'honorabilité dudit organisme.
Presidente
- La parola al Consigliere Bertin.
Bertin (ALPE)
- Grazie Presidente.
Riteniamo che su questa vicenda bisogna acquisire il massimo di
informazione, anche perché è una questione delicata e molto
inquietante. Esiste, a nostro avviso, nel caso di un rinvio a
giudizio la possibilità di una richiesta di danni per l'immagine
della nostra Regione ed è una valutazione che va fatta fin d'ora,
valutando attentamente le possibili soluzioni. Questa vicenda è
grave, implica anche un danno per l'immagine della nostra Regione,
un danno considerevole che va valutato fin d'ora. È un dossier che
non deve essere sottovalutato e, al di là dei tempi del processo,
bisogna al più presto acquisire la documentazione necessaria per
poter valutare i danni alla nostra Regione. Prendiamo atto della
risposta del Presidente, anche se riteniamo che un impegno maggiore
sia necessario a questo fine. Grazie.
