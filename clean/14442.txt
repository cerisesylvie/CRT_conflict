Classificazione
FINANZA REGIONALE E LOCALE
Finaosta
NOMINE E INCARICHI DI CONSULENZA E SPECIALI
Nomine


Resoconto integrale del dibattito dell'aula
Oggetto del Consiglio n. 979 del 9 novembre 1994 - Resoconto
OGGETTO N. 979/X - Designazione di un sindaco effettivo e di
uno supplettivo in seno al Collegio sindacale della Finaosta
S.p.A.
Presidente -
La parola al Consigliere Perrin
Giuseppe Cesare.
Perrin G.C. (UV) -
Nous proposons comme syndic
effectif monsieur D'Aquino Gennaro et comme suppléant monsieur
Negretto Alessandro.
Presidente -
Passiamo alla votazione.
Presenti e votanti: 34
Schede valide: 32
Schede nulle: 2
Schede bianche: 6
Hanno riportato voti:
Quale sindaco effettivo:
Quale sindaco supplente:
D'Aquino: 23
Negretto: 22
Marguerettaz: 2
Vietti: 1
Deliberazione - Il Consiglio
Premesso che:
- la legge regionale 27 marzo 1991, n. 12, disciplina le nomine
e le designazioni di competenza regionale e in particolare
all'articolo 2 - primo comma - stabilisce che le nomine dei
componenti degli organi collegiali di amministrazione, dei sindaci
o revisori dei conti di enti od istituti di diritto pubblico e
privato, aziende, società, fondazioni, comunque spettanti alla
Regione, sono attribuite alla competenza del Consiglio
regionale;
- con legge regionale 28 giugno 1982, n. 16 e successive
modificazioni, è stata costituita la Finanziaria regionale Valle
d'Aosta - Società per azioni (Finaosta S.p.A.);
- ai sensi di quanto previsto dall'articolo 13 della legge
regionale 28 giugno 1982, n. 16 e successive modificazioni, nonché
dall'articolo 27 dello Statuto della Finaosta S.p.A. spetta al
Consiglio regionale la designazione di un Sindaco effettivo e di
uno supplente in seno al Collegio sindacale;
- ai sensi dell'articolo 13 della legge regionale 28 giugno
1982, n. 16 e successive modificazioni i membri designati dalla
Regione nel Collegio sindacale della Finaosta S.p.A. devono essere
iscritti nel registro dei revisori ufficiali dei conti, o negli
albi professionali dei dottori commercialisti o dei ragionieri.
Non possono far parte del suddetto Collegio coloro che abbiano
liti pendenti con la Finaosta S.p.A.; la stessa incompatibilità
sussiste qualora dette condizioni si verifichino nel coniuge, nei
parenti e negli affini entro il secondo grado. Non possono
parimenti ricoprire le anzidette cariche coloro che abbiano
rapporti di coniugio, di parentela o di affinità entro il secondo
grado con i dipendenti della Finaosta;
- il succitato Collegio sindacale è scaduto il 30 giugno 1994
per compiuto triennio di carica.
Considerato che la Commissione per le nomine, a seguito della
pubblicazione nel Bollettino ufficiale della Regione n. 18 del 19
aprile 1994 dell'elenco delle nomine in scadenza nel primo semestre
dell'anno 1994, nelle riunioni del 30 giugno, 6 luglio e 27 ottobre
1994, ai sensi dell'articolo 6 della legge regionale 27 marzo 1991,
n. 12, ha ritenuto formalmente ammissibili le proposte di
candidatura di cui all'allegato prospetto;
Ritenuto necessario provvedere alla designazione di un Sindaco
effettivo e di uno supplente in seno al Collegio sindacale della
summenzionata Società per il triennio 1994/1997 che scadrà il 30
giugno 1997;
Visto il parere favorevole rilasciato dal Dirigente del Servizio
Affari Generali della Presidenza del Consiglio, ai sensi del
combinato disposto dell'articolo 72 della legge regionale n. 3/1956
e successive modificazioni, e dell'articolo 21 della legge
regionale n. 18/1980 e successive modificazioni, in ordine alla
legittimità della presente deliberazione;
Richiamate le leggi regionali 28 giugno 1982, n. 16 e successive
modificazioni e 27 marzo 1991, n. 12;
Delibera
1) di designare per il triennio 1994/1997 che scadrà il 30
giugno 1997, quale Sindaco effettivo in seno al Collegio sindacale
della Finaosta S.p.A. il sig. D'AQUINO Gennaro e quale Sindaco
supplente il sig. NEGRETTO Alessandro.
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
