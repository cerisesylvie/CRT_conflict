Classificazione
BENI CULTURALI
Musei, biblioteche, archivi storici e aree di interesse archeologico



Oggetto del Consiglio n. 3192 del 6 febbraio 2018 - Resoconto
OGGETTO N. 3192/XIV - Interrogazione: "Tempistica per
l'ultimazione dei lavori di restauro del castello di
Aymavilles".
Farcoz (Président)
- Point n° 5 à l'ordre du jour. La
parole à l'Assesseur Rini pour la réponse.
Rini (UV) -
I lavori in corso di esecuzione hanno
coinvolto il castello nel suo ampio complesso dal piano
seminterrato fino al sottotetto. Fino ad oggi sono stati eseguiti
lavori per oltre 5 milioni di euro. Partendo dalla percorribilità
interna del castello, i collegamenti verticali esistenti - del
tutto insufficienti e comunque inadatti alle nuove destinazioni -
sono stati integrati con una nuova scala e con un nuovo ascensore
ricavati e realizzati all'interno della torre nord-est. La scala
d'andamento circolare in via di realizzazione, dopo le operazioni
di preparazione del bando e di restauro degli intonaci storici
delle pareti, è provvista di ascensore vetrato interno e permette
di salire comodamente fino al sottotetto.
Dal punto di vista della sicurezza del castello e della
funzionalità del complesso museale, sono stati eseguiti puntuali
interventi di consolidamento statico con la realizzazione di catene
per un miglioramento sismico della struttura realizzata con una
delicata operazione di foratura della muratura sotto i pavimenti,
al fine di legare il mastio centrale con le torri e un adeguato
rafforzamento dei solai nel rispetto delle caratteristiche
architettoniche e materiali presenti. Allo stesso modo è stato
eseguito un approfondito, delicato e globale intervento di
conservazione e restauro degli apparati decorativi originali
presenti sulle superfici verticali dei locali storici, sulle volte
e sui serramenti interni lignei, riportando alla luce le
decorazioni nascoste nei secoli sotto strati di ridipinture
moderne.
Dal punto di vista impiantistico, così come previsto dal
progetto stesso, sono stati eseguiti gli impianti di
climatizzazione, ovviamente per garantire questo
comfort
sia
invernale che estivo del sito, con una rete di distribuzione a
pavimento, laddove possibile, al fine di minimizzare gli ingombri
con i vecchi convettori (che ovviamente hanno un ingombro diverso).
Allo stesso modo è stata realizzata una rete di illuminazione a
servizio del percorso museale con il posizionamento di corpi
illuminanti lineari a
led
, ispirati a criteri di alta
innovazione tecnologica, posti sopra le cornici al fine di creare
un'illuminazione che risulti essere indiretta e quindi più
piacevole anche per i visitatori.
Infine sono stati realizzati tutti gli impianti necessari per la
sicurezza del monumento e dei visitatori: l'impianto antincendio,
il rilevamento fumi e l'antiintrusione. Le centrali tecnologiche
sono state posizionate in locali appositamente realizzati davanti
all'edificio della
Grandze
e sono stati creati appositi
cavidotti e locali per la remotizzazione e il controllo degli
stessi. Sono state operate, in linea con le proposte di
allestimento, le scelte tipologiche di finitura degli spazi
espositivi, con particolare riferimento ai pavimenti, in parte
restaurati e in parte invece integrati, di cui si stanno definendo
le ultime scelte di posa in opera. Esternamente si stanno
concludendo i lavori di sistemazione del giardino superiore con
percorsi, aiuole e fontana, nonché la valorizzazione del viale di
accesso.
Per quanto riguarda la sua seconda domanda, collega, per
l'esecuzione dei lavori del primo lotto di restauro e
consolidamento sono stati previsti a progetto 1.065 giorni naturali
e consecutivi dalla consegna del cantiere, a cui è stata sommata la
sospensione per la realizzazione della perizia n. 1 e ulteriori
giorni concessi per la perizia di variante n. 3. Il nuovo termine
previsto per la conclusione dei lavori è giugno 2018. Seguiranno le
operazioni per il collaudo tecnico e amministrativo del primo lotto
che richiederanno un tempo approssimativo intorno ai sei/otto mesi.
Nel frattempo verranno esperite le gare e verrà realizzato - quindi
questo non sarà un periodo morto - il secondo lotto relativamente
all'allestimento museale del sito, che prevede una durata delle
operazioni di circa un anno con la conclusione entro l'estate 2019.
Infine, a seguire, sarà necessario un tempo tecnico ovviamente per
la messa in opera del museo. Esperite tutte queste fasi, la data di
apertura del sito può essere ipotizzata e realizzabile nell'estate
del 2019.
Ora le condizioni del cantiere e l'avanzamento delle lavorazioni
permettono un accesso in sicurezza dei luoghi, nonché una
comprensione dei risultati attesi, perché anche questo è
importante: vale la pena entrare in un cantiere se si può
apprezzare quello che si sta facendo, senza compromettere anche
dall'altra parte l'operatività di coloro che lavorano e la
produttività delle imprese esecutrici, ma con la collaborazione
delle imprese stesse. Sono in fase di organizzazione per l'anno
2018 due importanti eventi con visite guidate per presentare lo
stato di avanzamento e i lavori eseguiti. Questo è già stato fatto
in passato per far apprezzare e capire alla comunità quello che si
sta attuando all'interno di questo importante sito e per restituire
alla comunità stessa i lavori, perché un bene di queste dimensioni
e di questo valore ovviamente non lo è solo per la comunità di
Aymavilles, ma per la regione Valle d'Aosta intera. Questi momenti
di condivisione delle scelte e delle complessità dei lavori hanno
la finalità di promuovere il sito.
Sono poi da sottolineare i positivi riscontri della comunità in
vista dell'ultimazione dei lavori e la previsione di una positiva
ricaduta, nonché di un aumento dei turisti. Aymavilles ospita anche
uno dei siti di maggiore interesse (il Pont d'Aël) e noi crediamo
davvero che questo ulteriore tassello vada a creare, per quanto
riguarda il turismo culturale, un circuito sul nostro territorio,
territorio che negli anni precedenti all'apertura di Pont d'Aël
soffriva un pochino di più. Riteniamo che il mettere in rete questa
serie di opere così importanti darà risposte importanti e, come
dicevo prima, ovviamente
in primis
per quella zona, ma anche
per l'intero patrimonio culturale della nostra regione.
Président -
La
parole à la Vice-Présidente Morelli
pour la réplique.
Morelli (ALPE) -
Faccio due rilievi positivi dopo aver
ascoltato la sua risposta, Assessore.
Il fatto che l'ultimazione dei lavori, nonostante gli
imprevisti, non venga dilatata nel tempo - a quanto lei ci dice è
prevedibile l'apertura del castello per l'estate 2019 - è quanto mi
aveva già detto due anni fa; quindi se non altro non andiamo più
avanti, anche se qualche dubbio mi permetto di averlo.
L'altra questione è quella di programmare per il 2018 delle
visite al cantiere. Noi concordiamo, perché danno modo anche alla
comunità di capire come procedono i lavori e di non interpretare
questi come dei cantieri infiniti, che danno un'immagine della
pubblica amministrazione di grande inefficacia e inefficienza.
Ancora recentemente, mi pare in I Commissione, abbiamo audito una
rappresentanza di
Libera
che esprimeva proprio la volontà di
costituire dei gruppi di cittadini che seguano l'andamento dei
cantieri. È giusto che la cittadinanza capisca quali sono le
procedure e a cosa sono da attribuire le lungaggini sulle quali
però è evidente che la politica debba fare una riflessione. La
politica deve riflettere e trovare delle soluzioni, perché non è
accettabile che un cantiere di restauro come quello del castello di
Aymavilles, a partire da quando è stata decisa l'operazione di
restauro - e quindi è stata fatta l'analisi - ormai copra quasi due
decenni: verrà ultimato a fine 2019, quindi saranno quasi
vent'anni. Non è accettabile per un cantiere di restauro di un
monumento sul quale, conveniamo, ci sono grandi aspettative perché
va a inserirsi in un circuito di visita di altri castelli, in una
zona dove c'è il ponte di Pont d'Aël che è stato valorizzato, zona
che necessita di questi punti di attrazione perché è una valle
centrale e non è una stazione sciistica importante, che quindi
punta proprio sulla valorizzazione culturale. La politica deve
pertanto riflettere su questo e fare in modo che la restituzione di
questi monumenti alla cittadinanza e anche al tessuto economico non
sia fatta in tempi biblici.
