Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 85 del 6 ottobre 1988 - Resoconto
OGGETTO N. 85/IX - NOMINA DEI RAPPRESENTANTI DELLA REGIONE
VALLE D'AOSTA IN SENO AL CONSIGLIO DI AMMINISTRAZIONE ED AL
COLLEGIO SINDACALE DELLA SOCIETA' "VALECO S.p.A." DI
BRISSOGNE.
PRESIDENTE:
La società VALECO è la società che gestirà
l'impianto di compattazione della discarica controllata di rifiuti
a Brissogne.
La nomina di competenza della Regione è di un rappresentante del
Consiglio di Amministrazione e di un Sindaco effettivo e di uno
supplente.
Vi sarà pertanto distribuita una scheda con i relativi spazi per
la votazione.
Ha chiesto di parlare il Consigliere Stévenin, ne ha
facoltà.
STEVENIN (U.V.):
Nous proposons BAROCCO Renzo, en tant
que représentant de l'Administration régionale; dans le collège
syndicale M. GIANSOLDATI et en tant que suppléant M. PRESSENDO
Paolo.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA (P.C.I.):
Vorrei che qualcuno illustrasse perché
c'è un solo rappresentante. Questo è il Consiglio di
amministrazione di una società a cui partecipa la Regione;
ovviamente le società possono stabilire loro stesse, con lo
statuto, il numero dei componenti il Consiglio di amministrazione.
Siccome è una struttura importante e ieri abbiamo discusso tutto il
giorno sul depuratore di Derby, questa è la società che dovrà
gestire la questione dei rifiuti su tutto il territorio regionale,
pertanto a noi pare indispensabile che non ci sia un solo
rappresentante di questo Consiglio che si occupi delle questioni.
Prima di tutto chiediamo che ci sia un rappresentante della
minoranza; poi ci sembra opportuno che questioni delicate come
quelle ambientali abbiano una supervisione da parte della Regione,
non limitata ad una sola presenza nel Consiglio di
Amministrazione.
Poiché la Regione è quella che finanzia, costruisce ed
interviene, credo che essa possa dare indicazione a questa società
perché il numero dei componenti il Consiglio di Amministrazione non
sia tale da portare la presenza regionale solo ad un membro. Se
invece cinque si passa ad undici, ecco che Regione ha due
rappresentanti. Si può anche trovare un accordo con le società
private, presenti nella Valeco, per cui alla Regione Valle d'Aosta
spettino più rappresentanti.
PRESIDENTE:
Ha chiesto di parlare l'Assessore Perrin, ne
ha facoltà.
PERRIN (U.V.):
Ce que M. Mafrica dit, est possible. Il y
a l'accord maintenant avec la société Ecofin de commencer avec la
nomination de ce premier Conseil, afin de pouvoir débuter avec
toutes les formalités, mais d'arriver successivement à modifier et
donc augmenter le nombre, de façon qu'il y ait d'autres
représentants de l'Administration régionale. Dans ce cas un accord
avec la minorité pourra être trouvé.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA (P.C.I.):
Preso atto dell'impegno dell'Assessore
Perrin a nome della Giunta di arrivare ad una modifica del
Consiglio di Amministrazione che permetta una ulteriore
rappresentanza, votiamo il candidato proposto dalla
maggioranza.
PRESIDENTE:
Si passa alla votazione per schede
segrete:
ESITO DELLA VOTAZIONE
Consiglieri presenti e votanti: 32;
Schede nulle: 1;
Schede valide: 31.
Hanno riportato voti:
a) quale rappresentante della Regione nel Consiglio di
Amministrazione della Società VALECO S.p.A.:
- BAROCCO Renzo : 25;
b) quale Sindaco effettivo nel Collegio sindacale:
- GIANSOLDATI Silvano : 23;
c) quale Sindaco supplente nel Collegio sindacale:
- PRESSENDO Paolo : 24;
PRESIDENTE:
In base all'esito della votazione, risultano
nominati:
- quale rappresentante della Regione in seno al Consiglio di
Amministrazione della Società VALECO S.p.A. di Brissogne il Signor
BAROCCO Renzo;
- quale Sindaco effettivo nel Collegio sindacale il Signor
GIANSOLDATI Silvano e quale Sindaco supplente il Signor PRESSENDO
Paolo.
