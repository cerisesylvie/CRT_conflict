Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 331 del 15 dicembre 1972 - Resoconto
OGGETTO N. 331/72 - Ratifica di deliberazioni adottate dalla
Giunta regionale in via d'urgenza.
Oggetto n. 5363 in data 8 novembre 1972
Maquignaz (D.P.)
-  È presso la Caserma dei Vigili
del Fuoco qui di Aosta, nella stessa zona, sul terreno di proprietà
regionale.
Manganoni (P.C.I.)
- Adesso con queste Casermette
forestali che dalla deliberazione ad oggi continuiamo a costruire
casermette, giusto, necessario, era giusto di farle, ma quando è
che avremo completato il programma?
Ne abbiamo già costruite moltissime casermette forestali, io
penso che non siamo lontani, perché non si metterà mica un corpo di
servizio forestale in ogni comune no? Tenuto conto del numero delle
stazioni forestali, anche il numero delle Caserme è limitato.
Maquignaz (D.P.)
- Rimane la Casermetta di Aosta, quella
di Antey dove stiamo elaborando il progetto, e quella di Pont St.
Martin-Donnas.
Poi abbiamo esaurito tutte le stazioni forestali.
Personnettaz
(D.P.)
- Chi prende la parola? Allora
passiamo alla votazione della delibera. Chi approva alzi la mano.
Contrari? astenuti? Il Consiglio approva.
Oggetto n. 5478 in data 15 novembre 1972
Chamonin (M.A.V.)
-  Soltanto se si riferisce
esclusivamente all'acquisto questo, cos'è materiale zincato?
Maquignaz (D.P.)
- Qui si tratta... viene in ratifica al
Consiglio perché la spesa è di 3.617.000 e solo per quel motivo che
passa in ratifica superando i tre milioni; del resto la fornitura
era necessaria, i lavori che stiamo facendo in economia e qui è
indicato il tipo di elemento in acciaio bitumato nelle parti
interrate otto traverse. Quindi i lavori fatti in economia
dall'Assessorato con l'acquisto di materiale che supera i tre
milioni stabiliti dal Regolamento come competenza di Giunta.
Manganoni (P.C.I.)
- È lodevole il fatto che
l'Amministrazione regionale provveda no? Come d'altronde si sta
facendo anche altrove, abbiamo visto in Svizzera che sono molto più
avanti di noi.
Però vorrei chiedere: abbiamo chiamiamolo un piano con i
relativi ordini di precedenza? Cioè abbiamo uno studio, anche se un
po' generico, io capisco che uno studio preciso richiederebbe
tempo, ecc., sulle località da dove partono le valanghe, le
principali diciamo, e diciamo anche come programma, programma nel
senso che ogni anno si dovrebbe prevedere, grosso modo, in un modo
approssimativo no? La costruzione di un certo numero di
paravalanghe.
Maquignaz (D.P.)
- Fino a poco tempo fa si andava sempre
avanti su richieste presentate dai Comuni o da un gruppo di
abitanti delle frazioni; l'anno scorso si è interessato di questo
problema l'Assessore Rollandoz che ha istituito proprio un centro
di studio rilevamento delle nevi di tutte le zone soggette a caduta
di valanghe; questo studio viene fatto in stretta collaborazione
con i servizi forestali dell'Assessorato all'Agricoltura quindi noi
in questo momento abbiamo già disponibile un piano, solo che non si
può realizzare subito per il fatto che la spesa sarebbe enorme.
Inoltre ogni zona va vista attentamente, quelle a monte i
paravalanghe sono fatti prevalentemente con rimboschimenti,
terrazze, e quelle invece dove è più scosceso con elementi
metallici.
Comunque lo studio c'è per un piano globale di tutte le zone
soggette a valanghe della Valle d'Aosta, che verrà eseguito
naturalmente secondo le disponibilità di bilancio e le priorità per
quanto riguarda la pericolosità.
Personnettaz
(D.P.)
- Si passa alla votazione per
alzata di mano - chi è favorevole alzi la mano - contrari?
astenuti? Il Consiglio approva.
Esaurito l'ordine del giorno la seduta è chiusa e vi è già stato
mandato l'ordine del giorno per il giorno 20, aggiornato al giorno
20, il prossimo Consiglio.
Manganoni (P.C.I.)
- Permette?
Personnettaz
(D.P.)
- Sì, prego.
Manganoni (P.C.I.)
- Lei aveva accennato un momento fa
alla riunione della Commissione ai Lavori Pubblici no? Nel
pomeriggio, io la pregherei, dato che sono le 10,30, per evitare,
specialmente per i Consiglieri che abitano fuori Aosta, non
potrebbe Lei convocarla già subito prima di mezzogiorno questa
Commissione? Essendo qui tutti presenti.
Personnettaz
(D.P.)
- Vediamo qui, senz'altro,
allora i Capi Gruppo o la Commissione?
Manganoni (P.C.I.)
- I membri della Commissione Lavori
Pubblici.
Personnettaz
(D.P.)
- Mi dica un po', non ho
capito forse io; se è quell'affare, allora per adesso che cos'è? Ma
lui sta dicendo, non capisco più niente, ma lui sta parlando dei
Lavori Pubblici; ma qui ce n'è un'altra ed è per i Lavori Pubblici,
dunque i Capi Gruppo sono pregati di riunirsi per una richiesta di
Tonino, per la questione degli Uffici del Registro della Bassa
Valle e subito adesso, dopo il Consiglio.
---
La seduta termina alle ore 10,36.
