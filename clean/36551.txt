Classificazione
CONSIGLIO REGIONALE
Organizzazione degli uffici



Oggetto del Consiglio n. 612 del 17 luglio 2014 - Resoconto
OBJET N° 612/XIV - Variations du budget du Conseil régional
de 2014.
Presidente
- Sulla variazione di bilancio, comunico che
l'esercizio finanziario 2013 del Consiglio regionale si è chiuso
con una disparità finanziaria effettiva di fondi, pari a
143.674,20. Tali fondi sono stati destinati per 3.099,68 euro alle
spese per il funzionamento degli uffici del Consiglio e per
140.574,52 ad incremento del capitolo relativo al fondo unico
aziendale per il personale del Consiglio.
C'è qualcuno che chiede la parola? Pongo in votazione
l'assestamento. Siete pregati di votare. La votazione è chiusa.
Presenti: 32
Votanti: 18
Favorevoli: 18
Astenuti: 14 (Bertschy, Certan, Chatrian, Cognetta, Donzel,
Fabbri, Ferrero, Fontana, Gerandin, Guichardaz, Nogara, Roscio,
Rosset, Viérin Laurent)
Il Consiglio approva.
Colleghi, vi pongo un quesito. Abbiamo, adesso, i punti: 30.01,
31.01 e 31.02, che riguardano tre programmi di investimento
cofinanziati dal fondo europeo, in cui parte della documentazione è
comune a tutti e tre gli atti. Volevo chiedere ai colleghi, se
ritengono di discuterli uno per uno, oppure se fare con una
discussione generale i tre punti e poi fare la votazione caso per
caso. Se siamo d'accordo possiamo discutere in senso generale i tre
punti, dopodiché si farà la votazione con dichiarazione di voto
atto per atto. Sono arrivati - mi dicono gli uffici - due ordini
del giorno depositati che vi facciamo consegnare.
C'è qualcuno che chiede la parola? Laurent Viérin, ne ha la
facoltà.
Viérin L. (UVP)
- Merci Président.
Per mozione d'ordine, per segnalare alla Presidenza e al
Presidente un argomento che avevamo già avuto modo di affrontare in
quest'aula sul servizio di diffusione del Consiglio sul territorio
regionale. Ci segnalano, di continuo, problemi di ricezione, sia
per quanto riguarda lo
streaming
, che per quanto riguarda la
questione televisiva...diciamo il canale che è utilizzato dal
Consiglio per diffondere le sedute sul territorio. In particolare
su certe zone del territorio regionale, ma in generale sulla
qualità di questo servizio, avevamo già approvato in quest'aula un
atto in questo senso. Sarebbe auspicabile che ci fosse da parte
della Presidenza, del Presidente in particolare, un impegno
affinché questo servizio sia affettivamente reso accessibile al
maggior numero possibile di persone, perché, anche questo, dal
punto di vista dell'informazione, è un'evoluzione nel contesto
regionale, affinché la comunità abbia accesso direttamente ai
dibattiti politici, che si possa formare un'idea, un'opinione che
non sia filtrata e mediata, né da terzi e tanto meno da altre
sfumature. Quindi glielo segnalo Presidente, ma non è solo una
segnalazione, perché in queste settimane sono stati diversi i casi,
e quindi le chiediamo che questo sia oggetto...diciamo di
attenzione da parte sua. Grazie.
Presidente
- La ringrazio, Consigliere Viérin Laurent. La
segnalazione è già stata recepita, collega. Se poi, mi dicevano
anche gli uffici, per meglio attivare il controllo, se avete
qualche località o qualche comune da indicarci faremmo anche
un'azione più efficace. Comunque verificheremo questa questione.
Grazie.
La parola al collega Chatrian.
Chatrian (ALPE)
- Grazie Presidente. Accettiamo
parzialmente la proposta che ci fa il Presidente, in quanto
gradiremmo discutere sui fondi FSE e FESR insieme e il piano di
sviluppo rurale separato.
Presidente
- Quindi vorreste discutere il 30.01 insieme
al 31.01 e poi, separato, il 31.02? Può andare bene a tutti?
Chatrian (ALPE)
- Io ho parlato a nome...
Presidente
- Sì, ma chiedo anche alla maggioranza...è
chiaro che se c'è l'accordo di tutti si fa un certo percorso,
altrimenti discutiamo punto per punto. Va bene anche al Governo, a
tutti? Va bene. Allora, si discutono insieme i punti 30.01 e 31.01
e poi si fanno le votazioni separate; si aprirà, poi, invece, il
punto 31.02 a parte...quindi punti 30.01 e 31.01.
