Classificazione
ACQUE
Acque minerali e termali


Resoconto integrale del dibattito dell'aula
Oggetto del Consiglio n. 222 del 11 novembre 1998 - Resoconto
SÉANCE DU 12 NOVEMBRE 1998 (MATIN)
OGGETTO N. 222/XI Decadenza dalla concessione perpetua di acqua
minerale "La Regina", in Comune di Courmayeur, del concessionario
Soc. Birra Aosta R. Vincent & C. S.A.S., in persona del
liquidatore avvocato Aristide Marcoz di Aosta, a beneficio della
Regione, ai sensi dell'articolo 11 dello Statuto speciale per la
Valle d'Aosta.
Deliberazione Il Consiglio
Premesso che:
- la concessione di acqua minerale "La Regina" venne accordata
in perpetuo con D.M. del 03/10/1932 (pubblicato sulla Gazzetta
Ufficiale in data 08/04/1933) al Curatore fallimentare della
Società Anonima "Acque Minerali di Courmayeur", in persona del Rag.
Ugo Lanza, domiciliato ad Aosta presso il "Credit Valdôtain";
- la concessione venne quindi trasferita alla Ditta "Birra Aosta
M. Vincent & C. s.a.s." di Aosta, con D.M. del 18/03/1938, e
successivamente intestata alla Ditta "Birra Aosta R. Vincent &
C. s.a.s." di Aosta, con D.M. del 15/10/1966; quest'ultima Società
ottenne, con D.M. del 18/09/1970, l'autorizzazione a tenere sospesi
per due anni i lavori di coltivazione a condizione che provvedesse
ad assicurare la manutenzione degli impianti esistenti;
- la Società SCAMIF acquisiva, a seguito della liquidazione
della Società concessionaria, le proprietà immobiliari nel comune
di Courmayeur della Ditta "Birra Aosta R. Vincent & C. s.a.s."
di Aosta fra le quali anche quelle riguardanti la concessione "La
Regina" (atto di compravendita in data 08/11/1972 del notaio
Stellatelli di Aosta); tali proprietà immobiliari venivano poi
acquistate dalla Società "Funivie Val Veny" (atto in data
29/10/1973 del notaio Guido Marcoz) successivamente incorporata
nella Società "COVALTOUR S.p.A." (C. F. 00040720070), con sede in
reg. Borgnalle n.10 - 11100 - Aosta;
- dal verbale di delimitazione del 04/09/1931 risulta che l'area
della concessione "La Regina" è di ettari 0,4101 e comprende i
mappali n. 7 - 10 - 11 - 19 - 20 -21 -22 -23 - 219 - Fg. 40 del
N.C.T. del comune di Courmayeur;
- in base alla documentazione in possesso dell'Ufficio Miniere e
Cave, dell'Assessorato Territorio, Ambiente e Opere Pubbliche,
risulta formalmente ultimo titolare della concessione "La Regina"
la Ditta "Birra Aosta R. Vincent & C. s.a.s." di Aosta;
Accertato che:
- la Società concessionaria non ha adempiuto alle prescrizioni
imposte con l'atto di concessione di cui al D.M. 03/10/1932
(Gazzetta Ufficiale 08/04/1933) ed in particolare a quanto
riportato nell'articolo 3 lettere b) ed e), ed ai successivi
Decreti Ministeriali di nuova intestazione della concessione;
- non ha osservato le disposizioni imposte dal R.D. 29/07/1927
n.1443 "Norme di carattere legislativo per disciplinare la ricerca
e la coltivazione delle miniere nel Regno", in particolare
dell'articolo 26 "Le miniere date in concessione devono essere
tenute in attività tranne che ne sia consentita la sospensione dei
lavori o la graduale esecuzione degli stessi" - "Il Concessionario
deve coltivare la miniera con mezzi tecnici ed economici adeguati
all'importanza del giacimento e risponde di fronte allo Stato della
regolare manutenzione di essa durante i periodi di sospensione
lavori", e dall'articolo 27 "Qualunque trasferimento per atto tra
vivi della concessione dev'essere preventivamente autorizzato" -
"Ogni atto che non abbia riportato la preventiva autorizzazione è
nullo, tanto nei confronti dell'Amministrazione quanto tra le
parti";
- non ha regolarmente presentato, entro l'ultimo trimestre di
ogni anno, i programmi dei lavori da svolgere nell'anno successivo,
come previsto all'articolo 2, ultimo comma, del R.D.L. 15/06/1936,
n. 1347 "Provvedimenti per la ricerca e la coltivazione delle
miniere" e dagli articoli 41 e 43 del D.P.R. 09/04/1959 n. 128
"Norme di Polizia delle miniere e delle cave";
Considerato che a norma dell'articolo 40 del R.D. n. 1443/1927
l'inottemperanza agli obblighi imposti con l'atto di concessione di
cui al D.M. 03/10/1932, nonché la mancata osservanza delle
disposizioni di cui agli articoli 26 e 27 dello stesso Regio
Decreto e all'articolo 2 - ultimo comma - del R.D.L. 15/06/1936 n.
1347, è motivo di declaratoria di decadenza;
Considerato che la decadenza è pronunciata previa contestazione
dei motivi al concessionario, ai sensi dell'articolo 41 del citato
Regio Decreto e che pertanto il competente Ufficio Miniere e Cave
dell'Assessorato Territorio, Ambiente e Opere Pubbliche,
considerate le competenze in materia stabilite dal D.P.R.
22/02/1982, n. 182 "Norme di attuazione dello Statuto Speciale
della Regione Valle d'Aosta per l'estensione alla Regione delle
disposizioni del D.P.R. 24/07/1977, n. 616...", e dal D.P.R.
27/12/1985, n. 1142 "Trasferimento alla Regione Valle d'Aosta delle
funzioni in materia di industria, commercio, annona ed
utilizzazione delle miniere", ha avviato d'ufficio il relativo
procedimento, provvedendo:
- alla pubblicazione dell'avviso di contestazione sul Foglio
Annunzi Legali della Valle d'Aosta, n. 32 del 26/11/1997;
- alla pubblicazione per 15 giorni consecutivi (dal 26/11/1997
al 10/12/1997), all'albo pretorio del comune di Courmayeur,
dell'avviso di contestazione;
- alla contestazione dei motivi di decadenza dalla concessione
"La Regina", alla Società "Birra Aosta R. Vincent & C. s.a.s.",
nella persona del liquidatore avvocato Aristide Marcoz - p.za
Narbonne 16 - Aosta, nonché al Signor Giuseppe Menegolla, residente
a Courmayeur al n. 16 della strada per Dolonne, ove è ubicata la
sorgente della concessione mineraria "La Regina", con nota n.
9738/5 Div LL.PP. del 30/03/1998;
Visto che la notifica del procedimento alla Società titolare ed
al Signor Giuseppe Menegolla nonché le pubblicazioni di rito, non
hanno dato luogo ad alcuna opposizione e osservazione;
Ritenuto che ricorrono i motivi per la pronuncia della decadenza
della concessione di acqua minerale denominata "La Regina", sita in
Comune di Courmayeur, a beneficio della Regione Valle d'Aosta, ai
sensi dell'articolo 11, comma 3, dello Statuto speciale per la
Valle d'Aosta, promulgato con legge costituzionale n. 4 del
26/02/1948;
Considerato che è competenza del Consiglio regionale decidere in
merito, ai sensi dell'articolo 4 della L.R. 08/02/1958 n. 1 "Norme
procedurali per la ricerca e per la coltivazione ed utilizzazione
delle miniere in Valle d'Aosta";
Visto il R.D. n. 1443/1927;
Vista la legge costituzionale n. 4/1948;
Vista la legge regionale n. 1/1958;
Visto il D.P.R. n. 182/1982;
Visto il D.P.R. n. 1142/1985;
Richiamata la deliberazione della Giunta regionale n. 4853 in
data 30/12/1997 concernente l'approvazione del bilancio di gestione
per l'anno 1998 e per il triennio 1998/2000, con attribuzione alle
strutture dirigenziali di quote di bilancio e degli obiettivi
gestionali correlati e di disposizioni applicative, nonché la
circolare n. 2 in data 15/01/1998 (prot. n. 861/5 FIN);
Visto l'articolo 8 del decreto legislativo 22 aprile 1994, n.
320, come modificato dall'articolo 1 del decreto legislativo 16
febbraio 1998, n 44, in ordine alla sottoposizione dell'atto a
controllo;
Visto il parere favorevole rilasciato, in vacanza del posto di
Direttore dell'Assetto del Territorio e risorse idriche, dal
Coordinatore del Dipartimento Territorio e Ambiente,
dell'Assessorato Territorio, Ambiente e Opere Pubbliche, ai sensi
del combinato disposto degli articoli 13, comma 1, lettera a) e 59,
comma 2 della legge regionale 23 ottobre 1995, n. 45, sulla
legittimità della presente deliberazione;
Visto il parere della IV Commissione consiliare permanente;
Delibera
1) di promuovere a norma degli articoli 40 e 41 del R.D.
29/07/1927, la decadenza dalla concessione perpetua di acque
minerali denominata "La Regina", compresa nei mappali 7 - 10 -11-
19 - 20 -21 - 22 - 23 - 219 - Fg. 40 del N.C.T. del comune di
Courmayeur, su un'estensione di ettari 0.4101, del concessionario
Soc. "Birra Aosta R. Vincent & C. s.a.s.", nella persona del
liquidatore avvocato Aristide Marcoz - p.za Narbonne 16 - Aosta, a
beneficio della Regione Autonoma Valle d'Aosta, ai sensi
dell'articolo 11, comma 3 dello Statuto regionale;
2) di stabilire che il Presidente della Giunta regionale
provveda all'emanazione del decreto di decadenza dalla concessione
perpetua di acque minerali "La Regina" in territorio del Comune di
Courmayeur, del concessionario Soc. "Birra Aosta R. Vincent &
C. s.a.s.", a beneficio della Regione, ai sensi dell'articolo 11,
comma 3, dello Statuto Speciale per la Valle d'Aosta.
Président L'acte en question a reçu l'avis favorable de la part
de la IVème Commission.
Je soumets au vote le point n° 51:
Conseillers présents et votants: 31
Pour: 31
Le Conseil approuve à l'unanimité.
Nous suspendons maintenant les travaux du Conseil, ils
reprendront à 16 heures dans l'après-midi. Je rappelle que le
Bureau de la Présidence est convoqué à 14 heures 30.
La séance est levée.
