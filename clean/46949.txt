Classificazione
TRASPORTI E VIABILITÀ



Oggetto del Consiglio n. 3297 del 21 febbraio 2024 - Resoconto
OGGETTO N. 3297/XVI - Interrogazione a risposta immediata:
"Tempi di presentazione alla Commissione consiliare competente del
piano regionale dei trasporti".
Bertin (Presidente) -
Punto n. 8.01. Ha chiesto la parola
il consigliere Aggravi, ne ha facoltà.
Aggravi (RV) -
L'interrogativo che poniamo è molto
semplice già nel titolo, a fronte di notizie che sono emerse negli
ultimi giorni, relative all'aerostazione Corrado Gex, chiediamo
all'Assessore competente quando sarà presentata all'attenzione
della competente Commissione consiliare la nuova versione
aggiornata del piano regionale trasporti.
Presidente -
La parola all'assessore Bertschy per la
risposta.
Bertschy (AV-VdA Unie) -
Non ho capito il collegamento
tra le notizie stampa sull'aerostazione e il piano regionale
trasporti, nel senso che il lavoro che la Sezione di controllo
della Corte dei conti farà nella sua attività di relazione
comprende tanti punti compreso quello e credo che sarà utile perché
ci metterà in condizioni di fornire, come su tante altre attività,
le informazioni necessarie.
Per quanto riguarda il piano regionale dei trasporti, come ci
siamo già più volte detti, abbiamo richiesto di concludere il
lavoro ai tecnici incaricati e alle strutture, siamo ormai alla
conclusione del lavoro, io spero veramente di portare nel giro di
pochi giorni, comunque entro la fine del mese di marzo, il piano
all'attenzione della Giunta così di poterlo poi dare alla
disposizione delle Commissioni.
Presidente -
La parola al consigliere Aggravi.
Aggravi (RV) -
Grazie Assessore per la risposta. Sul
collegamento io avrei potuto fare come nello scorso Consiglio e
citare autostrade, ferrovia e quant'altro, però avendo visto
l'altra volta, l'ho fatto in una mozione, qual è stata la risposta
da parte del Governo, volevo avere una risposta un po' più
tranquilla che ho ricevuto, quindi ci siamo diretti
sull'aerostazione, che non era tra le premesse della mozione che ci
è stata bocciata nello scorso Consiglio. Tutto qua.
