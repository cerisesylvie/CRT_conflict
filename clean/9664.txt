Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 765 del 25 ottobre 1989 - Resoconto
OGGETTO N. 765/IX -
APPROVAZIONE DELLA BOZZA DI
PROTOCOLLO D'INTESA TRA REGIONE AUTONOMA VALLE D'AOSTA E MINISTERO
Dl GRAZIA E GIUSTIZIA
PRESIDENTE:
Do lettura della proposta di deliberazione
iscritta al punto 16 dell'ordine del giorno.
IL CONSIGLIO
- visto il parere della V Commissione consiliare permanente;
DELIBERA
di approvare la sottoriportata bozza di protocollo d'intesa da
stipulare tra la Regione Autonoma Valle d'Aosta e il Ministero di
Grazia e Giustizia
PROTOCOLLO D'INTESA TRA
IL MINISTERO DI GRAZIA E GIUSTIZIA
E
LA REGIONE AUTONOMA VALLE D'AOSTA
CONSIDERATO
che l'assetto istituzionale conseguente alla normativa vigente,
ed in particolare alla legge 26 luglio 1975, n. 345, aggiornata con
legge 10 ottobre 1986, n. 663 - recanti norme in materia di
ordinamento penitenziario - ed al DPR 24 luglio 1977,n. 616
disciplinante il trasferimento e le deleghe delle funzioni
amministrative dello Stato - individua, nel rispetto delle diverse
competenze e della normativa nazionale e regionale di riferimento,
settori di intervento congiunto sui quali il Ministero di Grazia e
Giustizia e la Regione, anche quale coordinatrice e promotrice
delle attività degli Enti Locali, devono collaborare per il
raggiungimento degli obiettivi previsti dal legislatore;:
CONSIDERATO
che le predette leggi sono da intendersi attuative dall'art. 27
della Costituzione secondo cui "le pene non possono consistere in
trattamenti contrari al senso di umanità e devono tendere alla
rieducazione del condannato" e che rieducare il condannato
significa aiutarlo a reinserirsi positivamente nella società, come
peraltro ribadito dagli artt. 81 delle Regole Minime dell'ONU del
1955 e del Consiglio d'Europa del 1973 nonché dalla Raccomandazione
R (87) del Comitato dei Ministri del Consiglio d'Europa del 12
febbraio 1987 (artt. 26, 32, 43, 65, 70, 88 e 89);
RILEVATO
che la collaborazione può essere efficacemente perseguita con la
stipula di un accordo generale che consenta idonee interazioni sul
piano:
1) dell’organizzazione, all'interno delle
strutture penitenziarie, di interventi specifici volti al
trattamento delle persone ristrette ed i cui contenuti sono
individuati dall’ordinamento penitenziario;
2) della cura e riabilitazione dei soggetti ristretti che
abbiano fatto uso non terapeutico di sostanze stupefacenti e
psicotrope, alcooldipendenti, malati di mente e affetti da forme
morbose diffusive, i quali hanno diritto ad un'idonea assistenza
socio-sanitaria;
3) dell'integrazione dei servizi territoriali dell'USL della
Valle d'Aosta e dei Comuni valdostani con i servizi penitenziari,
per gli interventi a favore dei dimessi, delle loro famiglie e dei
soggetti beneficiari di misure alternative o trattamenti non
custodiali;
4) del trattamento dei minorenni sottoposti a misure penali e
della differenziazione di trattamento dei giovani adulti;
5) della promozione del benessere del personale penitenziario in
tutti gli ambiti in cui si esprime la professionalità e la vita di
relazione.
IL MINISTERO DI GRAZIA E GIUSTIZIA
E LA REGIONE AUTONOMA VALLE D'AOSTA
CONVENGONO su quanto segue:
A) Territorializzazione della pena
Il Ministero di Grazia e Giustizia, nell'attuazione del
principio generale di territorializzazione
dell’esecuzione penale, atteso il rilievo che questa
assume per il recupero e la reintegrazione sociale del cittadino
sottoposto a misura penale, tenderà, per quanto possibile, a
destinare nell'Istituto penitenziario del la Regione Autonoma Valle
d'Aosta, i detenuti di residenza e/o provenienza valdostana nonché
a favorire il rientro dei Valdostani ospiti in Istituti di altre
Regioni e di quanti intendano motivatamente stabilire la loro
residenza nella Regione.
B) Edilizia penitenziaria
Il Ministero di Grazia e Giustizia e la Regione Autonoma Valle
d'Aosta procederanno nell'ambito degli spazi consentiti dai
contratti già stipulati, alla rilettura congiunta dell'attuale
piano di edilizia penitenziaria ed al suo conseguente
aggiornamento, sulla base dei criteri stabiliti dalla legge
(territorializzazione e diversificazione della pena).
Inoltre, in fase di ideazione e di programmazione dei nuovi
progetti di edilizia penitenziaria, ferme restando le procedure
previste dalla legislazione attuale per la realizzazione dei
singoli istituti, il Ministero di Grazia e Giustizia richiederà il
parere della Regione, da questa acquisito in accordo con gli Enti
locali, anche per quanto riguarda un'idonea distribuzione di tutte
le diverse tipologie di Istituti (Case di Reclusione, Case di
Lavoro, Colonie Agricole, Case Circondariali, Case Mandamentali,
Ospedali Psichiatrici Giudiziari, Case di Semilibertà e di
Semidetenzione, Strutture a sicurezza attenuata, Prigioni Scuola,
Riformatori Giudiziari, Istituti di Osservazione per
minorenni).
La Regione sensibilizzerà gli Enti Locali per una funzionale
individuazione delle aree su cui realizzare i nuovi Istituti.
C) Assistenza sanitaria e salute in carcere
c. 1) Fatte salve le competenze del Ministero di Grazia e
Giustizia per gli interventi di assistenza sanitaria di base, la
Regione Autonoma Valle d'Aosta integrerà con i propri servizi e le
proprie strutture gli interventi di competenza del servizio
sanitario penitenziario, assumendosi i relativi oneri finanziari
nell'ambito della normativa vigente.
c.2) La prevenzione, cura e riabilitazione delle patologie
mentali nell'ambito penitenziario vengono assunte, in tutte le loro
fasi, dal Servizio Sanitario Nazionale salvo riserva secondo le
disposizioni di legge da parte del servizio sanitario
penitenziario.
In particolare il Ministero di Grazia e Giustizia e la Regione
Autonoma Valle d'Aosta concordano sulla opportunità di garantire,
per quanto possibile, gli interventi di diagnosi e cura delle
patologie mentali in fase acuta in presidi opportunamente
identificati del Servizio Sanitario Nazionale ed adeguatamente
attrezzati per la custodia dei detenuti, nel rispetto dei principi
enunciati della territorializzazione della pena.
c.3) Per evitare l'interruzione del rapporto terapeutico nel
caso di internamento in OPG di pazienti già assistiti dai servizi
territoriali, l'Amministrazione Penitenziaria favorirà per quanto
possibile l'accesso dei medici dei servizi psichiatrici pubblici
interessati, tenendo conto delle loro osservazioni nella
formulazione e attuazione dei programmi terapeutici.
Al fine di uniformare le prassi operative in uso negli OPG a
quelle proprie dell'assistenza psichiatrica rivolta alla generalità
dei cittadini si ritiene opportuna, nei limiti del possibile,
l'integrazione mediante convenzioni del personale sanitario e
parasanitario penitenziario operante nei suddetti istituti con
personale del Servizio Sanitario Nazionale del luogo in cui questi
sono situati.
Verrà altresì agevolata, mediante
l’individuazione di modalità di interazione, la
presa in carico da parte dei servizi territoriali dei soggetti, in
previsione della revoca della misura di sicurezza detentiva
dell'internamento e all'atto della stessa.
c.4) La Regione si impegna a promuovere, tramite
l’USL, l'assistenza sanitaria specialistica
diagnostica e terapeutica, sia in regime di ricovero che
ambulatoriale.
Le prestazioni e gli interventi saranno effettuati sia
all'interno degli istituti che, qualora necessario, in strutture e
presidi sanitari esterni.
Particolare cura sarà rivolta al coordinamento degli interventi
intra ed extra murari per assicurare la continuità dell'iter
terapeutico.
c.5) Ogni altra attività di profilassi fa capo, funzionalmente
ed economicamente, all'USL della Valle d'Aosta.
D) Assistenza sanitaria e socio-riabilitativa dei detenuti
tossicodipendenti
Per quanto riguarda l'assistenza sanitaria e socio-riabilitativa
dei detenuti tossicodipendenti, si recepiscono le indicazioni della
bozza di convenzione approvata dalla Commissione Consultiva
Nazionale per i rapporti tra Ministero di Grazia e Giustizia e
Regioni.
La Regione Autonoma Valle d'Aosta si impegna ad intervenire
presso l'USL affinché si pervenga alla stipula delle convenzioni,
ove ancora mancanti.
Per le convenzioni già stipulate, le parti si impegnano a
renderle operanti nei modi concordati.
La Regione, là dove la competenza relativa agli interventi
socio-assistenziali è attribuita ai Comuni, si impegna ad emanare
opportune direttive affinché si realizzi la necessaria integrazione
tra servizi sanitari e sociali.
La Regione si impegna altresì a favorire il collegamento
operativo tra le proprie strutture socio-assistenziali e quelle del
privato-sociale al fine di poter utilizzare una più ampia rete di
risorse in campo socio-riabilitativo.
E) Assistenza ai minori, figli di donne detenute
Il Ministero di Grazia e Giustizia e la Regione Autonoma Valle
d'Aosta convengono sulla necessità di dare risposta adeguata alle
esigenze poste dai minori da O a 3 anni, figli di donne detenute,
che ai sensi dell’art. 11 della L. 354/75 possono
essere accolti negli istituti penitenziari.
In tale senso, mentre per gli aspetti sanitari il Ministero di
Grazia e Giustizia si impegna a garantire adeguata tutela
sanitaria, secondo quanto previsto ai punti precedenti,
l'Amministrazione Regionale dal canto suo si impegna a promuovere i
necessari atti di indirizzo e coordinamento affinché a tali minori
sia garantito l'accesso ai servizi sanitari e socio-educativi
previsti per l'universalità della popolazione.
F) Formazione professionale e inserimento nel mondo del
lavoro
Considerato che l'inserimento lavorativo costituisce uno dei
principali obiettivi delle attività di formazione professionale e
lavorativa organizzabili all'interno degli Istituti, il Ministero
di Grazia e Giustizia e la Regione Autonoma Valle d'Aosta
concordano sull’opportunità di:
f.1) individuare congiuntamente le attività di formazione
professionale, in ragione delle effettive possibilità occupazionali
locali, e promuovere le attività lavorative di carattere
produttivo, in base alle opportunità offerte dal mercato del
lavoro, previa analisi dello stesso attraverso i servizi e gli
organismi competenti operanti a livello regionale; in tale ambito
la Regione si impegna, secondo modalità che saranno opportunamente
definite, a garantire proprie commesse e a stimolare commesse di
lavoro per i detenuti da parte degli enti pubblici
territoriali.
f.2) La Regione, nel quadro della propria programmazione,
incentiverà l'attività di avviamento al lavoro dei detenuti - con
particolare riferimento a quelli in condizioni di usufruire di
misure alternative alla detenzione - sia con progetti sperimentali,
diretti a verificare nuove professionalità e nuove forme
imprenditoriali, sia attraverso cooperative di lavoro, sia
favorendo l'istituzione di borse di formazione-lavoro.
f.3) Il Ministero di Grazia e Giustizia, nel rispetto delle
determinazioni degli organi competenti, favorirà l'ammissione al
lavoro all’esterno dei detenuti che abbiano maturato
specifiche esperienze professionali o di formazione.
f.4) Al fine di incentivare i progetti di formazione al lavoro e
di occupazione dei ristretti, l'Amministrazione Regionale
assicurerà gli opportuni finanziamenti nel bilancio della
Regione.
G) Interventi nei settori educativo, culturale, ricreativo e
sportivo
Il Ministero di Grazia e Giustizia e la Regione Autonoma Valle
d'Aosta promuovono, all'interno delle strutture, opportune
iniziative educative, culturali, ricreative e sportive, sia
nell'ambito del trattamento personalizzato di cui all'art. 1 della
L. 354/75, che nell'ambito di un possibile trattamento comune in
relazione a bisogni specifici collettivi di determinate fasce di
soggetti, così come previsto dall'art. 14 della stessa legge,
creando le condizioni che consentano la partecipazione degli Enti
Locali e promovendo altresì il coinvolgimento degli organismi
pubblici e privati e del volontariato all'interno del carcere.
Per tali iniziative saranno inoltre favorite, in quanto
possibile, tutte quelle opportunità che consentano la
partecipazione congiunta di detenuti e detenute su progetti
specifici di intervento.
Nell'incentivare tali iniziative il Ministero di Grazia e
Giustizia e la Regione Autonoma Valle d'Aosta si impegnano ad una
programmazione in grado di coinvolgere tutti i cittadini in una
maggiore conoscenza e disponibilità nei confronti delle
problematiche riguardanti gli Istituti ed i servizi
penitenziari.
H) Interventi nell'area penale minorile
Il Ministero di Grazia e Giustizia e la Regione Autonoma Valle
d'Aosta riconoscono la specificità e la rilevanza dell'intervento
nell'area minorile, impegnandosi ad una programmazione congiunta
degli interventi.
In questo quadro la Regione Autonoma Valle d'Aosta si impegna ad
attivare il proprio sistema di servizi per i minori anche per
quanti sono sottoposti a procedimento penale. Per tali minori la
Regione si impegna, per tanto, in tempi e modi da definire in sede
locale, a promuovere gli interventi ritenuti necessari anche alla
luce del DPR 448/88, in modo da garantire il rispetto della
personalità e le esigenze educative del minore.
Il Ministero di Grazia e Giustizia, a sua volta, si impegna ad
attivare i propri servizi e presidi ridefinendone l'assetto in
stretto raccordo con quelli territoriali.
Nella predisposizione e nell'attuazione degli interventi
nell'area penale minorile esterna, il Ministero di Grazia e
Giustizia contribuirà finanziariamente secondo modalità da definire
in sede locale.
Il Ministero di Grazia e Giustizia si impegna altresì a
garantire la continuità trattamentale in tutte quelle situazioni
nelle quali l'esecuzione delle misure penali si protrae oltre il
compimento del diciottesimo anno d'età e a realizzare, comunque,
nell'area dei giovani adulti, la differenziazione del
trattamento.
I) Prevenzione e reinserimento sociale
Le parti si impegnano, per gli aspetti di propria competenza, a
collaborare per:
i.1) conoscere la distribuzione e le caratteristiche dei
soggetti entrati nel circuito penale regionale al fine di
individuare situazioni su cui, nel quadro delle attività previste
in ambito regionale, operare interventi preventivi ai vari
livelli;
i.2) incrementare e sviluppare qualitativamente gli interventi
di sostegno in favore dei soggetti sottoposti a misure alternative
alla detenzione, degli avviati al lavoro all'esterno, dei
dimittendi, dei dimessi, dei liberi vigilati, nonché dei ristretti
beneficianti di "permessi premio", affinché detti interventi non
rivestano solo carattere economico-assistenziale, ma siano anche
elementi di un programma di trattamento globale, permettendo
altresì una più ampia fruizione delle anzidette misure;
i.3) favorire la formulazione di orientamenti operativi omogenei
tra gli Enti locali per quanto riguarda l'assistenza penitenziaria,
e l'assistenza alle vittime del delitto, l'attuazione di programmi
di informazione e sensibilizzazione dell'opinione pubblica
attraverso azioni mirate;
i.4) favorire la collaborazione sistematica tra il servizio
sociale penitenziario (per minorenni e per adulti) e i servizi
sociali territoriali, anche mediante la stipula di idonee
convenzioni a livello locale tra i medesimi, al fine di realizzare
in modo organico e coordinato quanto previsto nel presente
paragrafo e quanto previsto negli altri paragrafi della presente
convenzione per gli aspetti di reciproca competenza.
L) Formazione degli operatori
1.1) Il Ministero di Grazia e Giustizia e la Regione Autonoma
Valle d'Aosta riaffermano il comune impegno nell'organizzazione di
iniziative di formazione congiunta rivolte al personale dipendente
sia dall'Amministrazione penitenziaria sia dagli Enti locali, in
tutti gli ambiti in cui si realizza il rapporto collaborativo.
Il personale partecipante alle iniziative che saranno concordate
verrà considerato, a tutti gli effetti, in servizio. Gli oneri
relativi saranno assunti dalle rispettive Amministrazioni
interessate.
1.2) Iniziative di formazione e di aggiornamento verranno
organizzate dalla Regione Autonoma Valle d'Aosta in collaborazione
con il Ministero di Grazia e Giustizia anche per i volontari che
prestino la loro opera nel settore.
M) Scambi informativi
Al fine di consentire all'Amministrazione Regionale della Valle
d'Aosta la necessaria programmazione dei servizi, il Ministero di
Grazia e Giustizia fornirà semestralmente i dati aggiornati sulle
presenze nell'Istituto della Regione con l'indicazione dell'area di
provenienza dei ristretti nonché sulle presenze di detenuti
residenti nella Regione Autonoma Valle d'Aosta e ristretti in altri
Istituti del territorio nazionale; fornirà altresì i dati in ambito
nazionale relativi ai soggetti sottoposti a misure alternative.
Inoltre, per favorire la programmazione e la realizzazione di
specifici interventi, nel quadro delle intese raggiunte, le parti
contraenti concordano sulla necessità di scambio di informazioni
adeguate agli obiettivi degli interventi stessi, attivando i
soggetti istituzionali locali in termini di reciprocità in tutte le
fasi.
Il Ministero di Grazia e Giustizia e la Regione Autonoma Valle
d'Aosta si impegnano a periodici incontri di verifica circa lo
stato di attuazione del presente protocollo
d’intesa. Il Ministero di Grazia e Giustizia e la
Regione Autonoma Valle d'Aosta si impegnano a dare la più ampia
diffusione al presente protocollo nonché alle direttive generali
per la sua realizzazione.
Il Ministero di Grazia e Giustizia (codice fiscale nella persona
del Direttore Generale degli II. PP. Prof. Nicolò Amato e la
Regione Autonoma Valle d'Aosta (codice fiscale n° 80002270074)
rappresentata dal suo Presidente pro-tempore Dr. Augusto Rollandin,
autorizzato con delibera del C.R. n° in data , sottoscrivono il
presente protocollo con il quale si impegnano
all’esecuzione di tutti gli atti conseguenziali a
quanto in premessa dichiarato.
p. Regione Valle d'Aosta
Il Presidente
Augusto Rollandin
p. Ministero Grazia e Giustizia
Il Direttore Generale
Nicolò Amato
PRESIDENTE:
Ha chiesto la parola il Presidente della
Giunta, Rollandin; ne ha facoltà.
ROLLANDIN (UV):
Il s'agit d'un protocole qui est l'acte
final d'une série d'ententes qui existent déjà avec le Ministère
compétent pour ce qui est des problèmes concernant les rapports
entre l'Administration régionale et la maison de détention de
Brissogne.
Comme vous savez, il y a déjà toute une série d'interventions
faites par les Assessorats compétents pour ce qui est de la
formation au travail de l'assistance sanitaire et des différentes
exigences de la maison. Par conséquent, ce protocole donne une
adresse et des finalités aux interventions mêmes et, surtout, la
possibilité de mieux évaluer les opportunités d'accord entre les
deux Administrations.
PRESIDENTE:
Ha chiesto la parola il Vicepresidente del
Consiglio, Dolchi; ne ha facoltà.
DOLCHI (PCI):
Je voudrais poser seulement une petite
question: on a déjà discuté en Commission sur cet argument et le
Groupe communiste a exprimé un avis favorable, mais je voudrais
savoir, de la part du Président du Gouvernement régional, si pour
des questions analogues on cherche l'avis des organisation
syndicales et si, pour cette initiative en particulier, on a pensé
à avoir l'avis de l'ordre des avocats de la Vallée d'Aoste.
PRESIDENTE:
Ha chiesto la parola il Consigliere
Segretario, Louvin; ne ha facoltà.
LOUVIN (UV):
Je voudrais seulement ajouter qu'à titre
personnel je suis tout à fait favorable à cet accord avec le
Ministère de la Justice et notamment pour ce qui concerne le
caractère territorial de la peine subie par les détenus. Mais je
voudrais adresser une recommandation au Gouvernement afin que l'on
veille, pour ce qui concerne le personnel de notre prison, à
l'application des normes portant application au Statut en matière
d'embauche du personnel et de vérification de sa connaissance de la
langue française.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (PCI):
Ho chiesto la parola per esprimere la
soddisfazione del nostro Gruppo, perché si dà corso ad una
richiesta che avevamo avanzato in questo Consiglio attraverso una
mozione e che avevamo sollevato anche in pubblici dibattiti
all’interno del carcere ed in questo stesso
palazzo.
Mi sento tuttavia di raccomandare alla Giunta di voler seguire
in modo particolare, nelle convenzioni che verranno fatte in
seguito tra l’USL ed il Ministero di Grazia e
Giustizia, la situazione dell'assistenza sanitaria dei detenuti
tossicodipendenti.
PRESIDENTE:
Ha chiesto la parola il Presidente della
Giunta, Rollandin; ne ha facoltà.
ROLLANDIN (UV):
Pour ce qui est des problèmes des
employés, je dois dire qu'on avait déjà établi des accords afin que
l'examen pour la vérification de la connaissance de la langue
française fût prévu. En plus on est encore dans l'attente de la
reforme concernant le personnel de la prison de Brissogne; à
présent on a encore du personnel militarisé, mais on attend
qu’on puisse le substituer.
Pour ce qui concerne les remarques de M. Mafrica, je dois dire
qu'existent déjà des protocoles entre l’USL et la
prison de Brissogne. D'après ces protocoles on pourra finalement
évaluer les accords possibles, surtout sur les problèmes
d'assistance sanitaire, car, comme vous avez pu lire sur les
journaux, dans le passé il y a eu des ennuis lors
qu’il fallait transporter des détenus à l'hôpital.
Maintenant, d'après ces accords, on aura la disponibilité de
médecins qui se rendent à la prison pour les visites
nécessaires.
PRESIDENTE:
Se nessuno chiede la parola, pongo in
votazione la proposta di deliberazione in oggetto.
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
