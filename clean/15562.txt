Classificazione
OPERE PUBBLICHE
PROTEZIONE CIVILE, VIGILI DEL FUOCO E INTERVENTI PER CALAMITÀ NATURALI
Calamità naturali


Resoconto integrale del dibattito dell'aula
Oggetto del Consiglio n. 1865 del 13 marzo 1996 - Resoconto
SEDUTA ANTIMERIDIANA DEL 13 MARZO 1996
OGGETTO N. 1865/X Integrazione del piano di ripristino e
prevenzione danni approvato con deliberazione del Consiglio
regionale n. 1696/X del 14 dicembre 1995, in applicazione
dell'articolo 6 della legge 35/1995 per i quali richiedere il
finanziamento alla Cassa depositi e prestiti.
Deliberazione Il Consiglio
Vista la deliberazione del Consiglio regionale n. 1696/X del 14
dicembre 1995 concernente l'approvazione del piano di ripristino e
prevenzione danni;
Vista la legge 16 febbraio 1995, n. 35, recante "Misure urgenti
per la ricostruzione e la ripresa delle attività produttive nelle
zone colpite dalle eccezionali avversità atmosferiche e dagli
eventi alluvionali nella prima decade del mese di novembre 1994" e
in particolare, l'articolo 6 il quale prevede una ulteriore
possibilità di concessione di mutui ventennali, con oneri di
ammortamento a totale carico del bilancio dello Stato, da parte
della Cassa depositi e prestiti, a regioni e enti locali
interessati per fronteggiare le necessità derivanti dai danni
provocati dagli eventi alluvionali del novembre 1994, nel limite
massimo di 1400 miliardi da suddividere tra le regioni interessate,
con l'osservanza delle procedure stabilite dalla legge 22/95 come
modificata dalla legge 265/1995;
Vista la deliberazione 2 marzo 1995 della conferenza permanente
per i rapporti Stato/Regioni con la quale sono stati ripartiti i
fondi disponibili ai sensi della legge 35/1995, assegnando alla
Regione Valle d'Aosta lire 4 miliardi;
Rilevato che per essere ammessi ai benefici di cui sopra deve
essere approvato un apposito piano regionale concernente le opere
pubbliche di interesse regionale e locale da realizzare, contenente
la specificazione dell'ente interessato dagli interventi e del
conseguente fabbisogno finanziario, tenuto conto che possono essere
contemplati anche interventi relativi ad opere già affidate per
motivi di somma urgenza, sulla base degli accertamenti dei servizi
tecnici regionali della difesa del suolo, previo parere
dell'autorità di bacino;
Ritenuto necessario predisporre un'integrazione del piano di
ripristino approvato dalla citata deliberazione del Consiglio
regionale n. 1696/X del 14 dicembre 1995, individuando, in
applicazione dell'articolo 6 della legge 16 febbraio 1995, n. 35,
un elenco degli interventi di somma urgenza effettuati e di quelli
ancora da effettuare a seguito dell'evento alluvionale del novembre
1994;
Considerato che tali interventi, integralmente riportati nelle
schede riepilogative allegate al presente provvedimento e di cui ne
formano parte integrante e sostanziale, risultano per la maggior
parte già realizzati con carattere d'urgenza in quanto ritenuti
urgenti ed indifferibili a tutela della pubblica incolumità;
Dato atto che gli interventi di cui trattasi, eseguiti sotto la
direzione e responsabilità del competente Servizio Sistemazioni
Idrauliche e di Difesa del Suolo possono essere così brevemente
sintetizzati:
1. rimborsi di spesa alle Amministrazioni comunali intervenute
direttamente per il ripristino dei danni alle infrastrutture
pubbliche di rispettiva competenza (allegato 1);
2. lavori di pronto intervento (disalvei, sgombero detriti,
ripristino viabilità) eseguiti con carattere d'urgenza in 18 comuni
(allegato 2);
3. ripristini in genere di opere idrauliche e sistemazioni di
frane a seguito dell'evento alluvionale del novembre 1994 e
ripristini diversi di situazioni già di crisi, aggravate dal citato
evento e la cui pronta esecuzione si è resa inderogabile (allegato
3);
4. interventi da eseguirsi nel corso dell'anno 1996 con cantieri
gestiti in economia (allegato 4).
Visto il parere favorevole rilasciato dal Dirigente del Servizio
Sistemazioni Idrauliche e di Difesa del Suolo, ai sensi
dell'articolo 72 della legge regionale n. 3/1956 e successive
modificazioni, e del combinato disposto degli articoli 13 - comma 1
- lett. e) e 59 - comma 2 - della legge regionale n. 45/1995, sulla
presente proposta di deliberazione;
Delibera
1) di approvare l'allegato elenco degli interventi per i quali
richiedere il finanziamento alla Cassa depositi e prestiti ad
integrazione del piano di ripristino e prevenzione danni approvato
dal Consiglio regionale con provvedimento n. 1696/X in data 14
dicembre 1995, in applicazione dell'articolo 6 della legge n.
35/1995 e dell'articolo 1 della legge n. 22/1995 come modificata
dalla legge 265/1995, al fine dell'acquisizione del parere da parte
dell'Autorità di bacino del fiume Po, previsto dal comma 2
dell'articolo 1 della legge n. 22/1995, come modificato dalla legge
2654/1995, nonché dall'articolo 5 della legge 22/1995, come
modificato dalla legge 438/1995;
2) di stabilire che la Giunta regionale provvederà ai successivi
adempimenti necessari per l'accensione di mutui presso la Cassa
depositi e prestiti di competenza regionale;
3) di stabilire inoltre che la Giunta regionale provvederà alle
modalità di esecuzione degli interventi indicati nella tabella
allegata alla presente deliberazione e alla liquidazione della
relativa spesa in relazione alle disponibilità finanziarie;
4) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 8, lett. b) del decreto legislativo 22
aprile 1994, n. 320.
Allegati
(... omissis...)
Presidente Qualcuno chiede la parola? Se nessuno chiede di
intervenire, pongo in votazione la delibera in oggetto:
Presenti, votanti e favorevoli: 30
Il Consiglio approva all'unanimità
