Classificazione
NOMINE E INCARICHI DI CONSULENZA E SPECIALI
Nomine
TRASPORTI E VIABILITÀ
Autostrade e trafori alpini



Oggetto del Consiglio n. 2297 del 21 marzo 2012 - Resoconto
OGGETTO N. 2297/XIII - Interrogazione a risposta immediata:
"Nomina del Dott. Omar Vittone nel Consiglio di amministrazione
della Società RAV".
Interrogazione a risposta immediata
Osservato che venerdì 17 marzo scorso la Giunta regionale ha
nominato nel Consiglio di Amministrazione della Soc. autostradale
RAV il Dott. Omar Vittone, esperto di intelligence, responsabile
del Settore Militare della GPS Standard e dirigente
dell'Associazione italiana volontari
Stay behind;
Ricordato che tale associazione, come recita il suo statuto,
"nel culto delle tradizioni patrie e nella fedeltà ai principi di
libertà, di giustizia, di pluralismo democratico, ispirarono la
volontaria adesione degli appartenenti alla disciolta
organizzazione" denominata Stay behind (più nota sotto il nome di
"Gladio"), raccoglie e riunisce gli appartenenti alla disciolta
organizzazione;
i sottoscritti Consiglieri regionali
Interrogano
Il Presidente della Regione per sapere:
se risponde al vero che le ragioni della nomina nel Consiglio
di Amministrazione della Soc. RAV del Dott. Vittone siano da
ricondursi alla sua esperienza nel campo dell'intelligence militare
e alla sua personale militanza nell'organizzazione
Stay
behind.
F.to: Louvin - Bertin - Giuseppe Cerise - Chatrian - Patrizia
Morelli
Président
- La parole au Conseiller Louvin.
Louvin (ALPE)
- Il gruppo ALPE ha ritenuto necessario
interrogare con urgenza il Presidente della Regione circa la nomina
del dottor Omar Vittone, in qualità di Consigliere di
amministrazione della società RAV.
Devo esprimere una certa sorpresa e una relativa invidia nella
nomina che è stata fatta dal Governo regionale: la sorpresa - pare
non solo nostra perché altre forze politiche, anche di maggioranza,
hanno manifestato un certo stupore sulla scelta - riguarda il fatto
che si sia orientato il Governo regionale verso la scelta di un
esperto di
intelligence
militare, almeno così appare dal suo
curriculum, per questo genere di nomina, oltretutto un esperto che
appartiene ad un'Associazione italiana che raggruppa i volontari
dell'ex Associazione paramilitare Stay Behind, meglio nota come
Gladio. Non è nuovo il Presidente della Regione alla scelta di
questa persona, come non è nuova una parte del suo movimento
nell'individuare ex appartenenti all'Associazione Gladio per ruoli
di particolare delicatezza: ci riferiamo alla scelta operata nel
2004 su indicazione dell'Assessore Marguerettaz del Generale
Inzerilli come consulente per la sicurezza del Palazzo regionale.
L'invidia, dicevamo, è relativa invece al fatto che questo giovane
professionista appena quarantenne è già in stato di quiescenza e
non è dato comprendere per quali datori di lavori abbia operato nel
suo recente passato. Da questo punto di vista, ci pare alquanto
fumosa l'indicazione che emerge nel curriculum che è stato
depositato. Grazie.
Presidente
- La parola al Presidente della Regione,
Rollandin.
Rollandin (UV)
- La question est ponctuelle et la réponse
liée à cette question est: non, ce n'est pas la raison pour
laquelle on a choisi Omar Vittone.
Président
- La parole au Conseiller Louvin.
Louvin (ALPE)
- Vorrà dire che, se non è l'esperienza nel
campo dell'
intelligence
, saranno probabilmente le reti che
si sono create nel tempo, in particolare a Roma con i rapporti che
sono stati intrattenuti con i mentori di questo raggruppamento di
Gladio, in particolare con il defunto Presidente Francesco Cossiga,
che è stato partecipe dell'esperienza trasversale molto positiva,
come la definì lo stesso Presidente Rollandin al termine della sua
esperienza in Senato, ad avere influenzato l'interesse verso questi
ambienti. Noi manifestiamo la nostra estrema sorpresa nel
mantenimento, nell'intrattenimento di questi rapporti e nel non
privilegiare risorse, intelligenze, competenze e capacità
specifiche che esistono nel campo delle opere autostradali e delle
loro gestioni anche in Valle d'Aosta, a dispetto di questi primari
interessi che invece vengono privilegiati. Grazie.
