Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1088 del 6 febbraio 1985 - Resoconto
OGGETTO N. 1088/VIII - COMUNICAZIONI DEL PRESIDENTE DEL
CONSIGLIO.
PRESIDENTE:
Informo il Consiglio dell'attività svolta
dalla Presidenza del Consiglio e dagli organi consiliari dopo
l'ultima adunanza.
Disegni di legge presentati:
Proposta di legge n. 148,
presentata dal Gruppo
consiliare comunista in data 28.1.1985 concernente: "Decentramento
finanziario ai Comuni per le spese di istituzione e di gestione dei
servizi e delle funzioni di loro competenza".
Proposta di legge n. 149,
presentata dal Gruppo
consiliare comunista in data 28.1.1985 concernente: "Decentramento
finanziario ai Comuni per le spese di investimento nel settore
delle opere pubbliche diverse" (I^ Commissione).
Proposta di legge n. 150
, presentata dal Gruppo
consiliare comunista in data 28.1.1985 concernente: "Decentramento
finanziario alle Comunità Montane per spese di istituzione e di
gestione dei servizi e delle funzioni di loro competenza". (I^
Commissione).
Proposta di legge n. 151,
presentata dal Gruppo
consiliare comunista in data 28.1.1985 concernente: "Decentramento
finanziario alle Comunità Montane per spese di investimento". (I^
Commissione).
Disegno di legge n. 152,
presentato dalla Giunta
regionale in data 10 febbraio 1985 concernente: "Abrogazione della
L.R. 9.5.1963, n. 12, concernente l'istituzione dell'Ente
valdostano per l'Artigianato Tipico". (I^ e III^ Commissione).
Disegno
di legge n. 153, presentato dalla Giunta
regionale in data 10 febbraio 1985 concernente: "Istituzione
dell'Institut Valdôtain de l'Artisanat Typique" (I^ e III"
Commissione).
Disegni di legge vistati:
-
Disegni di legge non
vistati:
-
Deliberazioni vistate:
n. 6
Con l'occasione comunico al Consiglio che la deliberazione n.
986/VIII del 12.12.1985, con la quale il Consiglio regionale
affidava l'incarico di Commissario presso la gestione appaltata
della Casa da Gioco di Saint-Vincent al geom. Michele Rosset era
stata vistata dal Presidente della Commissione di Coordinamento
"nei limiti di una nomina fatta a titolo provvisorio e
temporaneo".
Deliberazioni non
vistate:
-
Riunioni delle Commissioni:
Conferenza dei Capigruppo e Ufficio di Presidenza: 1
I- Commissione: 1
I^ Commissione allargata ai Capigruppo per verifiche sulla
gestione appaltata della Casa da Gioco: 1
Signori Consiglieri, ancora una volta siamo chiamati a ricordare
episodi di terrorismo che hanno investito alcuni paesi
dell'alleanza atlantica e che hanno suscitato preoccupazione per
l'improvviso esplodere del fenomeno terroristico che sembrava
sopito. Nei giorni scorsi, in Francia, un alto funzionario del
Ministero della Difesa, il Gen. Audran, è stato assassinato da un
commando di Action Directe, il movimento terroristico di estrema
sinistra che già in passato aveva rivendicato sanguinosi atti di
violenza. Pochi giorni dopo, in Germania, un alto dirigente di
industria, Ernest Zimmermann, è stato trucidato da un commando
terroristico. Altri episodi di violenza si sono verificati contro
obiettivi della NATO in Grecia dove 71 militari statunitensi sono
stati feriti da un ordigno fatto esplodere in un locale
pubblico.
Si tratta di gravi episodi di violenza che richiedono una
energica azione di repressione da parte dei Governi interessati. Il
Consiglio regionale esprime condanna per tali criminali atti ed
auspica una maggiore fermezza nella lotta ad ogni forma di
terrorismo.
Comunico che è scomparso nei giorni scorsi l'Ambasciatore Enzo
Malgeri che ricoprì l'incarico di Presidente della Società italiana
per l'esercizio del Traforo del Monte Bianco dal 1979 ad oggi.
Penso di interpretare i sentimenti di questa assemblea rinnovando
alla famiglia dello scomparso le più sentite condoglianze.
