Classificazione
GIUNTA REGIONALE



Oggetto del Consiglio n. 747 del 24 settembre 2009 - Resoconto
OGGETTO N. 747/XIII - Decadenza delle mozioni: "Richiesta
all'Assessore alla sanità, salute e politiche sociali a rassegnare
le proprie dimissioni dalla carica".
Président -
Je demande excuse, j'ai évoqué le point 40 à
l'ordre du jour tout en donnant pour escompté que le point 39 est
échoué suite à la votation de l'Assesseur.
Mozione
Preoccupato che nel Paese si diffonda sempre più la sfiducia
dei cittadini nella legalità, nella giustizia, nello Stato di
diritto;
Preoccupato altresì che i cittadini si sentano lontani dalle
Istituzioni faticando a riconoscerle come garanti delle leggi e
della moralità della vita pubblica;
Ritenuto proprio per questo necessario che le Istituzioni
alimentino il sentimento pulito e coerente di chi ancora crede
nella battaglia contro il compromesso morale,
l'indifferenza;
Preso atto che, in occasione della elezione del nuovo
Assessore alla sanità, salute e politiche sociali svoltasi
nell'adunanza consiliare del 1º ottobre 2008, il Presidente della
Regione aveva affermato che "Pour ce qui nous concerne, on confirme
le choix qu'au moment où il y aura la sentence, on fera le choix
définitif, dans le sens que si la sentence est favorable au recours
de l'Assesseur Lanièce, on prendra acte et on va faire le choix
conséquent; si au contraire la sentence de la Cour d'Appel est
confirmée, on va prévoir de nommer parmi les Conseillers
l'Assesseur à la santé et aide sociale";
Ricordato che recentemente la Corte di Cassazione ha
rigettato il ricorso dell'Assessore regionale Albert Lanièce
dichiarato ineleggibile dalla Corte di Appello come Consigliere
regionale della Valle d'Aosta;
Sottolineata la necessità che alle cose dette seguano atti
conseguenti, a maggior ragione poiché si tratta dell'elezione di un
componente l'esecutivo su cui non possono esserci ombre e ambiguità
di sorta;
Il Consiglio regionale
Invita
il dottor Albert Lanièce a rassegnare le proprie dimissioni
dalla carica di Assessore regionale alla sanità, salute e politiche
sociali al fine di consentire l'apertura di un franco e sereno
confronto su una delicata questione legislativa;
Impegna
il Presidente della Regione a portare nella prossima adunanza
consiliare l'elezione dell'Assessore regionale alla sanità, salute
e politiche sociali e, contestualmente, una relazione sugli
elementi programmatici, sulle scelte, sulle strategie del modello
di assistenza sanitaria e socio-assistenziale che si intende
perseguire a livello regionale nei prossimi quattro anni.
F.to: Rigo - Donzel - Carmela Fontana
Mozione
La Corte d'Appello di Torino ha pronunciato nell'ottobre 2008
sentenza di ineleggibilità a consigliere nei confronti del Dott.
Albert Lanièce, Consigliere eletto e Assessore alla Sanità, salute
e politiche sociali.
La Corte di Cassazione, confermando l'irregolarità
dell'avvenuta elezione a consigliere, ha dichiarato nel luglio
scorso, in via definitiva, l'ineleggibilità dello stesso dott.
Lanièce.
A seguito della sentenza della Corte torinese, il Presidente
della Regione aveva dichiarato pubblicamente in Consiglio regionale
il 1° ottobre 2008 che:
"on confirme le choix qu'au moment où il y aura la sentence,
on fera le choix définitif, dans le sens que si la sentence est
favorable au recours de l'Assesseur Lanièce, on prendra acte et on
va faire le choix conséquent; si au contraire la sentence de la
Cour d'Appel est confirmée, on va prévoir de nommer parmi les
Conseillers l'Assesseur à la santé et aide sociale."
Sussistono evidenti ragioni di carattere politico e morale,
oltre che di rispetto degli impegni assunti di fronte all'assemblea
regionale, per cui l'Assessore Lanièce rassegni le proprie
dimissioni dall'incarico che attualmente ricopre.
Il Consiglio regionale
Invita
l'Assessore Albert Lanièce a rassegnare immediatamente le
proprie dimissioni dall'incarico di Assessore alla Sanità, salute e
politiche sociali;
Impegna
il Presidente della Giunta regionale a presentare senza
ritardo al Consiglio la proposta di un nuovo assessore.
F.to: Louvin - Bertin - Giuseppe Cerise - Chatrian - Patrizia
Morelli
Il Consiglio prende atto.
