Classificazione
ATTIVITÀ CULTURALI



Oggetto del Consiglio n. 700 del 24 settembre 2014 - Resoconto
OGGETTO N. 700/XIV - Interpellanza: "Rifinanziamento delle
attività della "Fondazione Film Commission Vallée
d'Aoste"".
Presidente -
La parola al collega Guichardaz.
Guichardaz (PD-SIN.VDA) -
Grazie Presidente.
Da cosa scaturisce quest'interpellanza? Da un articolo di
giornale pubblicato qualche giorno fa su
La Stampa
in cui la
Direttrice della
Film Commission
della Valle d'Aosta
lamentava la difficile situazione economica della fondazione, la
Film Commission
è infatti una fondazione istituita con
apposita legge regionale: la n. 36 del 2010, che vede come
promotore e finanziatore principale la Regione Valle d'Aosta. Pare
una cosa per addetti ai lavori questa storia della
Film
Commission
VdA
, io stesso prima di diventare Consigliere
regionale ne ignoravo l'esistenza. Ho approfondito poi la questione
e mi sono persuaso, come direbbe Montalbano, pensate a proposito
quanta visibilità ha acquistato la Regione Sicilia con questa serie
televisiva...dicevo, mi sono persuaso della sua importanza al di là
degli ambiti e degli aspetti di cui si occupa nello specifico la
Film Commission
. Intanto diciamo che cosa dovrebbe fare la
Film Commission VdA
ai sensi di legge, giusto per dare
qualche informazione ai non addetti ai lavori e a chi ci ascolta.
Come recita la legge regionale 36 del 2010, la
Film Commission
VdA
dovrebbe promuovere, sostenere anche economicamente e
coordinare
"iniziative finalizzate alla scelta del territorio
regionale quale luogo di produzioni cinematografiche, televisive e
audiovisive"
. In più dovrebbe svolgere funzione di consulenza
per aiutare le produzioni ad accedere ai fondi regionali, statali
ed europei; dovrebbe intrattenere contatti con le società di
produzione che intendono operare in Valle per quanto concerne gli
aspetti logistici, organizzativi e anche l'ospitalità dovrebbe
rientrare all'interno di queste funzioni; dovrebbe coordinare e
incentivare le manifestazioni artistiche a carattere
cinematografico che si svolgono sul territorio, tipo i festival
cinematografici e dovrebbe anche curare i rapporti tra le
istituzioni ed Enti locali con le società di produzione. Insomma,
la
Film Commission
è un organismo finanziato dalla Regione
che ha come scopo principale quello di incentivare l'uso del nostro
territorio come set per produzioni cinematografiche e
documentaristiche, con l'obiettivo appunto di promuovere il nostro
territorio. Tutto ciò con indubbie ricadute positive
sull'occupazione, dicevo delle maestranze, degli attori, delle
comparse e sull'indotto economico. Ogni produzione, piccola o
grande che sia, necessita di ospitalità, ma non sono certo da
sottovalutare anche gli introiti derivanti dalle altre attività
commerciali, quali negozi, ristoranti, anche gli impiantisti, i
manutentori, gli installatori, i distributori di carburante, chi
più ne ha più ne metta, insomma. Per capirci, la
Film
Commission
dovrebbe attirare produzioni che, oltre a promuovere
il territorio, attraverso il loro lavoro, portino anche soldi che
si riversano sul tessuto economico e produttivo locale. Guardate,
ad esempio, che cosa hanno mosso gli
Avengers
: quasi 2
milioni e mezzo di euro di ricadute certificate sul territorio.
Ecco, da queste poche notizie, potete capire quanto sia importante
per una Regione come la nostra che ci sia una sorta di agenzia
pubblica che sappia tenere i contatti giusti ed incentivare le
produzioni più significative.
Mi dimenticavo di dire che compito della
Film Commission
è anche sostenere economicamente, logisticamente, incoraggiare i
cineasti locali a produrre delle opere proprie, è anche questo un
modo per far conoscere la Valle d'Aosta al di fuori dei nostri
confini. Non so...guardate, ad esempio, il successo di Alessandro
Stevanon con il suo corto
America
che sta facendo incetta di
premi un po' ovunque o della nostra brava Alessandra Celesia, che
con il suo
Mirage à l'italienne
ha confermato di essere
un'artista di caratura internazionale o ancora il documentario di
Hervé Barmasse, quello intitolato:
Non così lontano
, tra i
più premiati del genere. Per la cronaca, la
Film Commission
attraverso il suo fondo ha contribuito a che le tre produzioni
potessero realizzarsi, rispettivamente, con 11 mila euro per
America
, 10 mila euro per
Mirage à l'italienne
e 8
mila euro per il documentario di Hervé Barmasse.
Torniamo alla questione finanziamenti, che è un po' l'oggetto di
quest'interpellanza, la
Film Commission Valle d'Aosta
o
Vallée d'Aoste
funziona, come ho detto, attraverso
contributi stanziati anno per anno, sulla base di un piano
previsionale di attività, che dovrebbero servire a coprire le spese
di struttura, quindi l'affitto della sede, i materiali, le
trasferte, gli stipendi ed alimentare un fondo per l'incentivazione
e il sostegno alla produzione cinematografica, fondo che si chiama
Film Fund
. Con le risorse derivanti da questo fondo, tanto
per dare un'altra informazione, 30 mila euro, se non erro, si è
contribuito, ad esempio, a sostenere il film ambientato a
Gressoney:
Il peggior Natale della mia vita
, quello con
Diego Abatantuono, film che al botteghino ha totalizzato 8 milioni
di euro nella stagione 2012-2013 con indubitabili ricadute
d'immagine o comunque promozionali sicuramente sulla località.
La legge regionale individuava contributi per lo
start up
della
Film Commission
nella misura di 300 mila euro per i
sei mesi di attività del 2011 e di 620 mila euro per gli anni
successivi, cioè dal 2012 in poi. Vuoi per la crisi, vuoi per
decisioni politiche che evidentemente hanno privilegiato altri
capitoli, la
Film Commission VdA
si è vista ridurre i
finanziamenti praticamente da subito: i 620 mila euro per gli anni
2012 in avanti, previsti per legge, sono diventati 430 mila nel
2012, 350 mila nel 2013, 280 mila nel 2014. Di sicuro questa
contrazione della disponibilità economica di ben oltre il 50
percento di ciò che era previsto e che è previsto dalla vigente
legge regionale, ha depotenziato la struttura mettendola in
condizione di operare non al massimo delle sue potenzialità.
Peraltro, la recente presa di posizione del Direttore della
Film
Commission
, che abbiamo letto sui giornali...non mi pare
criticasse la riduzione dei finanziamenti, ma il fatto che, a
fronte di una cifra individuata con legge finanziaria di 280 mila
euro, cioè oltre la metà di quanto previsto dalla legge 36, fino ad
ora ne siano arrivati 126 mila, cioè meno della metà, quindi
rispetto ai 620 mila. Leggo la risposta dell'Assessore Rini sul
giornale, che dice:
"in tempi in cui le certezze non ci sono, la
Regione ha già stanziato la prima tranche dei finanziamenti che
complessivamente sono di 280 mila euro"
. Beh, vorrei farle
notare, Assessore, che la legge regionale prevede un'erogazione in
due
tranches
, di cui la prima è pari al 90 percento dello
stanziato, in questo caso avrebbe dovuto essere poco più di 250
mila e non i 126 mila stanziati. È tanto, è poco...qualcuno potrà
pensare che 126 mila euro sono comunque una bella cifretta, ma
diciamo pure che, se raffrontata con quanto è stato speso per
manifestazioni come l'
Aosta Sound Festival
, tanto per
rivangare un argomento che abbiamo già affrontato, 160 mila euro di
contributi pubblici tra Comune, Regione, più
location
e
tutto il resto, generosamente offerti dal pubblico, direi che è
davvero irrilevante.
Se poi raffrontiamo quest'impegno economico con i contributi
dati alle altre
Film Commission
per il loro funzionamento e
per il
Film Fund
, beh, allora mi viene proprio da pensare
che la Valle d'Aosta ha una non scarsa, ma pressoché nulla
sensibilità verso le potenzialità promozionali, occupazionali ed
economiche dell'audiovisivo. Vorrei capire com'è che una Regione
come la Puglia, oltre ai fondi FESR, che nel 2012 hanno finanziato
ben 12 progetti, stanzia annualmente 4 milioni di euro tra
contributo ordinario e
Film Fund
...tenete conto 126 mila
euro nostri... Com'è che la Regione Campania ha messo a
disposizione 6 milioni di euro? Com'è che la Regione Lazio dispone
per gli anni 2011-2013 di un fondo di 45 milioni di euro e di una
dotazione di 650 mila? Com'è che la Provincia di Trento stanzia
1.200.000 euro l'anno, stipendi esclusi? Il Piemonte 3 milioni di
euro, oltre a 6 milioni di euro di fondi di investimento; la
Toscana 3 milioni e mezzo di euro; la Sardegna addirittura 4,6
milioni di euro e non parliamo della Basilicata, che sta investendo
risorse enormi in questi settori, poi non li elenco tutti per
mancanza di tempo. Fa impressione poi pensare all'Alto Adige, che
ha un fondo di 5 milioni di euro, più un budget di 800 mila euro
per la gestione della struttura.
Lei, Assessore, sa bene che alla
Film Commission Valle
d'Aosta
i 126 mila euro fino ad ora assegnati non basteranno
neppure a coprire le spese fisse - chiedo ancora un minuto -, altro
che sostegno alle produzioni! Qui rischiamo di perdere produzioni
importanti, Assessore! È stato scritto del film di Daniele Vicari,
il regista di
Diaz
per capirci, quello sull'avventura di
Walter Bonatti sul pilone centrale del Monte Bianco, film che
potrebbe portare, oltre l'enorme impatto promozionale, anche decine
di persone a Courmayeur per tutta la durata delle riprese...beh,
pare che, a causa di queste incertezze in cui versa la
Film
Commission Valle d'Aosta
, andranno a fare le cosiddette
"riprese strette", quelle che non necessitano dei panorami, sulle
Dolomiti, perché lì gli danno i contributi necessari. Non mi
intendo di cinema - e qui concludo - e non ho quindi idea dei
meccanismi che stanno dietro alla scelta delle produzioni, dei set,
dei luoghi in cui girare i film e i documentari, ma so, Assessore,
che senza risorse non si va da nessuna parte. Non sono un esperto
di audiovisivi, ma sono convinto che il rilancio della nostra
Regione parta dalla promozione e dalla valorizzazione del
territorio anche attraverso questi strumenti. Grazie.
Presidente -
La parola all'Assessore Rini.
Rini (UV) -
Grazie Presidente.
Con i vertici della Fondazione della
Film Commission Vallée
d'Aoste
, ovvero con i consiglieri di amministrazione e con il
Direttore stesso della fondazione c'è un dialogo costante, non
dimentichiamoci, peraltro, che nel Consiglio di amministrazione
della fondazione siedono i Coordinatori delle strutture regionali
in materia di cultura e di turismo, quindi sia la sottoscritta -
per rispondere anche alla domanda - che le strutture
dell'Amministrazione sono perfettamente a conoscenza della
situazione economica e finanziaria della Fondazione
Film
Commission
.
Per quanto riguarda l'aspetto contributivo, il bilancio di
gestione 2014-2016 prevede per la Fondazione
Film
Commission
, come giustamente ricordato, un importo di 280 mila
euro. Ad oggi la somma, che si è però effettivamente potuta
impegnare, con delibera di Giunta del 18 luglio 2014, è pari a 126
mila euro. Una limitazione di spesa dettata dai punti 8 e 9 della
delibera di Giunta del 31 dicembre 2013, nelle more della
definizione dell'accordo con lo Stato proprio per il Patto di
stabilità. Conseguentemente l'elargizione di tutti i 280 mila euro
è legata alla definizione dell'intero quadro finanziario regionale.
È stata quindi liquidata, come ha ricordato anche lei, collega, ad
oggi una parte, circa la metà, del contributo previsto. Sottolineo
inoltre che questa cifra è stata peraltro concordata con la
Direttrice stessa della
Film Commission
proprio per
garantire il funzionamento dell'istituto stesso.
Ho letto, come ricordava lei, anch'io con estremo stupore le
dichiarazioni della Signora Miletto, perché la stessa è
perfettamente a conoscenza di quanto l'Assessorato, tutta la Giunta
regionale si stia impegnando al fine di reperire i fondi necessari
al corretto funzionamento di quest'istituto nel quale
l'Amministrazione ha creduto, ma soprattutto continua a
credere.
Per quanto riguarda invece l'ultimo punto dell'interpellanza, si
ricordano i disposti della legge regionale 9 novembre 2010, n. 36,
che, per il perseguimento delle finalità di cui alla medesima, ha
promosso soltanto l'istituzione della Fondazione
Film Commission
Vallée d'Aoste
, consentendo tuttavia alla Regione di concedere
contributi a soggetti pubblici e a privati che svolgono con
continuità attività di alto livello qualitativo nel settore
cinematografico per la realizzazione di progetti sul proprio
territorio.
Presidente -
La parola al collega Guichardaz.
Guichardaz (PD-SIN.VDA) -
Presidente, lei ha fretta di
cenare evidentemente...
Non rinuncio alla replica, anche perché la risposta ovviamente
non mi soddisfa, lei non ha in nessuna maniera risposto
all'interpellanza, tra le altre cose, ha evaso alcune domande
precise che io, per questioni di tempo, non ho evidenziato nella
mia introduzione. La fondazione è il solo soggetto finanziato con
denaro pubblico deputato al perseguimento delle finalità, esistono
in Valle altri soggetti controllati o partecipati dal pubblico che
perseguono analoghe finalità, mi interesserebbe capire - e sarebbe
stato bello che lei lo dicesse a chi ci ascolta - se, oltre a
quest'organismo che è stato appositamente istituito per seguire,
coordinare e per in qualche maniera tenere, diciamo, i contatti con
le produzioni, c'è qualcun altro...lei mi dice di no, sono
contento, io leggo i giornali come li legge lei e vedo che qualche
tempo fa ci furono delle polemiche, per esempio, in relazione agli
Avengers
che tutto il lavoro di supporto
logistico-organizzativo fu fatto dalla
Film Commission
, poi
fu affidato all'Associazione Forte di Bard, quest'associazione un
po' "prendi tutto", che, diciamo, si occupò poi degli aspetti più
belli, cioè degli aspetti poi della selezione delle comparse, le
conferenze stampa e via dicendo.
Lei quindi non ha risposto a questo, non mi ha risposto se vi è
l'intenzione di provvedere ad un adeguato rifinanziamento, mi ha
detto che ci sono dei problemi legati al Patto di stabilità. Io
leggo le delibere, Assessore Rini e Presidente Rollandin, vedo che
il Consiglio regionale, la Giunta regionale finanzia, diciamo, a
piene mani delle manifestazioni, ho citato l'
Aosta Sound
Festival
, e lo ricito: 160 mila euro finanziati in un periodo
in cui il Patto di stabilità insisteva allo stesso modo in cui
insiste oggi con la
Film Commission
, per fare una
manifestazione di cui nessuno si ricorda, compresi tra le altre
cose i gazebo, 500 sedie, il palco gratis e i vigili urbani che
direzionavano le persone, che ovviamente dovevano in qualche
maniera andare allo stadio, alla Cittadella dei giovani, tra
l'altro, appunto, parlavamo prima di Cittadella dei giovani...caso
strano, anche questa manifestazione così ben finanziata è
organizzata da quest'associazione, da questa società 3Bite che
anche, per esempio, nel caso de
La
Donna dell'anno
è
stata a larghe mani finanziata per quanto riguarda, per esempio, la
parte luci, audio...mi pare con 60 mila euro.
Com'è quindi che si trovano tutti questi soldi per finanziare
certi capitoli e per altri esce fuori questo fantomatico "Patto di
stabilità"? Di cui peraltro si sa molto poco, perché non si sa...è
bloccato, sbloccato, quali sono gli accordi, e non finanziamo una
roba che avete messo in piedi voi nel 2010, che avete votato voi,
che mi risulta abbiano votato anche i colleghi che sono in
minoranza, mi sembra anche il PD e ALPE votarono questa legge, in
cui è previsto un finanziamento preciso ogni anno di 620 mila euro,
finanziamento calcolato su dei parametri precisi: numero di
abitanti, territorio, necessità, eccetera, quando nel resto
d'Italia, ricordo la Puglia, ad esempio, investono un fracco di
soldi in questi organismi, che sono organismi che hanno il puro
scopo di utilizzare il territorio come set cinematografico, citavo
prima Montalbano, posso citare molte altre produzioni sul
territorio che portano indirettamente l'immagine del territorio
nelle televisioni, nei cinema e via dicendo. Questo è un settore in
cui non si può non investire e soprattutto è un settore, Assessore
Rini, che non può essere lasciato abbandonato, magari per questioni
altre e per scelte politiche altre che io non conosco. Questo è un
settore che va alimentato, va coordinato, va parametrato, esistono
sicuramente delle valutazioni in termini di ricaduta sul
territorio, in termini di ricaduta sull'indotto sia occupazionale
che economico, ma non è un settore che ci possiamo permettere di
finanziare con 126 mila euro l'anno, piuttosto togliamoli
all'
Aosta Sound Festival
, mi faccia la cortesia, Assessore,
grazie.
Presidente -
Grazie. Punto 25 all'ordine del giorno.
