Classificazione
DEMANIO E PATRIMONIO REGIONALE


Resoconto integrale del dibattito dell'aula
Oggetto del Consiglio n. 2201 del 23 ottobre 1996 - Resoconto
SEDUTA ANTIMERIDIANA DEL 24 OTTOBRE 1996
OGGETTO N. 2201/X Approvazione della vendita di un appezzamento
di terreno di proprietà regionale sito in Comune di Aosta, via
Chambéry, alla "Mara di Mantione Allera & C. s.n.c." in
fallimento. Introito di somma.
Deliberazione Il Consiglio
Posto che la società "MARA di Mantione Allera & C. S.n.c."
ha realizzato un fabbricato sito in Comune di Aosta, via Chambéry,
insistente sui mappali nn. 243 e 303 del F. 34, attualmente sede
del Comando della Guardia di Finanza, e che nella costruzione detta
Società ha sconfinato, lungo il lato est, sui mappali di proprietà
regionale distinti al Catasto Terreni con i nn. 7 e 8 del F.
34;
Atteso che la suddetta Società, ora fallita, ha richiesto di
regolarizzare lo sconfinamento mediante l'acquisto
dell'appezzamento di proprietà regionale occupato al fine procedere
alla vendita del compendio fallimentare;
Preso atto che si tratta di un piccolo appezzamento della
superficie di metri quadrati 48 (quarantotto), distinto al Catasto
Terreni con le particelle nn. 547 (ex n. 7/b) e 549 (ex n. 8/b) del
F. 34, e che il Servizio demanio e patrimonio dell'Assessorato del
Bilancio e delle Finanze ha valutato l'area da cedere in Lire
344.800.= (trecentoquarantaquattromilaottocento) al metro quadrato
con perizia di stima in data 15 dicembre 1994;
Atteso che il curatore del fallimento della succitata Società,
con nota del 5 luglio 1996, ha accettato il prezzo stabilito dalla
perizia regionale, nonché le altre condizioni;
Atteso che l'Assessore al Bilancio ed alle Finanze, ai sensi e
per gli effetti dell'articolo 22, comma 5, della legge regionale 19
gennaio 1996, n. 1 (legge finanziaria) ha espresso il proprio
assenso con nota del 23 agosto 1996, prot. 17134/5 Fin;
Visto il parere favorevole di legittimità rilasciato dal
Dirigente del Servizio affari generali e legali della Presidenza
della Giunta regionale, ai sensi dell'articolo 72 della legge
regionale n. 3/56 e successive modificazioni, e del combinato
disposto degli articoli 13 - comma 1 lettera e) e 59 - comma 2
della legge regionale n. 45/1995, sulla presente deliberazione;
Delibera
1) di approvare la vendita alla Società "MARA di Mantione Allera
& C. S.n.c.", in fallimento, con sede in Torino, presso il
curatore fallimentare dott. Carlo Basso, via della Consolata 1 bis,
codice fiscale e partita IVA (00162740070) di un appezzamento di
proprietà regionale sito in Comune di Aosta, via Chambéry, della
superficie catastale di mq. 48, distinto al Catasto Terreni dello
stesso Comune al Foglio 34 con le particelle nn. 547 (ex n. 7/b) di
mq. 42 e 549 (ex n. 8/b) di mq. 6, per il prezzo a corpo di Lire
16.550.400.=
(sedicimilionicinquecentocinquantamilaquattrocento):
2) di introitare la somma di Lire 16.550.400.=
(sedicimilionicinquecentocinquantamilaquattrocento) al capitolo
10200 ("Provento vendita beni immobili") del bilancio di previsione
della Regione per l'anno finanziario 1996;
3) di stabilire che:
- il pagamento del corrispettivo di cui al precedente punto 2)
dovrà essere versato in un'unica soluzione presso la Tesoreria
regionale prima della stipulazione del rogito notarile;
- il rogito notarile dovrà essere stipulato entro tre mesi dalla
data di comunicazione dell'approvazione del presente provvedimento
da parte del Consiglio regionale;
- tutte le spese notarili, onorari, imposte ed ogni altra
conseguente saranno a totale carico della Società acquirente, salvo
l'imposta INVIM che per legge rimane a carico della Regione
venditrice;
4) di conferire al Presidente della Giunta regionale e, in caso
di delega, all'Assessore che interverrà alla stipulazione dell'atto
conseguente al presente provvedimento, la facoltà di autorizzare
l'inserzione nello stesso delle precisazioni, rettifiche ed
aggiunte che il Notaio rogante riterrà necessarie per il
perfezionamento del rogito;
5) di rinviare a successivo provvedimento dirigenziale
l'approvazione e l'impegno della spesa relativa all'imposta
INVIM;
6) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 8, lettera d) del decreto legislativo 22
aprile 1994, n. 320.
Presidente Qualcuno chiede la parola? Si può passare alla
votazione? I consiglieri sono invitati a votare:
Presenti: 24
Votanti e favorevoli: 23
Astenuti: 1 (Marguerettaz)
Il Consiglio approva
