Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3569 del 14 marzo 1988 - Resoconto
OGGETTO N. 3569/VIII - RIAPPROVAZIONE CON MODIFICAZIONI DELLA
L.R. CONCERNENTE: "DISPOSIZIONI CONCERNENTI IL PERSONA LE DIRETTIVO
ED AMMINISTRATIVO ADDETTO AI CORSI DI ADDESTRAMENTO PROFESSIONALE
ALBERGHIERO".
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN (U.V.):
Au moment où on avait présenté ce
projet de loi, on avait mis en évidence qu'il s'agissait d'un
projet de loi concernant des personnes qui avaient travaillé
pendant des années pour l'école hôtelière. Le projet de loi a été
repoussé puisqu'il ne prévoit pas un examen préalable pour
déterminer l'aptitude des deux figures professionnelles; par
conséquent on a pourvu à modifier en partie le projet de loi dans
cette direction.
Pour le restant le projet de loi est le même; les motivations je
les avais déjà exposées lors de l'avant-dernier Conseil régional,
donc ce serait inutile de les illustrer davantage.
Si dà atto che alle ore 12,34 assume la Presidenza il
Presidente BONDAZ.
PRESIDENTE:
Ha chiesto di parlare il Consigliere Sandri,
ne ha facoltà.
SANDRI (N.S.):
Credo che il Presidente della Giunta possa
ammettere in Consiglio che i suggerimenti dati dall'opposizione al
momento dell'approvazione in prima lettura di questo disegno di
legge erano profondamente fondati. Avevamo espresso, sia noi come
Nuova Sinistra che il Partito Comunista, dei dubbi sulla
legittimità di queste procedure; il fatto che il Presidente della
Commissione di Coordinamento abbia giustappunto evidenziato i punti
segnalati, ci sembra, al di là dei problemi che questo tipo di
intervento può suscitare, una affermazione di correttezza che la
Sinistra vuole sempre portare nei lavori del Consiglio.
Rimane da parte nostra comunque il giudizio negativo su questo
tipo di procedimenti, per cui non voteremo nemmeno questa volta la
legge.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA (P.C.I.):
La modifica apportata al disegno di
legge è relativa soltanto al tipo di inquadramento con cui vengono
sostanzialmente inquadrate nei ruoli regionali due delle diverse
persone che svolgevano in precedenza questa attività.
Già la volta scorsa avevamo richiesto che si tenesse conto anche
delle altre persone, e ancora non è compreso nel disegno di legge
qualcosa relativo a questo problema, per cui ci asteniamo sul
disegno di legge.
PRESIDENTE:
Si passa all'esame dell'articolato. Do
lettura dell'art. 1:
Articolo 1
(Istituzione di posti)
1. Al fine di assicurare continuità all'attività di
addestramento professionale alberghiero ed in attesa della
istituzione del nuovo centro di formazione professionale
turistico-alberghiera, è istituito, nell'ambito della Segreteria
Generale, un ruolo speciale ad esaurimento comprendente:
a)
n. 1 posto di direttore dei corsi di addestramento
professionale alberghiero (qualifica vice dirigenziale - ruolo del
personale amministrativo);
b)
n. 1 posto di segretario-economo dei corsi di
addestramento professionale alberghiero (qualifica vice
dirigenziale - ruolo del personale amministrativo).
2. Ai titolari dei posti di cui alle lettere a) e b) del
primo comma sono attribuite, con riferimento alla gestione delle
attività di addestramento professionale alberghiero, le funzioni
indicate rispettivamente ai commi terzo e quarto dell'art. 24 della
legge regionale 5 maggio 1983, n. 28.
PRESIDENTE:
Pongo in votazione l'art. 1 testè letto:
ESITO DELLA VOTAZIONE
Presenti 29
Votanti 22
Favorevoli 22
Astenuti 7 (Aloisi, Bajocco, Cout, Dolchi, Mafrica, Millet e
Sandri)
Il Consiglio approva
PRESIDENTE:
Do lettura dell'articolo 2:
Articolo 2
(Inquadramento del personale)
1.
Nei posti di cui alle lettere a) e b) del primo
comma dell'art. 1, sono inquadrati rispettivamente il direttore
responsabile con funzioni amministrative e l'addetto agli uffici
con mansioni di coordinamento tecnico-didattico del centro di
formazione professionale a carattere alberghiero di Aosta, a
domanda degli interessati da presentarsi al Presidente della Giunta
regionale entro 120 giorni dalla data di entrata in vigore della
presente legge.
2.
L'inquadramento del personale indicato al comma
precedente è disposto con deliberazione della Giunta regionale
previo esame dei titoli di servizio.
PRESIDENTE:
Pongo in votazione l'art. 2 testè letto:
ESITO DELLA VOTAZIONE
Presenti 29
Votanti 22
Favorevoli 22
Astenuti 7 (Aloisi, Bajocco, Cout, Dolchi, Mafrica, Millet e
Sandri)
Il Consiglio approva
PRESIDENTE:
Do lettura dell'art. 3:
Articolo 3
(Anzianità di carriera e applicazione del trattamento
giuridico ed economico)
1.
Ai fini della determinazione della posizione
economica di inquadramento, al personale di cui all'articolo 2 si
applicano le norme sull'ordinamento dei servizi regionali e sullo
stato giuridico ed economico del personale della Regione, approvate
con legge regionale 28 luglio 1956, n. 3 e successive modificazioni
ed integrazioni.
2.
Qualora la retribuzione in godimento sia superiore
al trattamento economico corrispondente al nuovo inquadramento, al
personale è riconosciuta l'attribuzione dello stipendio
immediatamente superiore a quello in godimento.
PRESIDENTE:
Pongo in votazione l'art. 3 testè letto:
ESITO DELLA VOTAZIONE
Presenti 29
Votanti 22
Favorevoli 22
Astenuti 7 (Aloisi, Bajocco, Cout, Dolchi, Mafrica, Millet e
Sandri)
Il Consiglio approva
PRESIDENTE:
Do lettura dell'art. 4:
Articolo 4
(Trattamento assistenziale, previdenziale e di
quiescenza)
1.
Ai fini del trattamento assistenziale,
previdenziale e di quiescenza, il personale inquadrato a norma
della presente legge è iscritto alle competenti gestioni per le
assicurazioni sociali obbligatorie contro le malattie, all'Istituto
per l'assistenza ai dipendenti degli enti locali (I.N.A.D.E.L.) e
alla Cassa per le pensioni dei dipendenti degli enti locali
(C.P.D.E.L.).
2.
Agli effetti del trattamento assistenziale,
previdenziale e di quiescenza, l'iscrizione del personale di cui
alla presente legge
è
effettuata dalla data di inquadramento
nei ruoli regionali.
3.
È data facoltà al personale di optare per il
mantenimento della posizione assicurativa nell'ambito
dell'assicurazione generale obbligatoria.
L'opzione deve essere esercitata nel termine di 180 giorni
dalla notificazione delle deliberazione di inquadramento.
PRESIDENTE:
Pongo in votazione l'art. 4 testè letto:
ESITO DELLA VOTAZIONE
Presenti 29
Votanti 22
Favorevoli 22
Astenuti 7 (Aloisi, Bajocco, Cout, Dolchi, Mafrica, Millet e
Sandri)
Il Consiglio approva
PRESIDENTE:
Do lettura dell'art. 5:
Articolo 5
(Norme finanziarie)
1. Per l'applicazione della presente legge è approvata, a
decorrere dall'anno 1988, la spesa annua di lire 100.000.000 che
graverà sui capitoli dei futuri bilanci corrispondenti ai seguenti
capitoli del bilancio di previsione per l'anno 1987, nel modo
seguente:
Cap. 20900 "Spese per il personale addetto ai servizi della
Regione - stipendi e altri assegni fissi" per annue L.
62.000.000
Cap. 20910 "Spese per il personale addetto ai servizi della
Regione - contributi diversi a carico dell'ente su stipendi e altri
assegni fissi" per annue L. 29.000.000
Cap. 20950 "Compensi per lavoro straordinario al personale
addetto ai servizi della Regione" per annue L. 7.000.000
Cap. 20951 "Contributi diversi a carico dell'ente su compensi
per lavoro straordinario al personale addetto ai servizi della
Regione" per annue L. 2.000.000
2. Alla copertura dell'onere di cui al primo comma si
provvede, per gli anni 1988 e 1989, mediante utilizzo per lire
200.000.000, delle risorse disponibili iscritte al programma 3.2.
"Altri oneri non ripartibili" del bilancio pluriennale per gli anni
1987/1989.
3. A decorrere dall'anno 1989 gli oneri necessari saranno
iscritti con la legge di approvazione del bilancio.
PRESIDENTE:
Pongo in votazione l'art. 5 testè letto:
ESITO DELLA VOTAZIONE
Presenti 29
Votanti 22
Favorevoli 22
Astenuti 7 (Aloisi, Bajocco, Cout, Dolchi, Mafrica, Millet e
Sandri)
Il Consiglio approva
PRESIDENTE:
Do lettura dell'art. 6:
Articolo 6
(Dichiarazione di urgenza)
La presente legge è dichiarata urgente ai sensi dell'art. 31
dello Statuto speciale ed entrerà in vigore il giorno successivo a
quello della sua pubblicazione nel Bollettino Ufficiale della
Regione.
PRESIDENTE:
Pongo in votazione l'art. 6 testè letto:
ESITO DELLA VOTAZIONE
Presenti 29
Votanti 22
Favorevoli 22
Astenuti 7 (Aloisi, Bajocco, Cout, Dolchi, Mafrica, Millet e
Sandri)
Il Consiglio approva
PRESIDENTE:
Pongo in votazione la legge nel suo complesso
per scrutinio segreto:
VOTAZIONE A SCRUTINIO SEGRETO
ESITO DELLA VOTAZIONE
Presenti 30
Votanti 23
Favorevoli 23
Astenuti 7 (Aloisi, Bajocco, Cout, Dolchi, Mafrica, Millet e
Sandri)
Il Consiglio approva
PRESIDENTE:
I lavori sono sospesi, riprenderanno alle ore
16.00.
La seduta è tolta.
La seduta termina alle ore 12,43.
