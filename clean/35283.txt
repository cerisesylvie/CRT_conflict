Classificazione
ASSISTENZA SOCIALE



Oggetto del Consiglio n. 2796 del 6 febbraio 2013 - Resoconto
OGGETTO N. 2796/XIII - Interrogazione a risposta immediata:
"Tempistica per la redazione di un disegno di legge in materia di
interventi regionali per l'accesso al credito sociale".
Président
- Merci. La parole au collègue Rigo.
Rigo (PD)
- Grazie Presidente.
I colleghi sanno bene quanto sia stata importante, in questi
anni, per centinaia e centinaia di nuclei familiari la legge
regionale sul credito sociale. Una legge pensata per chi ha bisogno
di un aiuto finanziario immediato, per i tanti bisogni quotidiani
di una famiglia e per quelle spese impreviste che spesso mettono in
ginocchio le persone. Oggi non c'è il tempo per approfondire
impatto e valutazione di questi interventi. Interventi che da
gennaio di quest'anno però non sono più possibili perché il periodo
di sperimentazione è terminato il 27 gennaio scorso ma, da
disposizioni regionali, la Finaosta e gli operatori territoriali
non accolgono più domande per la concessione del credito sociale
dal 1° di gennaio. Assessore, non conosco i motivi che hanno di
fatto anticipato la naturale scadenza legislativa alla fine del
mese di dicembre ma, forse, questa volta, un'applicazione, diciamo
così, letterale della legge avrebbe avuto il risultato di poter
considerare ricevibili tutte le domande presentate per quasi tutto
il corrente mese, anche perché, ci ha detto in commissione, che i
soldi stanziati non erano esauriti. Adesso occorre riaprire però al
più presto questo canale di solidarietà, modificando certo la legge
in alcune parti, come convenuto in quinta commissione, in relazione
alle criticità riscontrate e passare così dal regime di
sperimentazione a quello definitivo. Ma bisogna fare presto e per
questo noi offriamo al Governo regionale la nostra piena
disponibilità affinché l'istruttoria in commissione consiliare sia
velocemente eseguita. Con l'interrogazione chiediamo quindi i tempi
necessari per la redazione della nuova legge sul credito sociale,
perché, come è scritto nelle premesse dell'interrogazione,
l'Assessore si era impegnato in commissione consiliare a presentare
un nuovo testo legislativo nel mese di gennaio. Nello stesso tempo
vogliamo sapere se c'è la volontà da parte sua, Assessore, di
concordare insieme alla competente commissione consiliare una bozza
e noi, in questo senso, dichiariamo la nostra piena collaborazione,
lo ripeto, per la sua approvazione, in maniera veloce, da questo
Consiglio.
Président
- Merci. Pour la réponse, la parole à
l'Assesseur Lanièce.
Lanièce A.
- Grazie Presidente. Ringrazio il Consigliere
Rigo che mi permette di fare brevemente il punto della situazione
su quello che è il percorso di questa rivisitazione della legge sul
credito sociale, ricordo che in V Commissione abbiamo avuto la
possibilità di esaminare ciò che ha prodotto in termini positivi.
In commissione avevo detto che ci sarebbe stata da parte mia
intanto la volontà di confrontarci con tutta una serie di attori e
quindi abbiamo sentito in queste settimane la Fondazione
comunitaria, la Fondazione Opere Caritas, un gruppo di ex bancari,
che sono in procinto di riunirsi in un'associazione di volontariato
proprio con lo scopo e la finalità di cominciare a predisporre una
bozza di legge che vada a perseguire questa proposta per l'accesso
al credito sociale. È quindi assolutamente mia intenzione arrivare
in V Commissione con una bozza di legge e condividerla, pertanto
sarà mia premura fare al più presto questo percorso già auspicato
nel mese di dicembre. Grazie.
Président
- Merci. La parole au collègue Rigo.
Rigo (PD)
- Con soddisfazione, Assessore, prendo atto
della risposta e credo che ci siano tutte le condizioni per
arrivare al più presto a discutere in commissione un testo, una
bozza di disegno di legge. Noi siamo, ripeto, disponibili a
discuterne con lei e con la commissione e quindi, se ci sono le
condizioni, come spero e penso, credo che potremmo attivare, come
dire, un percorso accelerato e quindi, dal momento
dell'assegnazione alla commissione del disegno di legge approvato
dalla Giunta potremmo nel giro di una settimana, dieci giorni
arrivare con il testo in Consiglio regionale. Sarebbe preferibile
ecco non arrivare in campagna elettorale con un testo di questo
genere, grazie.
Président
- Merci. Point 3.2 à l'ordre du jour.
