Classificazione
ATTIVITÀ CULTURALI


Resoconto integrale del dibattito dell'aula
Oggetto del Consiglio n. 2957 del 11 febbraio 1998 - Resoconto
SEDUTA ANTIMERIDIANA DELL'11 FEBBRAIO 1998
OGGETTO N. 2957/X Istituzione della Festa della Valle d'Aosta.
(Approvazione di mozione)
Mozione Premesso che nella nostra Regione non è mai stata
individuata una data storica che possa rappresentare il giorno
della festa della Valle d'Aosta;
Considerato come la data del sette marzo possa rappresentare
degnamente la ricorrenza da festeggiare in tutta la Regione, poiché
rappresenta il giorno in cui si insediò per la prima volta il
Conseil des Commis (1536), organo che ha rappresentato per la Valle
d'Aosta un esempio di grande autonomia ed indipendenza;
Riconosciuta la valenza storica, culturale e politica del
Conseil des Commis;
Il Consiglio regionale della Valle d'Aosta
delibera
di individuare la data del sette marzo di ogni anno come il
giorno della Festa della Valle d'Aosta, in ricordo della prima
adunanza del Conseil des Commis nell'anno 1536.
F.to Linty.
Presidente Ha chiesto la parola il Consigliere Linty.
Linty (LNPIAP) Mi rendo conto che questa mozione è anche
tempestiva perché propone una data che arriva da qui a meno di un
mese, ma il senso di questa mozione è quello di richiamare
l'attenzione dell'Assemblea per addivenire ad un giorno che possa
rappresentare un giorno di festa per la nostra Regione e quindi
consolidare anche la realtà nella quale viviamo dal punto di vista
storico e culturale. Credo che in questo momento stiamo andando
incontro ad una specie di appiattimento, di omologazione a livello
europeo e anche a livello mondiale, quindi il fatto di poter avere
una propria festa, una propria caratteristica che per una volta non
è contenuta in codici o in leggi regionali o in decreti di
attuazione, sia una cosa importante per tutti i Valdostani.
La data che è stata proposta all'interno di questa mozione è
oltremodo significativa perché credo che le Conseil des commis
abbia dimostrato come istituzione una grande valenza politica, per
quasi 300 anni è rimasto in carica, quindi la nostra istituzione è
relativamente giovane rispetto a questo e con poteri molto diversi
fra l'altro.
Il senso della mozione è quello di voler individuare una data
che non sia necessariamente legata alla religione cattolica perché
da più parti ho sentito dire che esiste già San Grato, che è il
Patrono della diocesi di Aosta, però non esiste ad oggi una festa
che possa accomunare tutti i Valdostani cristiani e non cristiani.
Credo che il significato di una festa della Valle d'Aosta debba
distaccarsi dal concetto di cristianità e quindi cercare di
coinvolgere tutti gli abitanti di questa Regione.
Questa è la proposta che mi sono sentito di presentare, attendo
i pareri che quest'aula vorrà esprimere.
Si dà atto che, dalle ore 11,44, presiede il Vicepresidente
Chenuil.
Presidente Ha chiesto la parola il Consigliere Perrin Joséph
César.
Perrin G.C. (UV) L'Union Valdôtaine est d'accord avec la
proposition de Monsieur Linty, au moins en partie d'accord sur le
principe.
Si nous regardons autour de nous, il y a plusieurs petits
peuples qui ont leur fête, en Suisse même - qui est une République
fédérale - il y a la fête de la Confédération, mais il y a
plusieurs cantons qui ont leur fête particulière et donc la
proposition d'instituer pour la Vallée d'Aoste une fête qui puisse
représenter un moment d'union du peuple valdôtain, un moment
symbolique, reçoit notre consentement.
Nous avons des perplexités sur l'indication dès maintenant d'une
date. Je parle à mon nom personnel, moi je serais contraire à fêter
les dates de la concession des statuts parce que je retiens que ce
n'était pas l'idéal que désiraient les Valdôtains, ce que nous
avons reçu. La date du 7 mars en telle que première réunion du
Conseil des commis est une date excellente, mais à cet égard je
demande s'il faut regarder à la cause ou à l'effet parce que si on
se réfère au Conseil des commis je préférerais le jour de la
véritable institution du Conseil des commis qui est le mardi
dernier jour du mois de février parce que c'est à ce moment-là que
l'Assemblée des trois états a décidé de convoquer pour sept jours
après, donc pour le 7 mars, des délégués des trois états, nobles,
clergé, Communauté valdôtaine pour délibérer au sujet de ce qu'ils
avaient préannoncé ce jour même.
Cependant cette date pose quelques difficultés parce que,
contrairement à ce que plusieurs historiens continuent à dire, 28
février, ce n'était pas le 28 février, c'était le 29 février, et
alors une fête qui tombe chaque 4 ans aurait quelques
difficultés.
Dans la difficulté pour nous d'indiquer dès maintenant une date,
je me sens de faire une proposition. Nous acceptons ce principe,
donc l'indication de l'opportunité d'arriver à instituer une fête,
mais ceci a des implications de type juridique. S'il s'agit d'une
fête du peuple valdôtain, sera-t-il un jour ouvrable et dans ce cas
la fête perdrait une grande partie de ses valeurs; si c'est un jour
férié, il y aurait là toute une série d'implications de type
juridique. Ce que moi je demanderais c'est de donner mandat au
Gouvernement régional de nommer une commission d'experts au point
de vue historique pour chercher la date la plus convenable et en
même temps d'étudier toutes ces retombées de type juridique que
l'institution de telle fête pourrait causer.
Si Monsieur Linty est d'accord dans ce sens pour ce qui nous
concerne nous serions d'accord d'une suspension pour voir ensemble
de modifier la motion.
Presidente C'è una richiesta di un rinvio ad una commissione
apposita... come no? Ah, la sospensione del Consiglio. Ha chiesto
la parola il Consigliere Linty.
Linty (LNPIAP) Mi dichiaro d'accordo con la proposta fatta dal
Capogruppo dell'Union Valdôtaine quindi, se si può sospendere
cinque minuti il Consiglio, si modifica la mozione.
Presidente Il Consiglio è sospeso.
Si dà atto che la seduta è sospesa dalle ore 11,53 alle ore
12,05.
Presidente Riprendono i lavori. La riunione dei capigruppo si è
svolta. Ha chiesto la parola il Consigliere Perrin Joséph
César.
Perrin G.C. (UV) Au cours de la suspension nous avons rejoint un
accord qui n'est pas global, mais ce qui est demandé est ceci. Je
vais relire la motion telle qu'elle serait amendée:
Premesso che nella nostra Regione non è mai stata individuata
una data storica che possa rappresentare il giorno della festa
della Valle d'Aosta;
Considerata l'opportunità di istituire tale festa;
Il Consiglio regionale della Valle d'Aosta
Dà mandato
alla Presidenza del Consiglio, per il tramite della I
Commissione permanente allargata ai Capigruppo, di nominare una
commissione di esperti che valuti la data da proporre e le
implicazioni giuridiche che l'istituzione di una festa della
Regione comporta.
Presidente Ha chiesto la parola il Consigliere Dujany.
Dujany (Aut) Dovrei dare piena adesione alla mozione avendo
contribuito anche all'elaborazione del testo, vorrei soltanto
aggiungere che mentre ad Aosta noi discutiamo sull'indicazione di
questa festa della Valle, a Roma il Parlamento, attraverso la
prosecuzione dei lavori della Bicamerale, sta preparando le
condizioni per pervenire ad uno Stato ancora più centralista di
quanto non preveda l'attuale Costituzione.
Il Senatore Dondeynaz ha già denunciato con una sua
pubblicazione nel dicembre scorso lo stato di pericolo che sta
correndo la Valle d'Aosta. In questo momento in Parlamento è alla
discussione l'articolo 55 del testo Bicamerale, che suddivide
l'ordinamento dello Stato in comuni, province, città metropolitane
e regioni, equiparando questi diversi organismi. Evidentemente il
passaggio di quest'indicazione in Parlamento significa il
definitivo abbandono di un'ipotesi federalista e ad un superamento
dell'attuale organizzazione dello Stato rispetto all'attuale
Costituzione.
Accanto a questo credo sia notoria a tutti la disposizione
transitoria, oggetto di discussione parlamentare, che prevede che,
entro 3 anni dalla data di entrata in vigore della Costituzione,
una legge costituzionale provveda ad armonizzare gli Statuti delle
Regioni a Statuto speciale con l'articolo 58 della Costituzione,
fatte salve le disposizioni adottate in esecuzione di impegni
internazionali.
Sappiamo che queste norme sono sostenute dai massimi esponenti
dei partiti nazionali: Salvati come braccio destro di D'Alema,
Bressa come braccio destro del Gruppo Prodi; mi auguro che queste
preoccupazioni che ci stanno davanti e che forse l'attuale
collaborazione Union-PDS ha in qualche modo impedito all'Union di
far sentire ancora una voce di difesa delle istituzioni valdostane,
facciano sì che, al dà di là di questa giusta e legittima festa che
il popolo valdostano potrà avere in futuro, non si debba
festeggiare poi anche la festa dell'eliminazione dell'autonomia
valdostana perché queste norme vanno per la definitiva eliminazione
del nostro contesto speciale. Credo che tutti ne siano a conoscenza
e forse sarebbe opportuno che questi temi diventassero centrali
all'interno di questo Consiglio e ancor più all'interno della
nostra Comunità.
Presidente Ha chiesto la parola il Consigliere Perrin Joséph
César.
Perrin G. C. (UV) Je suis gré au Conseiller Dujany de partager
avec nous et avec d'autres la possibilité d'instituer une fête du
peuple valdôtain.
En l'absence du Président de l'Union Valdôtaine je suis obligé
de prendre la parole. Soyez sûrs, l'Union Valdôtaine ne renonce pas
à défendre l'autonomie valdôtaine, qu'elle soit maintenant alliée
avec le PDS comme quand elle était alliée avec d'autres forces
politiques.
Je voudrais simplement rappeler que l'U.V., tout petit parti à
l'intérieur de l'Etat italien, a été la première et unique à ce
moment-là force politique qui a présenté un projet de loi global de
révision de la Constitution en sens fédéral. Nous sommes restés sur
cette position et, si vous avez entendu l'intervention du Député
Caveri, appartenant à l'U.V., lors du début de cette deuxième phase
de débat de la révision de la Constitution au Parlement, il va
vraiment dans le sens indiqué de repousser toute une série
d'amendements qui nous préoccupent très fortement.
C'est pour cela que, en tel que Président de la Ière Commission,
j'ai demandé lors d'une dernière réunion de la Commission d'évaluer
la possibilité de rédiger un document dur, qui soit porté à
l'attention de ce Conseil pour que les forces politiques
valdôtaines puissent s'exprimer. Donc soyez tranquille, Monsieur
Dujany, nous sommes pour défendre la Vallée d'Aoste.
Presidente Ha chiesto la parola il Consigliere Florio.
Florio (VA) Ciò che questa Regione ha realizzato in questi anni
è il risultato dello Statuto speciale. Questo fatto, che in
quest'aula a più riprese da parte di qualcuno viene continuamente
smentito, taciuto o dimenticato, è un fatto che esiste, che esiste
da anni e che ci ha consentito di essere quello che siamo e che ci
dovrebbe e potrebbe permettere di fare chissà quante e quali altre
cose nel futuro.
Noi riconosciamo nello Statuto di autonomia il fondamento di
quest'autonomia, è stato il risultato di un duro scontro fra questa
Regione e lo Stato centrale, che alla fine volente o nolente ha
dovuto concederlo a questa Regione. E noi riconosciamo a questo
Statuto tutto quanto ci è stato dato di poter fare.
La Bicamerale, così vituperata, è stato l'unico momento che in
questi anni è riuscito a mettere insieme una discussione
consistente intorno a temi che sono di una difficoltà e di una
complessità estrema ed è riuscita, nonostante la difficile
situazione economica di questo Paese, a formulare una proposta
attorno alla quale la saggezza e la lungimiranza delle forze
politiche e degli uomini politici potrebbero costruire
un'organizzazione più moderna, federale di questo Stato.
Se poi si vuole, per semplicità di definizione o per accelerare
e aumentare i toni dello scontro, buttare tutto e semplicemente a
mare, qualcuno lo faccia, noi non ci stiamo.
Noi sosteniamo che sulla base di questi ragionamenti in questo
momento, in questa Regione, l'unica vera festa di tipo civile debba
essere considerata quella del 26 febbraio; questo è il nostro punto
di riferimento in questo momento per questo nostro momento
storico...
Presidente ... Consigliere Florio, mi scusi, stiamo parlando su
una mozione che propone una festa....
Florio (VA) ... appunto, sto arrivando...
Presidente ... d'accordo, allora andiamo avanti con le riforme
istituzionali...
Florio (VA) ... ma l'ha interrotto Dujany con le castronerie che
ha detto!
(commenti di disapprovazione in aula)
Florio (VA) Almeno le ho chiamate per una volta con il loro
nome. La festa alla quale riconosciamo valenza civile è quella del
26 febbraio; non vedo perché ci si debba riconoscere in una festa
che ricorrerebbe a seguito di una data del XVI secolo perché non
dovremmo andare a cercare la festa dei Salassi, perché no delle
civiltà metallurgiche che li hanno preceduti. Ci si infila in una
discussione rispetto alla quale dovremmo avere almeno il senso del
ridicolo. Voteremo contro la mozione così come è stata presentata
dal Consigliere Perrin.
Presidente Ha chiesto la parola il Consigliere Chiarello.
Chiarello (RC) Tutti i momenti sono buoni, anche questa mozione,
che non so se era stata presentata proprio per arrivare di nuovo ad
una discussione di altro tipo. Qui si parla di istituire una festa
della Valle d'Aosta, si è andati a finire alla Bicamerale, ai
partiti PDS e compagnia.
Io ero già contro inizialmente a questa mozione per una semplice
ragione: il 26 febbraio ci apprestiamo a ricordare lo Statuto che è
quello che ci ha fatto in questi anni crescere e ha fatto crescere
i Valdostani. Ogni luogo della Valle d'Aosta ha una sua festa
cittadina, non ritengo che questo Consiglio debba spendere dei
soldi per stabilire quale sarà la data di una festa regionale senza
contenuti, come ho già detto in riunione, altrimenti si dovrà fare
una legge con dei contenuti. E mi spiego. Si dovrà fare una legge
che, una volta fatta la festa regionale, decida di dare a tutti i
dipendenti della Valle d'Aosta i soldi di quella giornata di riposo
e i contributi. Quella è una cosa seria, che invece succede solo
per i regionali nella festa di certe città capoluogo, penso alla
festa di San Grato per la città di Aosta. Non volevo arrivare a
quello perché non penso che ai Valdostani interessi più di tanto
quest'aspetto, ma siano interessati piuttosto a crescere e a che la
Valle d'Aosta segua i problemi più importanti.
Nominare una commissione di esperti che decida quando si deve
fare una festa, quando poi rimarranno sempre delle diatribe -
qualcuno ha parlato dei Salassi, qualche altro parlerà dei Romani
-, e poi degli esperti che decidano una festa che deve fare il
popolo, questo non riesco a capirlo. Sono contrario a che si
sprechino energie e soldi in questo senso.
Presidente Il testo letto dal Consigliere Perrin dava mandato
alla I Commissione con la Conferenza dei capigruppo di stabilire la
data e vagliare questa mozione... eri presente anche tu in questa
riunione... il testo dovrebbe arrivare, comunque invito i
consiglieri ad attenersi al contenuto della mozione. Ha chiesto la
parola il Consigliere Tibaldi.
Tibaldi (Ind) Brevemente, senza fare prolusioni sulla
Bicamerale, penso che una festa debba nascere come atto spontaneo,
sentita la Comunità interessata, che in questo caso è la Comunità
valdostana, e non come atto costruito a tavolino o su una proposta
estrosa avanzata da una forza politica, o ancor peggio da una
commissione di esperti che viene incaricata di individuare la data
più significativa per rappresentare questo momento di festa della
Comunità valdostana.
Quindi ritengo che non sia proponibile una mozione del genere in
questo consesso anche perché si cerca di creare con il solito
stampo dirigistico quello che dovrebbe essere un momento di
felicità di una comunità.
Per queste ragioni non mi sento di votare una mozione di questo
genere né nella forma originaria né nella forma emendata, come
concordata dai capigruppo.
Presidente Ha chiesto la parola il Consigliere Ferraris.
Ferraris (GV-PDS-SV) Credo che questa mozione presentata dalla
Lega stia facendo nascere uno strano dibattito, nel senso che da
una parte sembra che qui oggi siamo a votare i risultati della
Commissione Bicamerale sulle riforme istituzionali e sulla riforma
federale dello Stato quando questa discussione ha avviato i primi
passi in Parlamento e sappiamo quante e differenziate siano le
posizioni all'interno dei vari organi dello Stato, fra questi le
regioni, i comuni e non solo. Quindi questa è una discussione che
va fatta in altra sede e giustamente richiamava il Consigliere
Perrin l'incarico affidato alla I Commissione di stendere un
documento in merito.
Dall'altra parte sento anche toni esageratamente accesi
derivanti dal fatto che la richiesta di costituire una commissione
per discutere il problema della festa della Valle d'Aosta non sia
su questo, ma sia sulla decisione di una data per cui vediamo
guerre ideologiche su quale data scegliere. Credo che la proposta
che qui viene fatta sia una proposta molto più normale che è quella
di esaminare il problema; la commissione di esperti non va vista
come una cosa che deve decidere, a sé stante, quale deve essere
questa festa.
Quanto alle opinioni credo che ognuno di noi ne abbia nel
merito; la cosa fondamentale è qual è l'obiettivo politico perché
di feste se ne fanno di tutti i tipi e di tutte le specie, non mi
scandalizza il fatto che venga affrontata anche questa questione
che può essere un momento di unificazione su temi comuni.
Dicevo che la cosa fondamentale è qual è l'obiettivo politico; è
chiaro che non può essere una commissione di esperti che sceglie
l'obiettivo politico, la commissione di esperti esamina quali sono
le implicazioni rispetto alle scelte assunte ma, se l'obiettivo è
politico, la questione fondamentale è quella dell'autonomia e
comunque del ribadire questo dato come fondamentale.
Se questo è l'obiettivo, credo che una commissione non faccia
male a nessuno, è un elemento di approfondimento e semmai consente
di stemperare dei toni, che oggi sono particolarmente accesi per il
periodo pre-elettorale in cui ci troviamo, ma soprattutto noi
sbaglieremmo se una questione del genere non l'affrontassimo per
quella che è e la caricassimo di questioni ideologiche che non
c'entrano niente con questa proposta che non considero per niente
stravolgente. Per cui, siccome non abbiamo mai negato un voto per
la costituzione di una commissione, va bene anche questa
commissione.
Presidente Pongo in votazione la mozione così come emendata
dalla riunione dei capigruppo, nel testo letto dal Consigliere
Perrin:
Presenti: 28
Votanti: 27
Favorevoli: 23
Contrari: 4
Astenuti: 1 (Tibaldi)
Il Consiglio approva
Presidente Con quest'oggetto i lavori del Consiglio sono
terminati.
La seduta è tolta.
I lavori terminano alle ore 12,24.
