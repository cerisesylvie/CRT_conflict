Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 212 del 29 luglio 1972 - Resoconto
OGGETTO N. 212/72 - Legge regionale concernente: "Estensione
dell'indennità giornaliera per inabilità temporanea conseguente ad
infortunio sul lavoro a favore dei coltivatori diretti".
Bordon (D.C.) -
Penso che dobbiamo pure accelerare i
tempi; d'altronde, le intenzioni palesi e oneste ce le siamo già
dette, quelle occulte e meno oneste ce le siamo immaginate.
Quindi, io sono sempre dello stesso parere di prima.
L'essenziale, che cosa si voleva con questi provvedimenti? Avere
l'infortunio, perché era la categoria che si trovava in difficoltà,
non stiamo a ripeterle; chiacchierate inutili che le pubblicheremo
sui nostri relativi giornali, dandogli a ognuno il colore che
meglio ritiene e, così, l'essenziale è che passi questo
provvedimento qui, come... naturalmente io sono sempre dello stesso
parere; forse, modificando certe forme burocratiche, si è fatto
bene, si accelereranno le pratiche. Io mi auguro che, coloro che
hanno modificato quello che noi avevamo messo, essendo dei tecnici
abbiano visto bene, vuol dire che, se poi troveremo delle
lacune...saremo sempre a tempo a modificarle.
Montesano (P.S.D.I.) -
Allora, lasciamo illustrare
all'Assessore Benzo il provvedimento numero 37.
Benzo
(D.P.) -
Breve: il disegno di legge
regionale di iniziativa dei Consiglieri D.C. prevedeva l'estensione
dell'indennità giornaliera per inabilità temporanea, conseguente a
infortunio sul lavoro, a favore dei lavoratori autonomi
dell'agricoltura, con la corresponsione dell'assistenza a decorrere
dal 1° gennaio 1972 e degli importi inferiori a quelli previsti
dall'articolo 213 del decreto del Presidente della Repubblica e
successive modificazioni.
Detto disegno prevede, inoltre, che il pagamento dell'indennità
venga effettuato direttamente dall'INAIL. Il disegno di legge di
iniziativa della Giunta prevede l'erogazione dell'indennità ad
avvenuta promulgazione della legge in quanto, per detta erogazione
non è possibile la retroattività per motivi di controllo e della
denuncia in tempo utile, entro tre giorni dalla data
dell'infortunio, come prevede la legge nazionale. L'importo
dell'indennità viene ragguagliato sia nella misura sia nei limiti
della durata sia in relazione all'età dell'infortunato a quello
previsto dal testo unico per l'assicurazione contro gli infortuni
sul lavoro e, con decreto 1° luglio 1971, questo per conoscenza del
Consiglio, è stabilito nella seguente misura: lire mille cinquanta
giornaliere per i lavoratori compresi fra i dodici e i sedici anni;
milleottocento cinquanta giornaliere per i lavoratori di età
superiore ai sedici anni, con l'aumento, rispettivamente a mille
trecentottanta e duemila duecentosettanta nei casi in cui
l'inabilità si prolunghi oltre i novanta giorni, questa proposta,
inoltre, la nostra, quella della Giunta, prevede l'erogazione
dell'indennità direttamente dalla Regione, previo controllo degli
infortuni da parte dell'INAIL, in analogia a quanto avviene per
l'assistenza ai malati di silicosi e asbestosi assistiti dalla
Regione, a monte della legge regionale del '59 e successive
modificazioni.
Albaney
(M.A.V.) -
Solo una piccola osservazione
ed è questa: se fosse possibile, dato che la legge 1124 sugli
infortuni prevede non solo gli aventi diritto, non solo l'oggetto
dell'infortunio e l'entità, e se fosse possibile aggiungere, dato
che nel testo nostro è stato previsto pure le malattie
professionali e non solo l'infortunio in agricoltura, di poter
aggiungere "...di cui all'articolo 213, 210 e 211". Infatti, il 210
e il 211 contemplano l'oggetto dell'infortunio e all'articolo 3
aggiungere, quasi in fondo: "...l'Amministrazione regionale della
Valle d'Aosta provvederà a sue spese al pagamento delle
indennità... nel quarto giorno... a quello a cui è avvenuto
l'infortunio o malattia professionale". Dato che l'abbiamo
contemplato e, parimenti all'articolo 5, dopo la parola
"infortunio" aggiungere: "malattia professionale" per il resto va
tutto bene.
Benzo
(D.P.) -
Sì, d'accordo Assessore, è solo una
precisazione ma penso anch'io che sia meglio metterla, in quanto
nella legge è prevista anche la malattia professionale e questo
garantisce meglio la sicurezza.
Quindi, allora, all'articolo 1 la proposta, sarebbe così
l'articolo 1: "L'indennità giornaliera per inabilità temporanea
assoluta derivante da infortunio sul lavoro in agricoltura di cui
agli articoli 213, 210 e 211 del T.U....
Montesano (P.S.D.I.) -
Lo possiamo mettere 210, 211 e
213?
Benzo
(D.P.) -
È meglio, le spiego il perché.
Perché il 213 riguarda l'indennità vera e propria. Il 210 e il 211
riguardano l'oggetto della...
Montesano (P.S.D.I.) -
Va beh...
Benzo
(D.P.) -
Penso di sì, non è una
modifica...
Montesano (P.S.D.I.) -
Le altre modifiche?
Benzo
(D.P.) -
Le altre modifiche all'articolo 3,
quarto rigo, dopo: "successivo a quello in cui avvenuto
l'infortunio o malattia professionale".
All'articolo 5, alla quarta riga, di nuovo: "infortunio o
malattia professionale".
Montesano (P.S.D.I.) -
Va bene. Allora, la legge va in
votazione, chi interviene? Consigliere Fosson.
Fosson
(U.V.) -
Solo un chiarimento perché,
praticamente, mentre ci sono certe misure nella legge proposta dal
Gruppo D.C. e la somma globale è ventidue milioni. Desidero solo
sapere se è stato preso questo ventidue milioni così "d'emblée",
oppure se si sono basati su qualche cosa perché, altrimenti, c'è
una diversità di trattamento e, quindi, automaticamente dovrebbe
essere una differenza di spesa, se c'è una previsione.
Benzo
(D.P.) -
...dato dal nostro ufficio sono
stati fatti in base alle attuali, come si dice...costi, no del...le
previsioni di spesa rientrano quindi nei ventidue milioni, ci
stiamo perfettamente. I calcoli degli uffici rispondono a quanto
costa l'erogazione.
Montesano (P.S.D.I.) -
Allora si passa ai voti.
Articolo 1, così modificato come annunciato dall'Assessore
Benzo? Il Consiglio approva.
Articolo 2: il Consiglio approva.
Articolo 3: io vorrei qui, Assessore Benzo, anche per
suggerimento della Vice Presidente, al quarto rigo: "in quello in
cui è avvenuto l'infortunio o accertata la malattia professionale".
Ecco, modificato così il Consiglio approva.
Articolo 4: il Consiglio approva.
Articolo 5: il Consiglio approva.
Articolo 6: il Consiglio approva.
Articolo 7: il Consiglio approva.
Articolo 8: il Consiglio approva.
Articolo 9: c'è la spesa al numero 756 mi pare. Il Consiglio
approva.
Articolo 10: il Consiglio approva.
Votazione a scrutinio segreto.
Risultato della votazione: presenti 29, votanti 29, maggioranza
15, favorevoli 27, contrari 2. Il Consiglio approva.
Si passa all'oggetto n. 27.
