Classificazione
FINANZA REGIONALE E LOCALE
Finaosta



Oggetto del Consiglio n. 2463 del 7 febbraio 2007 - Resoconto
OGGETTO N. 2463/XII - Rapporti intercorrenti tra i neo
Consiglieri di amministrazione e la Finaosta S.p.a.
(Interrogazione)
Interrogazione
Vista la delibera di Giunta n. 83 del 23.1.07 nella quale
sono stati nominati alcuni membri degli organi societari e di
controllo della Società finanziaria regionale "Finaosta
S.p.a.";
il sottoscritto Consigliere regionale
Interroga
l'Assessore competente per sapere:
- se le persone designate siano contemporaneamente
amministratori di società che hanno in corso richieste di
finanziamento alla Finaosta S.p.a. o a sue partecipate.
F.to: Venturella
Presidente
- La parola all'Assessore al bilancio,
finanze, programmazione e partecipazioni regionali,
Marguerettaz.
Marguerettaz (UV)
- Qui l'interrogante cita la
deliberazione con la quale il Governo regionale nomina il "CdA" e
pone un quesito molto semplice:
"se le persone designate siano
contemporaneamente amministratori di società che hanno in corso
richieste di finanziamento alla Finaosta o a sue partecipate"
.
Evidentemente abbiamo girato la domanda alla "Finaosta" e, rispetto
all'analisi che è stata fatta, gli uffici hanno rilevato che è in
corso di erogazione presso la "Finaosta" un finanziamento di
88.288,91 euro a valere sulla misura "1.2 DOCUP obiettivo n. 2,
2000-2006", alla società "Due Gelosi S.r.l.", il cui Presidente di
"CdA" è il Sig. Pierantonio Genestrone. Tale finanziamento è stato
chiesto in data 24 aprile 2006 tramite il Centro Sviluppo che oggi
è in liquidazione e verrà erogato da "Finaosta", in quanto la
stessa è subentrata alla suddetta società in conseguenza della sua
messa in liquidazione. Non risultano altri finanziamenti in corso
con società i cui amministratori facciano parte di quelli nominati
nel "CdA" di "Finaosta".
Presidente
- La parola al Consigliere Venturella.
Venturella (Arc-VA)
- L'interrogazione era rivolta a
tutti i membri del "CdA", registriamo che solo un componente di
quelli nominati ha attualmente in corso un'erogazione, ci si
chiedeva quale potrebbe essere il comportamento, ossia se non
esiste una certa inopportunità... ma il fatto che questo componente
sia stato nominato non come componente del "CdA", ma sempre con
deliberazione... insomma a far parte degli organi di gestione del
"CdA". Registriamo questa risposta, avevamo altre informazioni che
devono essere verificate; credo che un'attenzione particolare vada
rivolta soprattutto ai componenti del "CdA" perché, effettuando le
visure camerali, ci siamo accorti che qualche componente del "CdA"
di "Finaosta" è presente in diverse società. Non vorremmo che fra
qualche mese venisse alla luce che queste società di capitale hanno
richiesto finanziamenti a "Finaosta" e io pensavo anche ad "Aosta
Factor", una società che è controllata direttamente da "Finaosta".
Ringrazio l'Assessore per la sua risposta, cercheremo di
approfondire la vicenda.
Si dà atto che dalle ore 11,17 presiede il Vicepresidente
Lanièce.
