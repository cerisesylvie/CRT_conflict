Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 4236 del 25 febbraio 1993 - Resoconto
OGGETTO N. 4236/IX Sentenza del Consiglio di Stato relativa
all'appalto per la gestione del Casino.
(Ritiro
d'interpellanza)
Interpellanza A conoscenza, tramite gli organi di
informazione che il Consiglio di Stato ha accolto il ricorso della
Società Finoper che era stata esclusa dall'appalto regionale per la
gestione del Casinò;
Preso atto della mancata convocazione della IV° Commissione
consiliare "Sviluppo economico" richiesta con lettera fin dal 28
gennaio u.s.;
I sottoscritti consiglieri regionali
Interpellano
Il Presidente della Giunta regionale per conoscere:
1) quali sono gli intendimenti o le iniziative che la Giunta
intende assumere a seguito della situazione venutasi a creare con
la sentenza del Consiglio di Stato sopra richiamata.
F.to Valerio Beneforti- Ricco - Lanièce - Bondaz.
Presidente
Ha chiesto la parola il Consigliere
Beneforti.
Beneforti (DC)
Devo dire che, quando ho presentato
questa interpellanza, l'ho fatto per sollecitare anche la richiesta
che avevo presentato di una riunione della IV Commissione
consiliare alla luce dei fatti che erano accaduti sulla vicenda
Casinò cioè che, come riportato dalla stampa, era stato accolto, il
ricorso Finoper.
Avevamo richiesto quindi la riunione della IV Commissione per
sapere qualcosa di più, poi visto un certo ritardo nella
convocazione della Commissione avevamo presentato questa
interpellanza. Mi fermo qui e dico che conosco la risposta che mi
darebbe oggi il Presidente Lanivi perché me l'ha data in
Commissione. Io mi auguro che avvenga quello che ha detto il
Presidente della IV° Commissione e cioè che in breve tempo si verrà
a conoscenza dei contenuti della sentenza.
Quindi resto in attesa ed eventualmente, siccome non condivido
tutto quello che ha detto il Presidente in Commissione, mi riservo
di presentare nuove interpellanze a questo Consiglio. Pertanto per
il momento ritiro la mia interpellanza.
Presidente
Il Consigliere Beneforti a nome anche
degli altri interpellanti, immagino, ritira la sua
interpellanza.
\
