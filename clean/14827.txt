Classificazione
AMMINISTRAZIONE REGIONALE
Amministrazione della giustizia
Ordinamento degli uffici e del personale


Resoconto integrale del dibattito dell'aula
Oggetto del Consiglio n. 1279 del 26 aprile 1995 - Resoconto
SEDUTA ANTIMERIDIANA DEL 26 APRILE 1995
OGGETTO N. 1279/X Contenzioso relativo al concorso regionale per
la copertura del posto di Sovrintendente agli studi della Valle
d'Aosta. (Interpellanza)
Interpellanza Considerata l'importanza dell'istruzione
scolastica per la vita sociale valdostana, con particolare
riferimento agli aspetti autonomistici e bilinguistici;
Tenuto conto della doppia valenza di Provveditore agli studi e
di dirigente regionale del Sovraintendente agli studi;
Vista la sentenza del TAR della Valle d'Aosta n. 17/95 del 25
gennaio 1995, con la quale è stato disposto l'annullamento di tutti
gli atti concernenti la preparazione, lo svolgimento e gli esiti
del concorso all'incarico di Sovraintendente agli studi della Valle
d'Aosta;
Esaminato il ricorso all'Amministrazione regionale presso il
Consiglio di Stato, presentato presumibilmente all'inizio del mese
di aprile 1995, con particolare riferimento alla "bizzarra"
richiesta di sospensiva avverso la sentenza citata e stranamente a
firma di un difensore privato;
Vista la deliberazione della Giunta regionale n. 2055 del 10
marzo 1995, ratificata dal Consiglio regionale in data 5 aprile
1995, con la quale si conferisce l'incarico della reggenza
provvisoria del posto di Sovraintendente agli studi
dell'Assessorato della Pubblica Istruzione a un ispettore della
scuola valdostana;
i sottoscritti consiglieri regionali
Interpellano
la Giunta regionale per conoscere
1) quali sono le ragioni di pubblico interesse che
giustificherebbero la richiesta di sospensiva da parte
dell'Amministrazione regionale avverso la sentenza citata in
premessa;
2) con quali motivazioni l'Amministrazione regionale giustifica
la scelta e la spesa di un difensore privato per il patrocinio
presso il Consiglio di Stato, dopo avere fruito dell'ottima difesa
di un legale dell'Avvocatura dello Stato con competenze specifiche
relative all'oggetto in sede di primo grado del giudizio;
3) quali giustificazioni adduce l'Amministrazione regionale al
riguardo:
a) dei motivi sostanziali evidenziati dal TAR della Valle
d'Aosta a suffragio dell'annullamento di tutti i provvedimenti
impugnati di cui alla sentenza citata in premessa;
b) dei "motivi aggiunti" citati nella sentenza medesima, con
particolare riferimento:
- alle modalità di valutazione della prova di francese della
vincitrice del concorso;
- all'assegnazione del punteggio dei titoli presentati dalle
candidate;
- alla scelta di "esperti" non specifici né particolarmente
affermati nelle materie di concorso, eccetera;
4) se non ritiene, in ossequio ai principi fondamentali
dell'autonomia, del regionalismo e del bilinguismo sanciti dal
nostro Statuto speciale, di avere reiteratamente perseguito una
disparità oggettiva di trattamento tra cittadini italiani,
valdostani e non.
F.to: Linty - Tibaldi
Presidente Ha chiesto la parola il Consigliere Linty.
Linty (LN) L'interpellanza in oggetto acquista particolare
rilievo, poiché il ruolo del Sovraintendente agli studi della
Regione autonoma Valle d'Aosta ricopre una duplice valenza: una
all'interno dell'istituzione regionale, l'altra di raccordo con gli
uffici centrali di Roma.
Non intendiamo commentare in questa sede la sentenza con la
quale il TAR Valle d'Aosta ha annullato gli atti del concorso per
Sovraintendente, che è di pubblico dominio; ma abbiamo motivo di
pensare che tale concorso non si sia svolto con quella trasparenza
e con quella imparzialità che dovrebbero caratterizzare le
assegnazioni di posti di lavoro pubblici.
La nostra impressione è suffragata, tra l'altro, da quanto
contenuto nei verbali preliminari della Commissione giudicatrice,
là dove i commissari determinano il punteggio da assegnare ai
servizi resi presso le pubbliche amministrazioni, ai titoli di
studio, alle pubblicazioni, eccetera. Senza voler accusare i
commissari di superficialità, ci chiediamo come sia possibile
assegnare nell'ambito di tale concorso 2,5 punti su 200 per servizi
resi presso le pubbliche amministrazioni e 2 punti su 200 per
l'insieme di tutte le pubblicazioni, con particolare riferimento a
quelle in lingua francese.
Questa determinazione acquista poi maggiore importanza, se
analizziamo la tipologia del posto messo a concorso: si trattava e
si tratta di un Sovraintendente agli studi, una figura
importantissima per ciò che riguarda la preparazione scolastica e
giuridica, nazionale e valdostana.
Bene, riconosciuto il ruolo di alto profilo tecnico-culturale,
come è possibile calcolare i diplomi di laurea aggiuntivi a quelli
richiesti dal bando con il punteggio di 0,30 punti su 200? Tanto
più se consideriamo che alcune candidate erano in possesso di un
seconda laurea in diritto e che nei concorsi per Provveditore agli
studi a livello nazionale il punteggio assegnato a questi titoli
aggiuntivi è decisamente differente?
La nostra sensazione è che per l'ennesima volta il concorso
aveva già un vincitore, o meglio una vincitrice, ancor prima di
essere esplicato, come abbiamo tra l'altro avuto occasione di
carpire dalle famose intercettazioni ambientali già discusse in
quest'aula; sarebbero altrimenti inspiegabili i punteggi assegnati
ai titoli di studio e servizio senza la minima giustificazione
della loro consistenza.
Non si comprende, inoltre, come la Commissione giudicatrice
abbia potuto inserire nelle prove scritte la presente dizione:
"obbligo di servizio, responsabilità del personale scolastico",
quando dalle modificazioni al bando di concorso per
Sovraintendente, a firma dell'allora capogruppo dell'UV, Dino
Viérin, accettato poi dal Consiglio regionale e successivamente
inserito nel bando di concorso, il primo scritto avrebbe dovuto
riguardare specificatamente l'ordinamento e la legislazione
scolastica statale e regionale, con particolare riferimento ai
rapporti Stato-Regione in Valle d'Aosta, alle competenze della
Regione autonoma Valle d'Aosta in materia di istruzione ed alla
situazione di bilinguismo. Stranamente, l'integrazione al bando di
concorso appena citata non conteneva neppure la prova scritta di
francese, ma liquidava la questione con una conversazione
preliminare.
Ma i vizi che inficiano la procedura non si fermano qui.
Infatti, il TAR della Valle d'Aosta sentenzia l'annullamento della
procedura concorsuale, riscontrando l'illegittimità nella
composizione della Commissione giudicatrice, in quanto la Regione
ha applicato una legge del 1956 in luogo di una legge del 1992,
relativamente alla pubblicazione del bando di concorso; tale
violazione vizia "ab imis" l'intera procedura concorsuale e
travolge tutte le operazioni concorsuali, come leggiamo in
sentenza. La presenza di un cittadino straniero, in quanto di
nazionalità francese, fra i membri della stessa Commissione
giudicatrice è altrettanto illegittima, dal momento che la mancanza
del possesso della cittadinanza italiana e quindi del godimento dei
diritti civili e politici impedisce la sussistenza dei fondamentali
requisiti di capacità per l'accesso ai pubblici uffici, anche se
forse era l'unico vero esperto della Commissione.
Il linguaggio della sentenza del TAR è molto chiaro e radicale,
pur nel classico rigore dello stile amministrativo. La dicono lunga
quel "ab imis" e "travolgono di conseguenza", e soprattutto quel
finale che condanna la Regione, nella persona del Presidente della
Giunta, al pagamento di 4 milioni di spese processuali, che suona
condanna anche morale, data l'ormai invalsa prassi di pareggiare le
spese anche in caso di insoccombenza dell'ente pubblico.
L'espressione bizzarra riferita alla richiesta di sospensiva,
anche se sicuramente coreografica, è assolutamente gratuita ma
fondata, in quanto non ci risultano sussistere il danno grave
irreparabile e il "fumus boni iuris", indispensabili per richiedere
ed ottenere la sospensiva della sentenza del TAR Valle d'Aosta.
Per la Regione ovviamente il danno non è né grave né
irreparabile: non è grave perché la candidata sospesa in seguito
alla sentenza del TAR è stata immediatamente sostituita da persona
ritenuta pienamente idonea allo svolgimento delle funzioni proprie
dell'incarico di cui trattasi, come leggiamo nella deliberazione
della Giunta regionale n. 2055 in data 10 marzo 1995, e ratificata
da questo Consiglio con la nostra sola astensione; non è
irreparabile, perché qualora mai la Regione avesse fondati motivi
di ricorrere in appello, questi stessi verrebbero accolti dal
Consiglio di Stato.
Per ciò che concerne poi la seconda condizione indispensabile
per la sospensiva, cioè il "fumus boni iuris", ci risulta dalla
stessa sentenza del TAR che la richiesta di sospensiva avanzata
dalla Regione abbia ben poca fondatezza, come peraltro dovrebbe
essersi sentita dire la Giunta stessa da un parere da essa
richiesto all'Avvocatura dello Stato.
Senza voler trasferire in questa sede le ragioni del contenzioso
giurisdizionale, riteniamo comunque indispensabile comprendere
quali sono le concrete ragioni di pubblico interesse, che
giustificherebbero la richiesta di sospensiva da parte
dell'Amministrazione regionale avverso la sentenza del TAR Valle
d'Aosta.
Il termine bizzarro diventa ancora più da noi voluto, se ci
riferiamo al tipo di patrocinio legale utilizzato dalla Regione per
difendere le sue flebili ragioni in appello. Durante il primo grado
di giudizio presso il TAR della Valle d'Aosta, l'Amministrazione
regionale si è avvalsa, infatti, di uno dei migliori esperti
dell'Avvocatura dello Stato di Torino, mentre ora per richiedere la
sospensiva della sentenza citata - stranamente - decide di
rivolgersi ad un legale privato. Come mai? Quale significato
possiamo attribuire a questa scelta, che tra l'altro comporta anche
un ulteriore e del tutto inutile dispendio di finanze regionali?
Come può la Giunta regionale giustificare tale decisione in
presenza di una difesa gratuita da parte dell'Avvocatura dello
Stato? Tale scelta non sarà mica stata condizionata da quel parere
non troppo incoraggiante sulla prosecuzione del ricorso, rilasciato
da un esperto dell'Avvocatura dello Stato?
In più di un'occasione in quest'aula si è parlato di trasparenza
e di responsabilità politica sulle scelte effettuate dagli
amministratori; pertanto chiediamo di conoscere quali sono le
giustificazioni che questa Giunta intende addurre sia ai motivi
sostanziali, che agli aggiuntivi evidenziati dal provvedimento del
TAR e analiticamente indicati nel testo dell'interpellanza.
Ci si permetta poi un'aggiunta sostanziale: in sede di
applicazione degli articoli 38, 39 e 40 del nostro Statuto di
autonomia il gruppo consiliare della Lega Nord ha sorbito una serie
di accuse infamanti, fra le quali "fascisti", in seguito ad alcune
sue considerazioni in merito alla reale presenza del bilinguismo
nella nostra regione. Quando si tratta di esternare i nobili
principi autonomistici e bilinguistici, che salvaguardano il Popolo
valdostano, assistiamo regolarmente a fiumi di parole, che però non
trovano la minima rispondenza nei comportamenti che l'Esecutivo
regionale pone in essere. Lo abbiamo riscontrato in più occasioni:
vedi il commissariamento straordinario del Casinò, gli incarichi
del Centro Sviluppo, consulenze varie fuori Valle, e risulta ancora
più evidente dagli atti del concorso in questione, poiché dobbiamo
rassegnarci all'idea che nella nostra Valle non esisteva persona
titolata ad interrogare i candidati al posto di Sovraintendente
agli studi. Sembra che l'abbia spuntata ancora una volta un esperto
"di tutto, di più", di stretta vicinanza con il vertice
dell'Esecutivo e fra i più presenti in assoluto sugli elenchi degli
incarichi affidati dalla stessa Giunta.
Il discorso potrebbe continuare suffragato da opportuna
documentazione. Ma per concludere, vorremmo porre un ultimo
quesito: se la Giunta regionale non ritiene di aver perseguito una
disparità oggettiva di trattamento fra i candidati, a mente
dell'importanza che riveste la piena conoscenza della lingua
francese per il posto oggetto del concorso e a fronte dei risultati
conseguiti dai candidati nella prova scritta di lingua francese.
Dalla sentenza del TAR risulta non certa la sufficienza della prova
scritta di francese della vincitrice, che avrebbe dovuto reggere la
scuola bilingue valdostana, mentre noto che posti di lavoro meno
intellettuali trovano un ostacolo definitivo proprio nella prova di
francese. Ci fa comunque piacere - forse l'unico lato positivo di
tutta la vicenda - che qualche Valdostano prende anche otto nella
prova scritta di francese del concorso in questione. In altre
parole: in Valle d'Aosta quando la conoscenza della lingua francese
è un optional e quando invece è di serie?
Presidente Ha chiesto la parola l'Assessore alla pubblica
istruzione, Louvin.
Louvin (UV) Le Conseiller Linty nous fera l'honneur de nous
transmettre une copie des déclarations qu'il a rendues tout à
l'heure au Conseil, certaines desquelles nécessitent d'une
évaluation plus profonde, mais quelques-unes de celles-ci me
paraissent d'or et déjà à repousser avec la plus grande
fermeté.
Trois membres de ce Conseil ont fait partie de la Commission qui
a procédé à l'examen en question. Chacun de nous répond pour sa
part; pour la mienne, je peux repousser entièrement et fermement
l'idée que le concours en question se soit déroulé sans
transparence et d'une façon partielle, parce que j'ai accepté de
faire partie de cette Commission d'examen sachant la difficulté de
procéder à ces évaluations, mais l'engagement que nous y avons
dédié me paraît devoir être respecté davantage de ce qui en découle
des déclarations qui viennent d'être rendues.
Je réponds d'abord aux questions qui étaient posées dans
l'interpellation, puisque le Conseiller a voulu élargir à d'autres
aspects sa propre intervention, pour préciser d'abord que le
Gouvernement régional a été amené à présenter recours contre la
sentence du TAR, dans la pleine conviction que les actes de la
procédure de concours ont été adoptés dans le respect des lois en
vigueur, et notamment de la législation régionale en la
matière.
Lorsqu'une décision judiciaire est rendue concernant un concours
et qu'elle est négative par rapport à l'Administration, on imagine
tout de suite que quelque chose, n'étant pas trop claire, se soit
déroulée à l'intérieur de la procédure. Je tiens à mettre au clair
que la sentence en question tenait exclusivement à deux aspects qui
concernaient la composition de la Commission, composition délibérée
par le Gouvernement régional, et que nous n'avons pas pu partager.
D'abord, pour ce qui concerne l'application et la discipline
transitoire de la loi n° 70/92. La loi en question prévoit le
maintien des commissions de concours avec la présence des membres
du Conseil régional et de l'Exécutif régional "per tutti i concorsi
già banditi alla data di entrata in vigore della presente
legge".
Or, dans la législation régionale, et c'est notre législation de
référence, nous trouvons l'article 82 de la loi n° 3/56, qui
précise: "La deliberazione che bandisce i concorsi..."; ceci est
rappelé dans l'acte de recours au Conseil d'Etat, notre
interprétation constante de la part du Gouvernement valdôtain, non
seulement dans ce cas, mais dans tous les cas dans lesquels nous
nous sommes mesurés à cette situation, a été celle de considérer
"già banditi" les concours qui avaient déjà été délibérés, et cela
indépendamment de la date de publication de l'avis de concours en
question.
La deuxième question qui a été retenue par le TAR concerne la
présence des citoyens étrangers à l'intérieur du jury de concours.
Là il y a, à notre avis, un aspect à la fois de légalité et un
aspect politique à tenir en considération. L'aspect de légalité
concerne le fait que le traité d'institution des Communautés
européennes est très clair à l'article 48, en permettant l'accès
des citoyens de la communauté aux différentes fonctions publiques
dans les pays membres de la Communauté, là où ces fonctions ne
comportent pas l'exercice de celles qu'on appelle les "fonctions
souveraines" - police, justice et cetera -; en deuxième lieu, parce
que le décret législatif n° 29/93 est à ce sujet également très
clair dans le sens de permettre cet accès.
Je tiens à remarquer que de nombreuses commissions d'examen au
niveau universitaire sont régulièrement composées avec la présence
de membres étrangers; je tiens à rappeler que cette Administration
depuis des années a l'honneur de se servir d'experts français ou
suisses, que le même Tribunal d'Aoste n'a pas hésité à faire appel
à des consultants étrangers pour l'exercice de ses propres
fonctions. Je considère donc extrêmement drôle que l'on ait
considéré, dans une sentence du Tribunal Administratif, comme étant
impossible que l'Administration régionale fasse recours à un
commissaire français.
Le choix de ce commissaire, et là je reviens à un aspect qui a
été soulevé dans son intervention par M. Linty, à l'extérieur de
notre région a été voulu par le Gouvernement régional; il ne s'agit
pas d'une deminutio de notre capacité de remplir des commissions de
concours, mais d'une volonté d'appliquer d'une façon impartiale nos
fonctions et de faire de sorte qu'un concours - déjà "empoisonné"
de par les événements qui l'avaient précédé - puisse se dérouler
d'une façon transparente. Je tiens à souligner l'engagement, le
sérieux et la compétence tout à fait exemplaire des commissaires
qui ont participé aux travaux de cette Commission.
C'est pour ces raisons de substance que le Gouvernement estimait
nécessaire de s'opposer à l'interprétation donnée par le TAR et de
réaffirmer donc la légalité des procédures suivies, en présentant
un recours au Conseil d'Etat.
Pour ce qui est de la requête de sursis - "la bizzarra richiesta
di sospensiva", comme l'appelle M. Linty - par rapport à
l'exécution de la sentence, nous avons intérêt à garder une porte
ouverte à ce que l'on rétablisse provisoirement l'état des choses
précédent la décision du juge de première instance. Qu'il me soit
permis de rappeler que le Gouvernement régional, l'Assessorat de
l'instruction publique en particulier, ont connu la présence de
cinq Surintendants en quatre ans, à la tête de ce service. Je tiens
également à vous rappeler qu'un fonctionnaire, ayant gagné à notre
avis légalement le concours, a travaillé pendant quinze mois avec
pleine satisfaction de notre Administration et a perdu son emploi
par la suite d'une sentence qui n'a pas encore atteint sa
définitivité.
Il nous paraît qu'il y a là deux éléments: celui de la
stabilité, et celui de la perte de l'emploi de la part d'un
fonctionnaire, qui justifient largement la présentation d'une
demande de sursis, telle qu'elle a été présentée par l'avocat
choisi par le Gouvernement régional.
Au sujet de ce choix, loin d'être surprenant, c'est une chose
qui s'est déjà produite à d'autres circonstances, je dois vous dire
que l'Avvocatura dello Stato a examiné avec les fonctionnaires et
avec les membres du Gouvernement ce dossier et en a tiré des
conclusions qui divergeaient partiellement de celles que nous en
avions tiré nous-mêmes. Les différentes opinions formulées au sujet
de l'opportunité de présenter ce recours en appel ont amené le
Gouvernement dans son autonomie de décision, que je pense personne
devrait contester au sujet du mandat de la représentation technique
dans le procès, et en accord avec l'Avvocatura dello Stato, à
délibérer de confier à un avocat, qui exerce la profession
libérale, la tâche de le représenter. Il s'agit de l'avocat qui
dans la plupart des cas s'occupe du contentieux constitutionnel de
la Région, étant donné que certains aspects très délicats
d'interprétation étaient évoqués dans la sentence à laquelle nous
nous opposions.
Le choix qui est tombé sur le professeur Gustavo Romanelli de
Rome me paraît être un choix largement justifié. Ce changement de
défense technique n'implique aucun jugement au sujet de
l'Avvocatura dello Stato, qui nous a défendu en première instance
d'une façon très correcte, bien que les auteurs de l'interpellation
aient eu la bonté ou l'ironie de définir "ottima" cette même
défense; pour nous elle a été une défense de qualité, mais qui n'a
pas ressorti les effets que nous espérions et les divergences qui
sont survenues nous ont amené à choisir une autre voie.
Je crois que très consciemment nous ne répondrons pas à la
dernière question qui a été soulevée, parce qu'il nous paraît qu'il
n'y a eu aucune disparité de traitement dans le cas en question;
les allusions contenues dans l'interpellation ne peuvent pas faire
l'objet d'une réponse logique, concrète et tangible de la part de
ce Gouvernement.
Presidente Ha chiesto la parola il Consigliere Linty.
Linty (LN) Dalle risposte che sono state date dall'Assessore
Louvin pare di comprendere che quanto da noi indicato circa la
scelta di un difensore privato in seno al Consiglio di Stato è
stato deciso dalla Giunta regionale nella sua massima autonomia,
così come è giusto che sia, e comunque, ripeto, credo che si possa
aver buon motivo di pensare che, a seguito di un parere sfavorevole
circa il prosieguo del ricorso da parte dell'Avvocatura dello
Stato, la Giunta ritiene di doversi affidare ad un legale privato.
Rispetto la decisione, non la condivido, perché se la Giunta
regionale può disporre di un patrocinio legale a lei dato
gratuitamente, non vedo perché debba impegnare altri fondi per
pagare un avvocato privato.
Per ciò che concerne invece il discorso fatto circa la
composizione della Commissione, nella fattispecie il prof. Tuyons,
che era l'esperto in lingua francese, credo che si debba riflettere
un attimo. Giustamente l'Assessore ha fatto una divisione fra
l'aspetto politico e l'aspetto normativo della questione. Però
dobbiamo pensare che viviamo nel cosiddetto "Stato di diritto", e
il fatto che gli amministratori siano sottoposti tutti i giorni a
delle leggi, siano esse dello Stato, siano esse della Regione, è
prassi comune, giusta. Una società civile si è data delle leggi,
quindi o si accettano queste leggi, oppure le si modificano, oppure
non ci si sottopone alla loro tutela. É vero che una prassi può
essere assimilata da delle commissioni accademiche, dalle
commissioni della Pubblica istruzione, ma da qui non dobbiamo
pensare che sia legittimo farlo anche all'interno di una
istituzione qual è la Regione autonoma della Valle d'Aosta. Poi mi
rendo anche conto che siamo sempre gli ultimi in Europa ad
applicare le direttive CEE, perché in effetti qui abbiamo due norme
contrastanti, cioè una normativa europea che dice che è possibile,
e una legge statale, che dice esattamente il contrario.
Per quanto riguarda il discorso della mancanza del posto, a me
risulta che non è così, anche perché dal mondo sindacale è
facilissimo uscire e rientrare, è una porta che si apre e si chiude
quando si vuole; non mi risulta che questa persona abbia subito un
danno tale da perdere il posto, tant'è che non è senza lavoro, ed è
diversa la cosa! Un conto è se uno perde il posto di lavoro e sta a
casa senza lo stipendio, un altro è se uno perde un posto di lavoro
nella casa A e, tramite la porta che dicevo prima, trova il posto
di lavoro nella casa B.
Vorrei soffermarmi su quanto ho accennato prima, cioè sul fatto
che il Sovraintendente agli studi ricopre un ruolo determinante per
la nostra Regione e, leggendo tutto quello che è stato di questo
concorso, ci si rende conto che quanto si dice in quest'aula circa
l'importanza del bilinguismo, soprattutto per la scuola, qui lo
vediamo precipitare su dei verbali di commissione. Siccome non ho
esperienza di commissioni in Regione, credo che per quanto riguarda
l'assegnazione del punteggio si debba giustificare - questo non è
richiesto dalle norme ma lo è sicuramente dal buon senso - perché
si danno dei voti piuttosto che altri a dei titoli o di servizio o
di studio; invece qui non è stato fatto.
Per quanto riguarda la questione del francese, credo sia
significativa, e non solo quella del francese; torno a chiedermi
come mai in tante occasioni, a fronte di un discorso di mantenere
un'importanza primaria alla forza lavoro, ma anche alle prestazioni
professionali della nostra Regione, se ad esempio si deve prendere
un commissario straordinario lo si prende a Milano. Questo
comportamento mi preoccupa, visto soprattutto gli esiti del
concorso, dove le candidate valdostane sono uscite con un giudizio
gravissimamente insufficiente; questo vuol dire che in Valle
d'Aosta non abbiamo persone in grado di fare il Sovraintendente
agli studi. Prendo soltanto atto di questo, ed eventualmente me lo
risentirete dire in occasione di future discussioni
sull'argomento.
