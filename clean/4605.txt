Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 303 del 26 maggio 1982 - Resoconto
OGGETTO N. 303/VII - RIAPPROVAZIONE CON MODIFICAZIONI DELLA
LEGGE REGIONALE CONCERNENTE: "COSTITUZIONE DELLA SOCIETA'
FINANZIARIA REGIONALE PER LO SVILUPPO ECONOMICO DELLA REGIONE VALLE
D'AOSTA".
PRESIDENTE:
Ha chiesto di parlare l'Assessore alle
Finanze Ramera, ne ha facoltà.
RAMERA - (D.C.):
Confesso che non ho molto da dire perché
praticamente ho detto nella relazione che mi piacerebbe seguire le
orme del mio collega preistorico della D.C. che stamani ha fatto un
brillante intervento, che naturalmente condivido dall'A alla Z;
però questa materia è delicata, e se non avessi avuto un incontro
di chiarimento ed un accordo per le modifiche da apportare con il
Presidente della Commissione di Coordinamento, potrei anche forse
polemizzare. Ritengo per quanto riguarda le considerazioni di
rinvio (qualcuno lo ha chiamato ieri al TG3 un incidente tecnico,
io direi che è stato un eccesso di zelo da parte nostra
nell'includere troppe cose nel disegno di legge) che nulla di
sostanziale viene ad essere modificato nelle richieste o nelle
motivazioni da parte del Coordinamento, per cui presentiamo quelle
poche modifiche che sono state concordate, ritenendo che la
maggioranza le voterà e sperando che la minoranza, dopo la
meditazione di questo periodo, possa cambiare il proprio
indirizzo.
Vorrei solo accennare che questa legge è stata accolta con
notevole interesse da coloro che debbono parteciparvi, e confesso
che la non approvazione mi ha colto di sorpresa, in quanto il
Ministero del Tesoro l'aveva approvata; dopo il parere favorevole
del Tesoro mi ero incontrato a Torino con i Direttori generali
della Cassa di Risparmio e dell'Istituto S. Paolo, i quali avevano
deciso di proporre ai rispettivi Consigli di Amministrazione la
partecipazione pari al 10% ciascuna alla Finanziaria.
So anche di desideri di partecipazione da parte del Banco
Valdostano e dell'Unione Industriali, ma con questi non abbiamo
discusso nulla.
Mi limito quindi a dire queste poche cose, sperando che
eventuali commenti che ho letto sui giornali locali, possano essere
obiettivi su quanto avviene in discussione, senza troppo fantasie
che forse stanno nel cervello di chi scrive senza essere presente,
e scrive solo quello che pensa.
Non voglio polemizzare oltre con nessuno, ritengo che le
modificazioni siano talmente piccole e di nessun conto che possono
essere approvate velocemente.
PRESIDENTE:
E' aperta la discussione generale
sull'oggetto n. 42.
Ha chiesto di parlare il Consigliere Mafrica, ne ha facoltà.
MAFRICA - (P.C.I.):
L'Assessore ha voluto evitare ogni
apprezzamento rispetto alle valutazioni date dal Presidente della
Commissione di Coordinamento, e dice di aver "concordato con lo
stesso una serie di emendamenti". Se resistendo a quella
impostazione, la Giunta avesse riproposto il testo tal quale
riconoscendo nell'intervento del Presidente della Commissione di
Coordinamento una sorta di intromissione nelle potestà di questo
Consiglio, noi avremmo - come abbiamo fatto in altre occasioni -
dato la nostra solidarietà a difesa delle prerogative del
Consiglio.
Siccome invece la Giunta ha preferito, non so se di buon grado o
"malgré soi" addivenire a degli emendamenti, continuiamo a
mantenere la nostra posizione.
Nella discussione generale credo di dover sottolineare come il
Presidente della Giunta non avesse voluto accettare alcun
emendamento, anche se ritenuto valido da forze della maggioranza,
dicendo che era stato concordato tutto fino alla virgola, parola
per parola, per cui non era possibile modificare nulla. Ci siamo
trovati invece nella situazione in cui gli emendamenti saranno
pochi, ma uno ad esempio sopprime lo statuto che era una parte
integrante di questa legge.
Ci sono altri emendamenti che forse avrebbero potuto oggi essere
vistati se si fosse tenuto conto di alcune osservazioni che anche
noi avevamo fatto, mentre diciamo che la prima osservazione del
Presidente della Commissione di Coordinamento - quella relativa
alla potestà legislativa della Regione di intervenire in materia di
Società per Azioni - è una valutazione di natura giuridica su cui
si poteva discutere se accettare o meno, sulla seconda riteniamo ci
siano degli elementi di fondatezza. Avevamo anche noi sottolineato
come la gestione speciale facesse correre alla legge il rischio di
permettere più facili salvataggi, anziché interventi di
sviluppo.
La terza osservazione ci sembra un'osservazione di metodo - che
è stata accolta - ed è quella che richiede i provvedimenti
legislativi per i successivi aumenti di capitale. In effetti, con
questi emendamenti presentati dalla Giunta non si cambia la
struttura della Finanziaria, quindi noi continuiamo a rimanere di
parere negativo perché noi avevamo fatto non una questione di
Finanziaria si o Finanziaria no, ma una questione di quale tipo di
Finanziaria è oggi necessaria per la nostra Regione. Non essendo
gli emendamenti proposti dalla Giunta modificativi rispetto alla
struttura della Finanziaria, riconfermiamo il nostro parere
negativo.
PRESIDENTE:
Ha chiesto di parlare il Consigliere
Carlassare, ne ha facoltà.
CARLASSARE - (Dem. Prol. - Nuova Sin.)
Sì, adesso leggo:
Riapprovazione con modificazioni della legge regionale concernente:
"Costituzione della Società Finanziaria regionale per lo sviluppo
economico della Regione Valle d'Aosta - D.L. n. 356".
RELAZIONE
.... Il Consiglio ci ha guadagnato; potrei continuare e ci
guadagnerebbe ancora di più.
Brevemente, vorrei sottolineare che oggi discutiamo, in un clima
sonnolento dovuto probabilmente ai primi caldi, di due D.L. che
dovevano essere leggi, rinviati dalla Commissione di Coordinamento.
Mi sembra che si tratti di due provvedimenti legislativi molto
importanti, per cui va anche sottolineato che forse sarebbe il caso
di avere, da parte della Giunta, un po' più di attenzione rispetto
a quelle osservazioni che possono invalidare questi provvedimenti
legislativi. Per quanto riguarda le modifiche proposte, ritengo che
non intacchino nel modo più assoluto quello che è lo spirito e
quella che è l'impostazione della legge; s'intende anzi modificare
il disegno di legge il meno possibile, per cui continuo a mantenere
tutte le riserve che avevo e continuo ad esprimere voto
contrario.
PRESIDENTE:
Passiamo all'esame dell'articolato. Propongo
di dare lettura degli articoli e li metto in votazione, dando atto
che vengono votati emendati sulla base dell'allegato che è stato
distribuito a tutti i Consiglieri stamani, salvo per l'art. 14 per
il quale dobbiamo votare l'emendamento.
Do lettura dell'art. 1.
Art. 1
(Natura giuridica)
La Regione Valle d'Aosta promuove la costituzione di una
società per azioni denominata "Finanziaria regionale Valle d'Aosta
- Società per azioni" siglabile in "FINAOSTA - S.p.A. ".
Possono essere soci della FINAOSTA la Regione Valle d'Aosta,
enti pubblici territoriali e non territoriali, aziende di credito,
istituti finanziari di diritto e di interesse pubblico e compagnie
di assicurazioni, nonché i consorzi di imprese legalmente
costituiti.
Alla Regione Valle d'Aosta deve comunque essere
riservata
la proprietà della maggioranza assoluta delle azioni della
società.
Lo Statuto della FINAOSTA S..A. deve essere approvato con
deliberazione del Consiglio regionale.
PRESIDENTE:
Metto in approvazione l'art. 1 testè
letto.
ESITO DELLA VOTAZIONE
Presenti: 29
Votanti: 28
Astenuti: 1 (Minuzzo)
Favorevoli: 21
Contrari: 7
Il Consiglio approva
PRESIDENTE:
Do lettura dell'art. 2.
Art. 2
(Oggetto sociale)
La società ha lo scopo di concorrere a promuovere lo sviluppo
economico della Regione, fornendo sostegno alle imprese che
svolgono nel suo territorio attività produttive di beni e servizi
in armonia con le direttive socio-economiche della Regione.
Tali finalità vengono perseguite con forme di intervento
tendenti a favorire la nascita, lo sviluppo, l'ammodernamento, il
consolidamento economico e la mutua collaborazione di imprese di
medie e piccole dimensioni, con sede legale e prevalente attività
nel territorio regionale.
Ai fini della presente legge l'attività di un'impresa si
considera prevalentemente svolta nel territorio regionale quando
qui siano ubicate la direzione tecnica e quella amministrativa e
siano localizzati per intero o in parte predominante gli
investimenti fissi e l'occupazione.
La Società determina, con deliberazione del Consiglio di
Amministrazione, i parametri di identificazione delle piccole e
medie imprese, nonché i limiti minimi e massimi dei differenti tipi
di intervento.
PRESIDENTE:
Metto in approvazione l'art. 2 testè
letto.
ESITO DELLA VOTAZIONE
Presenti: 29
Votanti: 28
Astenuti: 1 (Minuzzo)
Favorevoli: 21
Contrari: 7
Il Consiglio approva
PRESIDENTE:
Do lettura dell'art. 3.
Art. 3
(Gestioni finanziarie)
La FINAOSTA S.p.A. opera a suo rischio, con
mezzi
finanziari propri o con mezzi alieni di cui abbia disponibilità,
nelle forme di cui al successivo articolo 4, ovvero per conto della
Regione Valle d'Aosta o di altri enti pubblici, con fondi specifici
forniti dalla Regione stessa o dagli
altri
enti, nelle forme
di cui al successivo art. 5.
Si definisce ordinaria la gestione relativa ad interventi che
la società pone in essere a proprio rischio; la gestione relativa a
interventi effettuati per conto della Regione Valle d'Aosta, si
definisce speciale.
PRESIDENTE:
Metto in approvazione l'art. 3 testè
letto.
ESITO DELLA VOTAZIONE
Presenti: 29
Votanti: 28
Astenuti: 1 (Minuzzo)
Favorevoli: 21
Contrari: 7
Il Consiglio approva
PRESIDENTE:
Do lettura dell'art. 4.
Art. 4
(Interventi della gestione ordinaria)
Nell'ambito della gestione ordinaria la FINAOSTA può portare
in essere i seguenti tipi di intervento:
a) partecipazioni minoritarie e tendenzialmente temporanee in
imprese aventi natura giuridica di società di capitali;
b)
assistenza finanziaria mediante finanziamento e/o
prestazioni di garanzie, anche fideiussoria, a favore di imprese di
qualsiasi natura giuridica;
c)
progettazione, costruzione, acquisto, locazione e/o
locazione finanziaria di immobili nonché locazione finanziaria di
mobili
a
imprese di qualsiasi natura giuridica;
d)
assistenza tecnica, amministrativa, organizzativa e
commerciale alle imprese, singole o consorziate.
PRESIDENTE:
Metto in approvazione l'art. 4 testè
letto.
ESITO DELLA VOTAZIONE
Presenti: 29
Votanti: 28
Astenuti: 1 (Minuzzo)
Favorevoli: 21
Contrari: 7
Il Consiglio approva
PRESIDENTE:
Do lettura dell'art. 5.
Art. 5
(Interventi della gestione speciale)
Nell'ambito della gestione speciale la FINAOSTA
può
porre
in
essere i seguenti tipi di intervento:
a) interventi previsti dal precedente articolo 4, indirizzati
ad imprese di medie e piccole dimensioni, quando attuino programmi
di riconversione o ristrutturazione produttiva ovvero quando ciò
sia reso necessario da particolari esigenze di carattere
economico-sociale;
b) concorso finanziario alla creazione e/o al potenziamento
di aree attrezzate per l'insediamento di attività produttive,
nonché di infrastrutture e servizi di interesse generale.
Gli interventi di cui al presente articolo sono
attuati a
seguito di specifici incarichi fiduciari approvati con
deliberazione dell'Amministrazione regionale e di altri enti,
dietro compenso da fissarsi con apposite convenzioni e senza alcun
rischio per la FINAOSTA fatti salvi i rischi connessi alla
diligenza del mandatario.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
0 mi sfugge qualche parola o non
riesco a vedere la differenza fra il nuovo testo proposto dalla
Giunta e quello che c'era nella legge rinviata. Solo per
capirlo.
PRESIDENTE:
Ha chiesto di parlare l'Assessore alle
Finanze Ramera, ne ha facoltà.
RAMERA - (D.C.):
C'è un di più, una precisazione, per me
ovvia, perché credo che nessun atto della Regione possa essere
esente o da deliberazione di Giunta o di Consiglio. Quindi,
all'ultimo comma, dopo "incarichi fiduciari" si aggiunge "approvati
con deliberazione dell'Amministrazione regionale e di altri
enti".
PRESIDENTE:
Metto in approvazione l'art. 5 testè
letto.
ESITO DELLA VOTAZIONE
Presenti: 29
Votanti: 28
Astenuti: 1 (Minuzzo)
Favorevoli: 21
Contrari: 7
Il Consiglio approva
PRESIDENTE:
Do lettura dell'art. 6.
Art. 6
(Modalità di intervento)
Per lo svolgimento delle proprie funzioni la FINAOSTA può
compiere qualsiasi operazione finanziaria, mobiliare e immobiliare,
anche sotto forma di locazione, a medio e a lungo termine, con
assunzione di impegni e rilascio di garanzie di ogni natura, anche
fideiussoria, con la sola esclusione della raccolta del risparmio e
dell'esercizio del credito nelle forme soggette alla legge
7
marzo 1938, n. 141.
Per tutte le forme di intervento previste, la FINAOSTA deve
preventivamente assicurarsi la facoltà di eseguire, a propria
discrezione, controlli gestionali e revisioni amministrative presso
le imprese finanziariamente assistite.
Relativamente alle partecipazioni, la FINAOSTA deve
garantirsi con idonee misure l'inserimento di persone di sua
fiducia negli organi sociali delle società interessate.
Ciascuna delle partecipazioni di cui alla lettera a)
dell'art. 4 non può superare la misura del 35% del capitale
sociale, ovvero del patrimonio netto della società interessata se
inferiore al capitale sociale.
L'insieme degli interventi ordinari di cui alle lettere a) b)
c) dell'art. 4, a favore di una solo azienda, non può superare il
15% del patrimonio netto (capitale sociale e riserve) della
FINAOSTA, quale risulta dall'ultimo bilancio approvato.
PRESIDENTE:
Metto in approvazione l'art. 6 testè
letto.
ESITO DELLA VOTAZIONE
Presenti: 29
Votanti: 28
Astenuti: 1 (Minuzzo)
Favorevoli: 21
Contrari: 7
Il Consiglio approva
PRESIDENTE:
Do lettura dell'art. 7.
Art. 7
(Recesso dalle partecipazioni)
Il carattere temporaneo delle partecipazioni di cui alla
lettera a) dell'art. 4 è assicurato nella pratica attraverso la
concessione preventiva ai soci di maggioranza, con preferenza per
quelli investiti di responsabilità imprenditoriali, di appropriati
diritti di prelazione e/o opzione sul rilievo della partecipazione
della FINAO-STA, il cui recesso dalle imprese assistite sarà
considerato di primario interesse una volta raggiunti gli obiettivi
dell'intervento.
I diritti di opzione saranno limitati ad un massimo di cinque
anni dall'inizio della produzione effettiva delle imprese, in modo
che la FINAOSTA resti successivamente libera di alienare la propria
partecipazione e di impiegare in altre iniziative le disponibilità
finanziarie così riformatesi.
PRESIDENTE:
Metto in approvazione l'art. 7 testè
letto.
ESITO DELLA VOTAZIONE
Presenti: 29
Votanti: 28
Astenuti: 1 (Minuzzo)
Favorevoli: 21
Contrari: 7
Il Consiglio approva
PRESIDENTE:
Do lettura dell'art. 8.
Art. 8
(Capitale sociale e quota regionale)
Il capitale sociale della FINAOSTA S.p.A. viene inizialmente
fissato in lire due miliardi, suddiviso in duemila azioni di valore
nominale unitario di lire un milione.
La Giunta regionale è autorizzata a sottoscrivere, all'atto
della costituzione della FINAOSTA una quota del suo capitale
sociale pari a millecinquecentomilioni di lire, corrispondenti a
millecinquecento azioni.
La Giunta regionale è altresì autorizzata a sottoscrivere in
una o più soluzioni entro un anno dalla data di iscrizione della
società nel registro delle imprese, un'ulteriore quota di capitale
sociale pari a ottomilacinquecentomilioni di lire, corrispondenti a
ottomilionicinquecento azioni.
I successivi aumenti di capitale devono essere approvati con
apposito provvedimento legislativo regionale.
PRESIDENTE: Metto
in approvazione l'art. 8 testè
letto.
ESITO DELLA VOTAZIONE
Presenti: 29
Votanti: 28
Astenuti: 1 (Minuzzo)
Favorevoli: 21
Contrari: 7
Il Consiglio approva
PRESIDENTE:
Do lettura dell'art. 9.
Art. 9
(Fondi speciali)
La Regione costituisce in sede di prima applicazione della
presente legge, un fondo di dotazione di diecimiliardi di lire
destinato agli interventi di cui all'art. 5.
Gli incrementi che in qualsiasi modo si potranno verificare
su tale fondo verranno riportati, al termine di ciascun esercizio,
in aumento dei fondi di dotazione.
PRESIDENTE:
Metto in approvazione l'art. 9 testè
letto.
ESITO DELLA VOTAZIONE
Presenti: 29
Votanti: 28
Astenuti: 1 (Minuzzo)
Favorevoli: 21
Contrari: 7
Il Consiglio approva
PRESIDENTE:
Do lettura dell'art. 10.
Art. 10
(Obbligazioni)
La FINAOSTA può emettere obbligazioni al portatore o
nominative, determinandone le modalità di collocamento con le forme
e nei limiti previsti dall'art. 2410 del Codice civile e dalle
altre disposizioni vigenti.
PRESIDENTE:
Metto in approvazione l'art. 10 testè
letto.
ESITO DELLA VOTAZIONE
Presenti: 29
Votanti: 28
Astenuti: 1 (Minuzzo)
Favorevoli: 21
Contrari: 7
Il Consiglio approva
PRESIDENTE:
Do lettura dell'art. 11.
Art. 11
(Rapporti con la Regione)
Il bilancio di esercizio della costituenda società
finanziaria, corredato delle relazioni degli amministratori e del
collegio sindacale e del verbale di approvazione dell'assemblea,
deve essere presentato al Presidente della Giunta regionale entro
trenta giorni dall'approvazione dell'assemblea e dallo stesso
comunicato al Consiglio regionale.
La FINAOSTA ha inoltre l'obbligo di trasmettere rendiconti
periodici, secondo modalità stabilite dalla Giunta regionale, degli
interventi eseguiti per conto della Regione Valle d'Aosta.
PRESIDENTE:
Metto in approvazione l'art. 11 testè
letto.
ESITO DELLA VOTAZIONE
Presenti: 29
Votanti: 28
Astenuti: 1 (Minuzzo)
Favorevoli: 21
Contrari: 7
Il Consiglio approva
PRESIDENTE:
Do lettura dell'art. 12.
Art. 12
(Consiglio di Amministrazione)
La FINAOSTA è amministrata da un consiglio composto da nove
membri.
Alla Regione Valle d'Aosta spetta la nomina, ai sensi
dell'art. 2458 del Codice Civile, del Presidente del Consiglio di
Amministrazione. La nomina degli altri membri del Consiglio verrà
effettuata dall'Assemblea su designazione, da parte della Regione,
di un numero di Consiglieri, per i quali è autorizzata a prestare
cauzione, proporzionato per eccesso alla sua quota di capitale, e
su designazione da parte degli altri azionisti spetta comunque
complessivamente, e indipendentemente dall'entità della loro
partecipazione al capitale sociale, la designazione di almeno un
Consigliere.
Il Consiglio regionale designa due componenti del Consiglio
di Amministrazione, di cui uno proposto dalla minoranza
consiliare.
La Giunta regionale provvede alla nomina del Presidente del
Consiglio di Amministrazione e alla designazione dei restanti
Consiglieri di competenza regionale.
Se nel corso di un esercizio vengono a mancare uno o più
Amministratori si provvede alla loro sostituzione a forma di legge,
ritenendosi decaduto l'intero Consiglio di Amministrazione qualora
venga a mancare la maggioranza dei suoi componenti.
Non possono far parte del Consiglio di Amministrazione della
FINAOSTA coloro che abbiano liti pendenti con la medesima nonché
coloro che abbiano partecipazioni nelle imprese finanziate a
qualsiasi titolo dalla FINAOSTA. La stessa incompatibilità sussiste
qualora dette condizioni si verifichino nel coniuge, nei parenti o
negli affini entro il terzo grado.
Non possono parimenti ricoprire le anzidette cariche coloro
che abbiano rapporti di coniugio, di parentela o di affinità entro
il terzo grado, con i dipendenti o con i prestatori di opera a
qualsiasi titolo stabilmente retribuiti dalla FINAOSTA.
PRESIDENTE:
Metto in approvazione l'art. 12 testè
letto.
ESITO DELLA VOTAZIONE
Presenti: 29
Votanti: 28
Astenuti: 1 (Minuzzo)
Favorevoli: 21
Contrari: 7
Il Consiglio approva
PRESIDENTE:
Do lettura dell'art. 13.
Art. 13
(Collegio sindacale)
Il collegio sindacale è composto di tre membri effettivi e
due supplenti, i quali durano in carica tre esercizi.
Alla Regione Valle d'Aosta spetta la nomina, ai sensi
dell'art. 2458 del Codice Civile, del Presidente del collegio
sindacale.
La nomina degli altri due membri del collegio sarà effettuata
dall'assemblea su designazione, da parte della Giunta regionale, di
un sindaco effettivo ed uno supplente e su analoga designazione da
parte degli altri azionisti.
L'assemblea degli azionisti determinerà gli emolumenti ed i
gettoni di presenza da corrispondere ai sindaci effettivi.
PRESIDENTE:
Metto in approvazione l'art. 13 testè
letto.
ESITO DELLA VOTAZIONE
Presenti: 29
Votanti: 28
Astenuti: 1 (Minuzzo)
Favorevoli: 21
Contrari: 7
Il Consiglio approva
PRESIDENTE:
All'articolo 14 metto in approvazione
l'articolo soppressivo dell'articolo stesso.
ESITO DELLA VOTAZIONE
Presenti: 29
Votanti: 28
Astenuti: 1 (Minuzzo)
Favorevoli: 21
Contrari: 7
Il Consiglio approva
PRESIDENTE:
Do lettura dell'art. 14 (ex art. 15).
Art. 14
(Norma finanziaria)
La spesa di complessive lire venti miliardi a carico
dell'esercizio 1982, derivante dall'applicazione degli artt. 8 e 9
della presente legge, graverà per lire diecimiliardi
sull'istituendo capitolo "Spese per la sottoscrizione di titoli
azionari della società FINAOSTA S.p.A. per gli interventi della
gestione ordinaria" del bilancio di previsione della Regione per
l'anno 1982, per lire diecimiliardi sull'istituendo capitolo "Spese
per la costituzione del fondo di dotazione della società FINAOSTA
S.p.A. per gli interventi della gestione speciale" del bilancio
stesso e sui corrispondenti capitoli per gli esercizi
futuri.
Alla copertura dell'onere di cui al comma precedente si
provvede mediante prelievo di pari somma dal cap. 50150 "Fondo
globale per il finanziamento di spese per ulteriori programmi di
sviluppo - Spese di investimento - (allegato
n.
8 - Sviluppo
economico)" del bilancio di previsione della Regione per
l'esercizio 1982.
PRESIDENTE:
Metto in approvazione l'art. 14 testè
letto.
ESITO DELLA VOTAZIONE
Presenti: 29
Votanti: 28
Astenuti: 1 (Minuzzo)
Favorevoli: 21
Contrari: 7
Il Consiglio approva
PRESIDENTE:
Do lettura dell'art. 15 (ex art. 16).
Art. 15
(Variazione al bilancio)
AZ bilancio
di
previsione della Regione per
l'esercizio 1982 sono apportate le seguenti variazioni:
PARTE SPESA
Variazioni in aumento
Settore 2.2.2. - Sviluppo economico
Programma 2.2.2.09 - Interventi promozionali per l'industria
Capitolo 36350 (di nuova istituzione)
Spese per la sottoscrizione di titoli azionari della Società
FINAOSTA - S.p.A
L.R. artt. 4 e 8
£ 10.000.000.000
Capitolo 36400 (di nuova istituzione)
Spese per la costituzione del fondo di dotazione della Società
FINAOSTA - S.p.A. per gli interventi della gestione speciale
L.R. artt. 5 e 9
£ 10.000.000.000
Totale £ 20.000.000.000
Variazione in diminuzione
Capitolo 50150
Fondo per il finanziamento di spese per ulteriori programmi
di sviluppo (spese di investimento)
£ 20.000.000.000
PRESIDENTE:
Metto in approvazione l'art. 15.
ESITO DELLA VOTAZIONE
Presenti: 29
Votanti: 28
Astenuti: 1 (Minuzzo)
Favorevoli: 21
Contrari: 7
Il Consiglio approva
PRESIDENTE:
Do lettura dell'art. 16 (ex art. 17)
Art. 16
La presente legge è dichiarata urgente ai sensi del 3° comma
dell'art. 31 dello Statuto speciale e entrerà in vigore il giorno
successivo a quello della sua pubblicazione nel Bollettino
Ufficiale della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE:
Metto in approvazione l'art. 16 testè
letto.
ESITO DELLA VOTAZIONE
Presenti: 28
Votanti: 27
Astenuti: 1 (Minuzzo)
Maggioranza: 18
Favorevoli: 20
Contrari: 7
Il Consiglio approva
PRESIDENTE:
Metto in approvazione per votazione segreta
la legge nel suo complesso.
VOTAZIONE PER SCRUTINIO SEGRETO
ESITO DELLA VOTAZIONE
Presenti: 29
Votanti: 28
Astenuti: 1 (Minuzzo)
Favorevoli: 21
Contrari: 7
Il Consiglio approva
