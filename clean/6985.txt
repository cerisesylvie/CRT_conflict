Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1488 del 25 settembre 1985 - Resoconto
OGGETTO N. 1488/VIII - ULTIMAZIONE ED UTILIZZO DELLA
PISCINA-PALESTRA DI VERRES. (INTERROGAZIONE).
PRESIDENTE
: Do lettura dell'interrogazione presentata dai
Consiglieri Cout e Dolchi.
INTERROGAZIONE
La piscina-palestra di Verrès dovrebbe, da quanto risulta,
essere quasi terminata. E' una costruzione che potrà rispondere
alle esigenze sportive e di svago della popolazione della zona, in
modo particolare dei giovani.
A conoscenza del fatto che esistevano negli anni scorsi
problemi per l'utilizzo delle palestre da parte delle scuole della
zona (era stato addirittura istituito un servizio di trasporto per
usufruire della palestra delle scuole elementari di Arnad);
i sottoscritti Consiglieri regionali
INTERROGANO
gli Assessori competenti per sapere:
1)
a che punto sono i lavori della piscina-palestra di
Verrès e per quando si prevede la sua apertura alle scuole ed al
pubblico;
2)
chi gestirà la piscina-palestra di Verrès;
3)
se per quest'anno, ed a partire da che periodo, le
scuole della zona potranno usufruire almeno della palestra,
risolvendo in questo modo il problema doversi recare ad
Arnad.
PRESIDENTE
: Il punto n, 10 all'ordine del giorno, se il
Consiglio non ha niente in contrario, verrà discusso unitamente al
punto n. 15 ed al n. 50, perchè riguarda un argomento similare,
quindi posticiperei la discussione al n. 50 sia del punto n. 10 che
del punto 15.
Sull'interrogazione in oggetto, ha chiesto di parlare
l'Assessore al Turismo, Urbanistica e Beni Culturali, Borbey, ne ha
facoltà.
BORBEY (D.C.):
Prendo io la parola e non il collega
Assessore Fosson, perché circa 15 giorni or sono l'Assessorato dei
Lavori Pubblici ha consegnata ufficialmente l'immobile
all'Assessorato al Turismo, il quale, in collaborazione con
l'Assessorato alla Pubblica Istruzione dovrà provvedere per
scegliere l'indirizzo della gestione della palestra-piscina di
verrès.
I lavori sono ultimati, anche con la sistemazione dell'area
esterna, però l'immobile per essere agibile deve essere dotato
ancora di arredamento. L'arredamento della piscina è stato ordinato
prima delle vacanze estive e purtroppo arriverà solo entro la prima
quindicina di ottobre, quindi, con l'allestimento, prevediamo che
l'arredamento della piscina potrà essere completato entro il 15
novembre. Invece per quanto riguarda l'allestimento e l'arredamento
della palestra, sono in fase di esecuzione (o lo saranno a giorni)
le strisce, diciamo impropriamente la segnaletica della palestra e
quindi le varie delimitazioni dei campi gioco della pallamano, del
basket, della pallavolo e del tennis. Sono invece direttamente i
funzionari dell'Assessorato della Pubblica Istruzione che, in
collaborazione con i Lavori Pubblici, hanno ordinato gli attrezzi
per la palestra scolastica, di cui si prevede l'installazione
senz'altro entro ottobre.
Quindi riteniamo di aprire la palestra entro il 15 novembre e
non oltre, lo dico per sicurezza perchè potremmo farlo forse già
entro il ° ottobre, mentre è prevista l'apertura ufficiale al
pubblico ed alle scuole della piscina più o meno il ° gennaio 1986.
Questo non per il ritardo dell'arredamento o in attesa
dell'arredamento, ma perché dovremo andare alla ricerca di una
società o di privati che siano in grado di gestire provvisoriamente
la piscina. Dico provvisoriamente perché è intenzione della Giunta
regionale dare la piscina in gestione per un anno o ad una società
che gestisce già una palestra pubblica oppure a qualche privato che
verrà ritenuto idoneo, perché gli impianti della palestra di verrès
sono sofisticati ancora di più di quelli delle altre palestre. E'
stata inserita infatti una pompa di calore che è costata non poco,
anche se tale costo senz'altro inciderà, riducendolo, sul costo
della gestione.
Prima di indire una gara d'appalto si dovrà verificare entro un
anno quali potranno essere le spese di gestione ed in modo
particolare le spese di riscaldamento, spese che non possiamo in
questo momento confrontare con le altre piscine, proprio perchè
abbiamo inserito la pompa di calore che siamo convinti - e tutti ce
lo auguriamo, perché gli esperti ce lo hanno indicato - ci farà
risparmiare un buon 30% rispetto alle altre piscine. Quindi la
previsione è che per fine ottobre, massimo 15 novembre, ci sarà
l'apertura della palestra, al° gennaio l'apertura della
piscina.
PRESIDENTE
: Ha chiesto di parlare l'Assessore alla
Pubblica Istruzione Faval, ne ha facoltà.
FAVAL (U.V.):
Je voulais seulement ajouter une chose,
parce que je crois qu'au fond l'Assesseur Borbey a déjà répondu à
toutes les questions qui étaient posées dans l'interrogation.
Je voulais préciser que l'on pense, en tant qu'Assessorat à
l'Instruction Publique, d'utiliser pour les exigences scolaires les
matins entre 8 h. et midi, et deux après-midi entre 2 h. et demie
et 4 h. et demie. Cela pour permettre l'utilisation des structures
aussi pour les activités sportives de la Basse Vallée.
Donc aussitôt que la salle de gymnastique sera disponible
l'école est prête à l'utiliser.
PRESIDENTE
: Ha chiesto di parlare il Consigliere Cout, ne
ha facoltà.
COUT (P.C.I.):
Solo per ringraziare gli Assessori della
risposta, sperando che le date siano mantenute, e per dire che
concordo con l'Assessore Borbey sul fatto che un'attenzione
particolare dovrà essere usata nella scelta di chi dovrà gestire la
piscina-palestra di Verrès, in quanto il complesso è molto
delicato.
