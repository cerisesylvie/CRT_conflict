Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1013 del 20 dicembre 1984 - Resoconto
OGGETTO N. 1013/VIII - DISEGNO DI LEGGE CONCERNENTE: "NORME
INTEGRATIVE IN MATERIA DI ISCRIZIONE DELLE IMPRESE TURISTICHE NELLA
SEZIONE SPECIALE DEL REGISTRO DEGLI ESERCENTI IL COMMERCIO, DI CUI
ALL'ARTICOLO 5 DELLA LEGGE 17 MAGGIO 1983, N. 217".
PRESIDENTE:
Ha chiesto la parola l'Assessore
all'Industria, Commercio, Artigianato e Trasporti Lanivi; ne ha
facoltà.
LANIVI (A.D.P.):
Chiederei l'iscrizione all'ordine del
giorno in via d'urgenza di un disegno di legge che è stato già
approvato dalla Giunta regionale e che concerne "Norme integrative
in materia di iscrizione delle imprese turistiche nella sezione
speciale del registro degli esercenti il commercio, di cui
all'articolo 5 della legge 17 maggio 1983, n. 217
".
La
Commissione competente ha espresso all'unanimità parere favorevole
con un emendamento che sottoporrò al Consiglio se verrà accettata
l'iscrizione in via d'urgenza di questo oggetto.
PRESIDENTE:
Se nessuno chiede la parola, metto in
votazione la richiesta di iscrizione immediata all'ordine del
giorno, ai sensi del
2°
comma dell'art. 50 del Regolamento
interno del Consiglio:
ESITO DELLA VOTAZIONE
Presenti, votanti e favorevoli:
28.
Il Consiglio approva all'unanimità, deliberando pertanto di
procedere nell'adunanza in corso alla discussione e alla decisione
sul D.L. N. 140.
PRESIDENTE:
Dichiaro aperta la discussione generale.
Ha chiesto la parola l'Assessore all'Industria, Commercio,
Artigianato e Trasporti Lanivi; ne ha facoltà.
LANIVI (A.D.P.):
L'emendamento aggiunto è relativo alla
dichiarazione d'urgenza del disegno di legge in oggetto.
PRESIDENTE:
Passiamo all'esame dell'articolato.
Do lettura dell'articolo 1:
Art.
1
I soggetti che sono divenuti proprietari o gestori di una
azienda per l'esercizio dell'attività ricettiva nel periodo
compreso tra il 9 giugno 1983 ed il 31 dicembre 1984 possono
ottenere l'iscrizione nella sezione speciale del Registra degli
esercenti il commercio, di cui all'articolo 5 della legge 17 maggio
1983, n. 217, anche se non sono in possesso della licenza di scuola
media inferiore, purchè dimostrino di ave re assolto agli obblighi
scolastici.
PRESIDENTE:
Se nessuno chiede la parola, metto in
approvazione l'articolo 1 testé letto:
ESITO DELLA VOTAZIONE
Presenti, votanti e favorevoli: 29.
Il Consiglio approva all'unanimità.
PRESIDENTE:
Do lettura dell'articolo 2:
Art. 2
La disposizione di cui all'art. 5, ultimo comma, della legge 17
maggio 1983, numero 217, si applica anche a coloro che dimostrino
di avere esercitato, l'attività turistico ricettiva in rifugi
alpini alla data del 9 giugno 1983, ancorché non siano in possesso
della relativa autorizzazione.
PRESIDENTE:
Se nessuno chiede la parola metto in
approvazione l'articolo 2. testé letto:
ESITO DELLA VOTAZIONE
Presenti, votanti e favorevoli: 29.
Il Consiglio approva all'unanimità.
PRESIDENTE:
Do lettura dell'articolo 3, relativo alla
dichiarazione d'urgenza:
Art. 3
La presente legge è dichiarata urgente ai sensi del 3° comma
dell'art. 31 dello Statuto speciale ed entrerà in vigore il giorno
successivo a quello della sua pubblicazione nel Bollettino
Ufficiale della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE:
Se nessuno chiede la parola, metto in
approvazione l'articolo 3 testé letto:
ESITO DELLA VOTAZIONE
Presenti, votanti e favorevoli: 29.
Il Consiglio approva all'unanimità.
PRESIDENTE:
Il Consiglio è chiamato ora a pronunciarsi
per votazione segreta sul complesso della legge.
VOTAZIONE A SCRUTINIO SEGRETO
ESITO DELLA VOTAZIONE
Presenti: 30
Votanti: 30
Favorevoli: 29
Contrari: 1
Il Consiglio approva.
