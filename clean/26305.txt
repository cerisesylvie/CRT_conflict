Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 111 del 15 marzo 1973 - Resoconto
OGGETTO N. 111/73 - Disegno di legge regionale concernente:
"Proroga con modifiche per l'anno 1973 delle norme regionali
vigenti riguardanti provvidenze per la ripresa dell'industria
edilizia nel settore dell'edilizia economica e popolare".
Chantel
(P.S.I.)
- Questa mattina io ho già dato
delle delucidazioni su questa legge del 1965, con le modifiche
fatte nel 1967, di modo che le variazioni in questa legge sono
semplicemente sull'entità dei mutui che tendono a far cadere la
scelta sulle costruzioni di alloggi diciamo così monofamiliari o di
alloggi in cooperative o ricostruzioni e risistemazioni di vecchi
alloggi.
Naturalmente perché riteniamo in questo modo di andare
maggiormente incontro alle necessità e il buon impego del capitale
per gli utenti che diventeranno così padroni del proprio alloggio,
perché riteniamo che senza dubbio la costruzione in proprio
dell'alloggio venga a costare meno che l'alloggio acquistato
dall'impresa.
Già questa mattina ho ribadito che approvando questa legge
bisognerà approvare anche la fideiussione da parte della regione
verso quegli utenti che costruendo nuovo alloggio devono avere il
mutuo in tempo utile vero, e in rapporto all'avanzamento dei lavori
per non sottostare, dopo aver avuto un mutuo da parte della
Regione, a chiedere per un anno o due i soldi alla banca al tasso
di interesse normale e non con l'intervento della Regione.
Non solo a tasso di interesse normale ma non l'interesse
concordato in questo caso con la Regione. È logico che l'Istituto
bancario non vuole emettere il mutuo se non ha una garanzia
ipotecaria e questa garanzia ipotecaria la emetterà in un secondo
tempo, vero, e fino allora varrà la fideiussione eventuale della
Regione.
Ci sono solo una o due correzioni da fare di sbaglio nella
battuta, cioè quando parliamo di artigiani, ecc. Abbiamo portato il
nuovo tasso da chi può concorrere alla cifra di 2.600.000 per i
lavoratori subordinati ecce cc. E abbiamo portato per gli artigiani
e i pensionati il valore a 1.300.000, qui è scritto 1.200.000 ma è
1.300.000; faremo la correzione nelle percentuali perché ad un bel
momento ci sono delle percentuali dove noi abbiamo un punteggio che
non ha valore zero sarà quello che va da 1.225.000 a 1.300.000,
questo anche perché sarà esattamente la metà dell'altro punteggio
che parte da 1.100.000 per il punteggio e arriva a 2.600.000; in
uno il punteggio di 150.000 per ogni scatto e nell'altro invece è
di 75.
Si sono favoriti in questo caso qui anche la possibilità di
aggiustatura o di ricostruzione di case nel settore dei contadini,
dei Coldiretti.
Questo in via di massima, caso mai la discussione potrà avvenire
si singoli articoli.
Montesano (P.S.D.I.)
- La parola al Consigliere
Andrione.
Andrione (U.V.)
- Io vorrei chiedere in particolare al
Presidente della Giunta e a tutti i Gruppi se si deve intendere che
le proposte di cui ai nn. 15 e 17, evidentemente in relazione al
fondo di rotazione testé approvato, sono alternative e soppressive,
almeno negli intendimenti della Giunta, e di altri Gruppi, delle
proposte di cui ai numeri 18, 19 e 20, proponenti Dolchi e Siggia e
Pedrini e Maghetti, in quanto mi sembrerebbe impossibile che il
Consiglio approvi le une e le altre leggi.
Questo in relazione a quanto proposto questa mattina dal
Consigliere Dolchi che ha chiesto di finanziare la legge di cui al
n. 18 con l'accensione di un mutuo di un miliardo per cinque
anni.
Ora io vorrei sapere dai differenti Gruppi, dal Consiglio,
almeno per quanto riguarda me io voterò a favore delle proposte
della Giunta, ma votando a favore delle proposte della Giunta di
cui ai nn. 15 e 17, automaticamente voterò contro le proposte 18,
19 e 20 in quanto a me sembrano alternative e concorrenti e non mi
sembra possibile votare le une e le altre, forse da quella parte si
dissente.
Pedrini (P.L.I.)
- Evidentemente noi abbiamo letto la
legge che è stata preparata dalla Giunta e dobbiamo dire con
estrema franchezza, come siamo abituati a fare, che questa Giunta è
stata abilissima, perché? Ma perché il Gruppo Comunista aveva
presentato a sua volta con i suoi due rappresentanti un disegno di
legge, e cosa ha fatto la Giunta? Evidentemente, secondo me la
Giunta non ha fatto che abilmente mettere insieme le tre leggi,
trovare una soluzione la più adatta possibile nella sua formazione,
diciamo proprio di scritto, di stesura ecc., e poi ci ha portato
questa nuova legge regionale che evidentemente ricalca un pochino
la 18, la 19 e la 20.
Devo dire, anzi, che ad un certo punto è stata addirittura
migliorativa, perché? Ma perché noi Liberali avevamo chiesto un
alloggio di cinque camere con i servizi, abitazione civile per gli
agricoltori, e la Giunta è stata oltre mai, e noi siamo lieti di
questo perché non speravamo in tanto, ma evidentemente ha portato
mediante l'articolo, adesso non mi viene, comunque ha portato a 180
mq, ecco all'articolo 11, ha portato la superficie utile a mq 180
per cui se non in estensione, almeno in altezza, evidentemente
possono uscire anziché uno o due alloggi di 90 mq che dà una certa
serietà e una certa garanzia di riuscita ai fini che noi vogliamo,
sia all'introito che deve avere il nostro agricoltore.
E allora che cosa c'è da dire? Ma c'è da dire che noi senza
alcuna presunzione, non so l'amico Dolchi, amico veramente sul
piano personale non sul piano politico, la precisazione forse era
inutile ma comunque qua si gioca sempre ai bussolotti quindi è bene
dirlo, perché qua più di una volta noi Liberali abbiamo votato per
questa Giunta e siamo stati accusati poi, dice voi siete con i
comunisti, ecc. ecc. allora mi sia permesso questo inciso che vuol
essere soltanto un inciso squisitamente politico, tenendo ancora
una volta a precisare, il Presidente me lo deve concedere, che
tutte le volte che in questa sede i comunisti hanno presentato
qualcosa, e mi ripeto, specie, mi richiamo alla legge sui
silicotici, i liberali sono stati gli unici in questa Assemblea a
votare a favore della legge dei comunisti perché in quel momento
ritenevamo che fosse veramente necessaria una legge che venisse
incontro ai silicotici valdostani, e noi non abbiamo nessun timore
né delle accuse più o meno velate che ci vengono fatte perché se e
da qualsiasi parte viene proposta una legge buona noi siamo qua per
votarla indipendentemente da chi la presenta. Questo è il modo
nostro di agire, questa è la nostra forma mentis, questo è quanto
noi desideriamo fare in questo Consiglio sia a portare una voce
chiara e pulita di quello che è il nostro pensiero. E, detto
questo, che era doveroso, io devo concludere dicendo che
evidentemente noi della nostra stampa diremo come questa Giunta ha
benignamente direi aspirato le cose buone che la legge
Pedrini-Maghetti o Maghetti-Pedrini avevano fatto, le ha recepite e
ha fatto una legge sua che noi andiamo oggi ad approvare, almeno
come Gruppo Liberale perché riteniamo siano soddisfatte quelle
istanze in favore degli agricoltori che noi con la nostra legge
chiedevamo, grazie.
Montesano (P.S.D.I.)
- Altri che chiedono la parola?
Quindi, Consigliere Pedrini, una domanda che avrei dovuto farla
quando arriviamo al punto 20, quindi la ritira la sua legge?
Pedrini (P.L.I.)
- La ritiriamo con questa netta
spiegazione che la ritiriamo perché la Giunta ha aspirato quelle
che erano...
Montesano (P.S.D.I.)
- ...al momento opportuno,
Consigliere Tonino.
Tonino (P.C.I.)
- Dunque, questo provvedimento di legge
migliorativo rispetto al precedente per il fatto che aumenta la
cifra del mutuo e aumenta anche la portata del reddito da 2 milioni
a 2.600.000 è senza dubbio un miglior passo avanti rispetto alla
legge precedente, e concordo con quanto è stato detto stamane
dall'Assessore alla Sanità, cioè alle Finanze, quando diceva che
bisognava rivedere con le banche il modo in cui dovevano essere
dati questi soldi ai mutuati, perché fino adesso cosa
succedeva?
Montesano (P.S.D.I.)
- Per favore, per favore, guardi che
il Consigliere Tonino si rivolge all'Assessore alle Finanze!
Tonino (P.C.I.)
- Ecco stavo dicendo che concordavo con
quanto Lei aveva detto questa mattina, insomma di rivedere il
criterio con le banche per i mutui da dare a questi lavoratori che
facevano domanda, perché fino adesso succedeva questo: che
incominciavano a percepire il primo acconto i lavoratori quando
arrivavano ad aver fatto il 75% dei lavori della casa, questo
voleva dire spendere sette, otto, dieci milioni prima di riuscire
ad avere il primo acconto, il primo acconto dalla banca.
Ora questo non è possibile, e spesse volte capitava anche che
veniva offerto dalla banca quando il lavoratore era con l'acqua
alla gola e veniva offerta una cifra magari per poter andare avanti
e così prendevano gli interessi e da una parte e anche
dall'altra.
Quindi se si fa una cosa migliorativa in questo senso è sempre
ben fatto.
Ritengo però, anzi riteniamo come Gruppo Comunista, che vi sia
un fatto importante in questa legge che secondo noi debba essere
rivisto, questo fatto riguarda il reddito che può anche andare bene
portato a 2.600.000, ma è sul criterio in cui viene giudicato
questo reddito che secondo noi non va, verso una determinata
categoria, e vi faccio degli esempi per meglio mettere in luce le
cose che secondo noi non vanno, malgrado il senso migliorativo di
questa legge.
Vi è il caso, dico subito, il caso di due fratelli per esempio
che il reddito assommato di questi due fratelli naturalmente supera
i 2.600.000, ma sappiamo tutti benissimo come si fa, si formano due
nuclei familiari e tutti e due i fratelli percepiscono e non c'è
niente di male perché poi si tratta di lavoratori.
C'è invece il fatto di coniugi che entrambi lavorano, lavora il
marito e lavora la donna, e la donna magari con un bambino di
tenera età, e allora che cosa succede? La donna deve mantenersi,
deve procurare per il governo del bambino e deve pagare per questo
una governante e quindi il reddito della moglie viene a cadere. Ora
a questo riguardo io ricordo che alcuni Comuni già nel criterio di
tassazione per la tassa di famiglia avevano visto bene, proprio sul
reddito della moglie, proprio considerando questi fattori, avevano
detratto la somma non so alcuni 500.000 sullo stipendio, proprio
sulla cifra imponibile, proprio per queste ragioni insomma, perché
la donna che lavora non ha il reddito completo così come può averlo
un'altra, perché spende questi soldi qui, spende naturalmente
questi soldi qui per il mantenimento del bambino, per il governo di
questo bambino, una governante sappiamo tutti quanto costa.
Per cui noi proporremmo, se è possibile, un emendamento
all'articolo 8.
Montesano (P.S.D.I.)
- Quando sarà per l'articolo allora
lo annuncia, scusi.
Tonino (P.C.I.)
- Va bene, allora, comunque volevo solo
informare di questo.
Montesano (P.S.D.I.)
- La parola al Consigliere
Dolchi.
Dolchi (P.C.I.)
- Siccome si è posto un problema, cioè
che trovandoci di fronte a cinque leggi sono mantenute tutte, su
cosa praticamente il Consiglio è chiamato a deliberare e quali sono
le possibilità finanziarie di queste quattro leggi, che queste
cinque leggi diventate quattro dopo la dichiarazione del collega
Pedrini, questi finanziamenti, su quali finanziamenti possono
contare.
Mi sembra che sulla 15, cioè, qui farei un piccolo inciso, se
l'Assessore alle Finanze presentando due leggi uguali, le chiamasse
anche, due leggi non uguali, le chiamasse anche in modo diverso
invece che chiamarle in modo uguale, tenuto conto che sono
differenti, e se avessimo una numerazione che ci permettesse di
chiamare le leggi con un numero anziché ogni volta stare lì ad
arrabattarsi dicendo questa è la proroga del mutuo, questa è la
spesa degli 800 milioni, per intenderci, visto che l'oggetto è
tutto uguale, quindi non sapremmo come capacitarci in mezzo a
queste leggi che hanno tutte lo stesso oggetto.
Comunque dicendo la proroga del mutuo ha il suo finanziamento;
la legge per la spesa degli 800 milioni ha il suo
finanziamento.
Noi proponiamo per la legge che porta il n. 18 e che chiamiamo
così quella delle case a basso fitto per il piano quinquennale, ha
una sua proposta di finanziamento; io stamattina illustrandola l'ho
accennato, si tratta di prevedere una spesa di cinque miliardi con
uno stanziamento annuo di un miliardo di lire, mediante contrazione
di mutuo, l'accensione di un articolo in entrata e di corrispettivo
in uscita, cioè la contrazione di un mutuo da parte
dell'Amministrazione Regionale che si rinnova per gli anni
1973-1974-1975-1976 e 1977. Ecco quindi noi intendiamo giungere al
voto della legge relativa al n. 18, cioè della legge sulla casa, e
abbiamo in proposito espresso il nostro punto di vista
sull'eventuale finanziamento del provvedimento.
Per quanto riguarda la legge n. 19, quella del risanamento
conservativo del centro storico, chiamiamola così, il problema si
pone in modo più complesso perché nel frattempo in questi due anni
sono state emanate anche norme e c'è tutto un movimento a livello
culturale per affrontare il problema dei centri storici.
Riteniamo che la nostra legge non disturberebbe comunque nulla
di tutto quanto può studiare e il Comune di Aosta e gli altri
Comuni per la valorizzazione e il risanamento dei centri storici,
mentre riteniamo che un passo in avanti si potrebbe fare con un
incentivo verso i proprietari che prendono l'iniziativa nel quadro,
come dicevo stamattina, delle scelte comunali, delle priorità
comunali e regionali, noi riteniamo che anche questa legge possa
portare un contributo alla soluzione del problema.
Quindi da parte nostra le manteniamo entrambe.
Montesano (P.S.D.I.)
- Altri interventi? Allora la parola
al Presidente della Giunta.
Dujany (D.P.)
- Non mi pare opportuno di intervenire per
chiarire un po' il comportamento della Giunta su questo complesso
di proposte che sono oggetto di discussione in Consiglio.
Mi pare che siano due proposte di iniziativa della Giunta e c'è
una proposta comunista, anzi due proposte comuniste, una tendente
ad uno stanziamento di una certa somma di denaro per l'edilizia
economica e popolare e la seconda per il risanamento dei centri
storici, e una terza legge dei liberali, di cui ha già parlato il
Consigliere Pedrini.
La Giunta ritiene che con le due proposte si possano assorbire
almeno in parte i contenuti delle leggi presentate, della proposta
almeno n. 18 e n. 20, lasciando da parte momentaneamente la
proposta n. 19 "Provvedimenti per il risanamento conservativo di
abitazioni di interesse storico-ambientale".
Perché ritiene che è assorbita? Dunque con la proposta della
Giunta che è stata presentata dall'Assessore alle Finanze circa la
proroga per il 1973 opportunamente aggiornate delle provvidenze
emanate nel 1965, abbiamo esteso ai coltivatori diretti, oltre che
ai lavoratori dipendenti, ai pensionati e agli artigiani, i
provvedimenti di mutui innalzando questo importo del mutuo dai
precedenti cinque milioni ai sette milioni per ogni azienda, per
ogni iniziativa.
In secondo luogo è stato previsto questo aumento dai 5 ai 7
milioni, oltre che per queste categorie, per determinate finalità,
per la costruzione della casa monofamiliare, per la sistemazione di
vecchie case e per la costruzione di case in cooperative, lasciando
immutato l'importo dei cinque milioni per acquisto di alloggi in
condominio.
Nella seconda legge, cioè quella presentata dalla Giunta,
cosiddetta "Provvidenze per la ripresa dell'industria edilizia nel
settore dell'economia popolare" si è ritenuto di prevedere uno
stanziamento di 800 milioni limitatamente a quest'anno, in rapporto
ai finanziamenti disponibili in bilancio da destinare a favore di
tutti i Comuni della Regione per l'acquisto di aree e per la
costruzione di case popolari.
Quindi noi riteniamo con queste due proposte di avere assorbito,
almeno in gran parte, quelli che erano gli obiettivi che si
volevano raggiungere con le due leggi, con le leggi presentate e
dai comunisti e dai liberali.
Quindi riteniamo che approvando le due leggi proposte dalla
Giunta saremmo costretti per la logica conseguenza di respingere la
proposta di legge dei comunisti e di respingere la proposta di
legge del Partito Liberale.
Per quanto riguarda, scusi?
Montesano (P.S.D.I.)
- L'ha ritirata la legge...
Dujany (D.P.)
- L'ha ritirata? Ah beh, evitiamo di
respingerla, ecco mi pare questo è l'indirizzo della Giunta.
Per quanto riguarda invece il provvedimento n. 19, cioè 200
milioni da stanziare per i centri storici e di risanamento storico,
riteniamo che non sia valido in questo momento prevedere uno
stanziamento per la sistemazione dei centri storici per due
motivi.
Primo perché i Comuni non hanno ancora regolamentato il problema
del riordinamento e della sistemazione e del risanamento dei centri
storici; direi che prima di prevedere degli stanziamenti che
rischiano di non essere operanti riteniamo opportuno invitare i
Comuni a voler rivolgere la loro attenzione verso lo studio di
urbanizzazione e di risanamento di questi centri storici
ripartendoli in zone omogenee o naturalmente che siano valide,
successivamente dovremo intervenire con dei finanziamenti.
In secondo luogo non riteniamo opportuno questo provvedimento
perché ripropone una vecchia, un vecchio indirizzo dell'intervento
con il contributo a fondo perduto quando il Consiglio da parecchio
tempo si sta avviando verso provvidenze basate su mutui, su
prestiti a bassissimi tassi di interesse, in modo da poter
incentivare una maggior quantità di opere e in modo da fare una
distribuzione economica più equa e più valida.
Montesano (P.S.D.I.) -
Altri interventi? Allora si può
passare all'esame della legge articolo per articolo, e io invito i
Consiglieri oppure l'Assessore di far presente gli eventuali
emendamenti, prima mi pare il Consigliere Tonino ha annunciato
l'emendamento.
Articolo 1 - Se non vi sono osservazioni io do l'articolo per
approvato. Facciamo una prova, è il primo articolo, chi è
favorevole alzi la mano, contrari, astenuti, il Consiglio
approva.
Articolo 2 - Il Consiglio approva.
Articolo 3 - Consigliere Ramera.
Ramera (D.C.)
- Faccio presente una cosa di poco conto
però mi sembra importante, il nostro Gruppo ha gli allegati, tranne
il sottoscritto, mancante della legge.
Montesano (P.S.D.I.)
- Anch'io ero nelle sue stesse
condizioni.
Ramera (D.C.) -
E allora dico come si fa a seguire una
legge?
Montesano (P.S.D.I.) -
Ho già protestato anch'io, perché
non l'avevo, adesso ne faremo prendere.
Ramera (P.S.D.I.)
- Lei chiede il voto praticamente solo
io la seguo, gli altri non la seguono, no, dico...
Montesano (P.S.D.I.)
- Ha fatto bene sa a dirlo, a chi è
che manca la legge?
Però Consigliere Ramera tutto è spiegabile perché questa legge
fu trasmessa già per l'adunanza precedente e allora Lei come me
doveva avere l'allegato nell'altro fascicolo, comunque chiarito
questo adesso la riceve, c'era già nell'altra seduta.
Siamo arrivati all'articolo 3.
Articolo 3 - Il Consiglio approva.
Articolo 4 - Il Consiglio approva.
Articolo 5 - Il Consiglio approva.
Articolo 6 -  Gal non distragga l'Assessore alle Finanze,
perché mi deve far presente degli emendamenti.
Articolo 6 - Il Consiglio approva.
Articolo 7 - Il Consiglio approva.
Articolo 8 - Ecco prima la parola all'Assessore e dopo a Tonino,
o al contrario, beh, è lo stesso.
Chantel
(P.S.I.)
- Un emendamento, a pagina 5, le
ultime quattro righe, dell'articolo 8, pagina 5, le ultime,
paragrafo c) ultime righe in fondo "se è lavoratore subordinato L.
1.300.000" invece di "1.200.000", "al netto della detrazione di L.
100.000 per il coniuge e per ogni altro componente della
famiglia".
Montesano (P.S.D.I.)
- Ma noi non possiamo scrivere
leggendo così.
Chantel
(P.S.I.)
- C'è solo da correggere
1.200.000 in un milione trecentomila, solo quello.
Montesano (P.S.D.I.)
- Nella lettera c)?
Chantel
(P.S.I.)
- Nella lettera c) alla fine.
Montesano (P.S.D.I.)
- Ecco correggere 1.300.000.
Chantel
(P.S.I.)
- 1.200.000 in 1.300.000 e
basta.
Montesano (P.S.D.I.)
- D'accordo.
Consigliere Tonino.
Tonino (P.C.I.)
- L'emendamento che proporrei io è
questo, proprio per le ragioni che ho detto prima. Si tratta di
venire incontro a quegli stipendi che assommati assieme del marito
e della moglie e che è proprio nel caso specifico che hanno dei
bambini in tenera età, questo vuol dire sopportare delle spese
ingenti perché a noi ci mancano quelle strutture portanti che sono
gli Asili Nido ancora, perché se ci fossero queste strutture Asili
Nido e allora i bambini in tenera età potrebbero essere messi
nell'Asilo Nido, ma mancando questo queste donne che lavorano
devono cercarsi una governante e la governante costa, per cui il
reddito sincero, diciamo vero, scende dalla cifra e quindi...
Montesano (P.S.D.I.)
- Se lei formulasse
l'emendamento...
Tonino (P.C.I.)
- Ecco io formulo, volevo specificare il
motivo per cui lo propongo l'emendamento, l'emendamento avrebbe
questo senso in fondo all'articolo 8: "Al lavoratore..."
Montesano (P.S.D.I.) -
Mettiamo un punto d).
Tonino (P.C.I.)
- Un punto d) se vuole metterlo, in fondo
"al lavoratore che assomma il suo reddito a quello della moglie
avente a carico bambini in tenera età, il reddito della moglie
oltre alla detrazione di cui alla presente legge, viene dedotto del
50% dello stipendio annuo percepito". Mi pare una cosa equa
insomma, altrimenti queste qui non entrano mai dentro, mentre
invece rientrano quelle che ho detto prima, che costituiscono due
nuclei familiari e lo percepiscono e questi qui che invece
veramente ne avrebbero bisogno non rientrano mai dentro, perché
veramente hanno delle spese perché mi riferisco a quei casi dove ci
sono dei bambini in tenera età, che ci vuole una governante, perché
non abbiamo le strutture portanti da poter mettere il bambino.
Questo è il caso specifico.
Chantel
(P.S.I.)
- Calcolando che per coniugi
vengono già detratte, 100.000 lire sul reddito vengono detratte al
netto per ogni figlio, noi siamo già in una famiglia con moglie e
due figli quasi sul reddito di 2.900.000 e allora io direi una
cosa: se accettiamo ancora un'ulteriore non è più edilizia
popolare, allora lo diamo a tutti e mettiamo, è inutile che
mettiamo delle limitazioni, perché abbiamo portato un reddito mi
sembra che sia abbastanza rotondo.
Se noi in quel modo lì arriviamo a 3, 3.500.000, 3.600.000 non è
più popolare, è una bonifica che dovremmo dare a tutti, perché mi
sembra che più o meno la gente che è sposata è tanta, vero, e che
oramai in certi nuclei familiari che lavorano tra due è vero,
l'arrotondamento del bilancio è tale che io, per mio conto, vero,
non lo trovo logico.
Abbiamo messo una limitazione perché abbiamo parlato di edilizia
popolare, avessimo parlato di edilizia semplice sarei perfettamente
d'accordo, ma abbiamo parlato di edilizia popolare.
Ora di edilizia popolare, elevando il reddito che si avvicina
proprio nel caso della moglie, dei figli ecc., a quasi tre milioni
non vedo come noi, parlando di edilizia popolare, possiamo ancora
aumentare ulteriormente questo reddito.
Montesano (P.S.D.I.)
- Altri interventi? Consigliere
Tonino.
Tonino (P.C.I.)
- Ma io non so se non mi sono spiegato
bene, io dicevo questo: che mentre per un caso, ho citato dei casi
prima, papà e figlio riescono a formare due nuclei familiari e in
effetti invece il reddito è questo e non possiamo intervenire per
rivedere queste cose, qui queste cose non sono possibili, mentre in
più qui c'è la moglie che ha un figlio in tenera età che deve darlo
ad una governante perché costa, per cui il reddito sincero non è
quello della busta paga perché una buona metà dello stipendio della
moglie va a finire per accudire il figlio.
Montesano (P.S.D.I.)
- Altri interventi?
Allora va messo ai voti prima l'emendamento del Consigliere
Tonino che avete sentito, poi lo consegnerà semmai per iscritto ai
funzionari perché io non l'ho scritto, quindi dovrà poi essere
portato alla Segreteria, io lo vorrei rileggere, all'articolo 8
viene aggiunto un punto d) nel quale viene detto: - emendamento del
Consigliere Tonino: "Al lavoratore che assomma al suo reddito
quello della moglie, avente a carico bambini in tenera età, il
reddito della moglie oltre alle detrazioni di cui alla presente
legge, viene dedotto del 50% dello stipendio annuo percepito".
Chi è favorevole a questo emendamento alzi la mano, contrari,
astenuti.
Andrione (U.V.)
- Chiedo scusa bisogna ripetere, perché
gli astenuti sono... cinque, sei astenuti, contrari...
Montesano (P.S.D.I.)
- I nomi degli astenuti, Consigliere
Tubère, Mappelli, Dayné, Chabod, Bordon e Montesano.
Andrione (U.V.)
- Allora sono sette.
Montesano (P.S.D.I.)
- Ripetiamo, controprova, chi è
favorevole alzi la mano, ecco è quel settore lì, contrari prego di
alzare la mano chi è contrario.
Andrione (U.V.)
- Contrari 13.
Montesano (P.S.D.I.)
- Astenuti Consiglieri Dayné,
Tubère, Mappelli, Chabod, Bordon e Montesano. Il Consiglio
respinge.
Va messo ai voti l'articolo 8 con quella modifica di cifra, per
favore Bordon, annunciata dall'Assessore Chantel.
Chi approva alzi la mano - Contrari? Astenuti? Il Consiglio
approva.
Articolo 9 - Consigliere Chamonin.
Chamonin (M.A.V.)
- Volevo chiedere all'Assessore se
anche qui bisogna portare da 1.200.000 a 1.300.000.
Chantel
(P.S.I.)
- La modifica è questa "per gli
artigiani e coltivatori diretti fino a L. 550.000 invece di 525.000
annue. Punti 10 - Per i redditi compresi fra L. 550.000 e Lire
1.300.000 il punteggio massimo è 10 punti".
Montesano (P.S.D.I.)
- Rimane invariato?
Chantel
(P.S.I.)
- No, no, un momento, va ancora
cambiato un'altra volta, sarà decurtato di un punto per ogni
frazione di Lire 65.000 annue eccedenti le 550.000 anche qui
corretto, con riduzione a punti zero per i redditi compresi fra
1.225.000 e 1.300.000.
Montesano (P.S.D.I.)
- Ecco modificato così l'articolo 9
viene messo ai voti, nessuna osservazione? Il Consiglio
approva.
Articolo 10 - Il Consiglio approva.
Articolo 11 - Il Consiglio approva.
Articolo 12.
Chantel
(P.S.I.)
- Vorrei fare un'osservazione
sull'11.
Manganoni (P.C.I.)
- Mi è stato consegnato il testo di
legge adesso.
Montesano (P.S.D.I.)
- Prego, prego.
Manganoni (P.C.I.)
- Allora io vorrei solo chiedere
questa spiegazione a Chantel, qui nella relazione, pagina 6, punto
8, dice che praticamente costoro potranno avere un acconto in
seguito alla fideiussione della Regione per evitare che avvenga
come fino adesso che devono pagare gli interessi pieni.
Ora dato che io la legge l'ho ricevuta adesso e non ho avuto il
tempo di rivedermela tutta, chiedevo a Chantel se potesse dirmi in
che punto della legge, in quale articolo viene confermato questo...
(voce di Chantel) ...
Ho capito.
Montesano (P.S.D.I.)
- Articolo 12 - Il Consiglio
approva.
Articolo 13.
Chantel
(P.S.I.)
- Qui c'è scritto "il Presidente
della Giunta Regionale o in caso di sua assenza o impedimento
l'Assessore regionale alle Finanze sono autorizzati a sottoscrivere
gli atti necessari per la concessione dei contributi al 4% a carico
della Regione dovuti sul finanziamento previsto dalla presente
legge e a rilasciare a garanzia di regolare pagamento dei
contributi stessi delegazioni di pagamento sulle sovrimposte
terreni, fabbricati e su altro cespite delegabile, nonché a
sottoscrivere i contratti di mutuo e le convenzioni con gli
Istituti di credito per la regolamentazione dei rapporti fra gli
Istituti di credito per la regolamentazione dei rapporti fra gli
Istituti stessi e la Regione in ordine alle modalità di
finanziamento dei mutui.
Se crede potremmo aggiungere "ed eventualmente emettere delle
fideiussioni".
Eh, Dujany siamo d'accordo di aggiungere qui le fideiussioni?
Quando ci sono le cooperative, le costruzioni e tutto il resto?
Montesano (P.S.D.I.)
- A che punto?
Chantel
(P.S.I.)
- Alla fine.
Montesano (P.S.D.I.)
- Beh alla fine, però lo devi
formulare.
Chantel
(P.S.I.)
- Un momento lo formuliamo
subito.
(voci di Manganoni e Dujany)
Manganoni (P.C.I.)
- Mentre nella relazione è affermato
che verranno concessi gli acconti, cioè questione che noi
dibattiamo da anni in Consiglio, e che, io do atto, la Giunta l'ha
recepito in questo caso ed è molto bene, però nell'articolo 13 non
è precisato molto bene che verranno concessi questi mutui o gli
acconti sui mutui quando lo stato di avanzamento dei lavori avrà
raggiunto un certo limite no? Ed è questo lo spirito della
relazione no Chantel?
E quindi tutto bene, io sono pienamente d'accordo, solo che
bisognerebbe non so, dall'articolo 13, che tratta questo problema,
farlo risaltare meglio.
Montesano (P.S.D.I.)
- Allora se c'è un emendamento prego
di formularlo, non c'è nessun emendamento?
Va bene, allora ci sono altre osservazioni?
Manganoni (P.C.I.)
- Io volevo solo dire questo:
dall'articolo 13 non risulta che verrà concesso un acconto.
Dujany (D.P.)
- Nella convenzione da farsi con la
Banca.
Montesano (P.S.D.I.)
- Allora chiusa la discussione
sull'articolo 13, si mette ai voti, nessuna osservazione? Il
Consiglio approva.
Articolo 14 - Il Consiglio approva.
Si passa alla votazione a scrutinio segreto - Risultato della
votazione: presenti 28 - votanti 28 - favorevoli 25 - contrari tre
- Il Consiglio approva.
Si passa all'oggetto n. 17.
