Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1243 del 3 aprile 1985 - Resoconto
OGGETTO N. 1243/VIII - RELAZIONE SUI LAVORI DELLA COMMISSIONE
SPECIALE PER L'INDUSTRIA E L'OCCUPAZIONE. - (Approvazione di ordini
del giorno)
Si dà atto che alle ore 18,30 assume la Presidenza il Vice
Presidente DOLCHI.
PRESIDENTE
: Do lettura dei due ordini del giorno
presentati dal Consigliere Stévenin:
ORDINE DEL GIORNO
Il Consiglio regionale della Valle d'Aosta
AVUTA NOTIZIA ufficiosa della probabile chiusura della
Delegazione sindacale industriale Intersind della Valle d'Aosta e
del trasferimento delle sue competenze alla sede del
Piemonte;
CONSIDERATA la specialità delle attribuzioni della
Delegazione in Valle d'Aosta, costituita in Delegazione "Autonoma"
con propria autonomia organizzativa, dispositiva e patrimoniale
rispetto all'Intersind Centrale e alle altre Delegazioni
industriali;
RILEVATO che, seppure venisse mantenuto, come pare, un
ufficio di rappresentanza in Aosta in via transitoria, si
tratterebbe comunque di un palliativo del tutto inidoneo a
sostituire la Delegazione stessa nel suo ruolo di momento
organizzativo diretto, di organismo in grado di sostenere il
confronto politico ed economico con le Organizzazioni Sindacali
Valdostane;
SOTTOLINEA
l'ingiustificato proposito di porre in atto, con tale
iniziativa, un disimpegno da parte dello Stato e delle
"Partecipazioni Statali" nei confronti del contesto
valdostano;
SEGNALA
il grave pregiudizio alla soluzione dei numerosi problemi del
settore metalmeccanico, chimico, elettrico, bancario, dei
trasporti, ecc., che deriverebbe dalla riduzione della capacità di
decisione e di mediazione nel Sindacato;
AUSPICA
un rientro del progetto di chiusura della Delegazione sindacale
che, in Valle d'Aosta, è stata investita di autonomi poteri
gestionali e decisionali in considerazione della particolarità e
della specialità della nostra Regione sotto il profilo geografico,
economico, culturale e linguistico;
SOLLECITA
un incontro tra la Delegazione autonoma Intersind e la Giunta
regionale della Valle d'Aosta per verificare la possibilità di
impedire che una iniqua ed ingiustificata decisione accresca i
disagi per l'occupazione e ritardi i piani di riequilibrio e
potenziamento degli insediamenti industriali in Valle d'Aosta.
ORDINE DEL GIORNO
Il Consiglio regionale della Valle d'Aosta
PRESO ATTO della relazione presentata dal Presidente della
Commissione speciale dell'industria e dell'occupazione;
PRESO ATTO, ALTRESI', della non funzionalità della Commissione
stessa, per la mancata partecipazione di una parte delle forze
politiche, sociali ed economiche chiamate a farne parte in
occasione della sua costituzione;
DECIDE di dare mandato alla III Commissione permanente di trarre
le dovute conclusioni rispetto alla relazione presentata dalla
Commissione speciale e di concretizzare per quanto possibile le
decisioni conseguenti alle indicazioni emerse.
PRESIDENTE
: Ha chiesto la parola il Consigliere Stévenin;
ne ha facoltà.
STEVENIN (U.V.):
Nel presentare una relazione sui lavori
della Commissione speciale dell'Industria e dell'Occupazione, mi
sembra opportuno riportare alla memoria di tutti, servendomi degli
stessi contenuti della deliberazione consiliare che l'aveva
istituita, gli intendimenti di coloro che ne avevano sostenuto la
creazione, e che erano emersi in modo chiaro nel corso del
dibattito consiliare precedente l'approvazione della mozione n.
287/VIII dell'11 gennaio 1984. La Commissione nasce va con "lo
scopo di stimolare e coordinare tutte le idee e le capacità di
proposta delle forze istituzionali, sociali ed economiche operanti
in valle d'Aosta, finalizzate ad una politica straordinaria per
l'occupazione e per la ricerca di soluzioni in casi di crisi
aziendale al fine di fornire al Consiglio regionale le indicazioni
e gli elementi necessari per la realizzazione degli interventi
regionali in materia".
Come qualcuno sottolineò nel dibattito in aula, (cito
l'Assessore Lanivi), "la maggioranza attribuiva grande importanza a
questo confronto che, se condotto in termini corretti dalle forze
politiche, sociali e dalle altre rappresentanze di interessi
collegati a questo problema, potrà portare in questo Consiglio
delle ipotesi di soluzione al problema o comunque degli indirizzi
sui quali questo Consiglio potrà confrontarsi in modo
positivo".
Sottolineo come la necessità di rendere questo confronto più
ampio possibile, estendendolo a tutte le forze
politico-sociali-economiche, fece saltare le perplessità sulla
struttura elefantiaca e scarsamente funzionale che, in realtà,
avrebbe assunto la nuova Commissione.
Non indugio sul problema della scarsa funzionalità di organi
collegiali pletorici, non essendo questa la sede più adatta, anche
se ritengo che le carenze funzionali di questa Commissione non
siano derivate principalmente dal modo della sua composizione ma da
una serie di fattori sui quali desidero soffermarmi brevemente.
I "mali" della nostra commissione, se così posso definirli, sono
in realtà ricorrenti nelle verifiche di funzionalità di molti
organi collegiali: a me preme sottolinearli perché nel nostro caso
la loro rilevanza ha sortito un effetto paralizzante.
La scarsa partecipazione delle categorie delle forze politiche
presenti nella Commissione che ha sfiorato talvolta il disinteresse
giungendo ad impedire il funzionamento della stessa Commissione e
di alcuni gruppi di lavoro, impone alcune considerazioni di
fondo:
- la necessità di riconsiderare la partecipazione a questi
organi più come un "onere" che come un onore, rivalutando la
valenza strumentale ed il servizio che è sotteso alla logica di
questi organismi;
- l'esigenza di un approccio diverso alla pubblica
amministrazione con il superamento di una mentalità che rifiuta
apoditticamente di dare il proprio contributo, ritenendo che le
scelte siano, comunque, operate ed i giochi fatti ad altri
livelli.
Queste premesse mi conducono a considerare l'altro limite di
questa Commissione, che in realtà è una costante, e cioè il
carattere consultivo che si è dato questo organo. "Consultivo"
nella ricorrente mentalità, di politici e non, sta ad indicare
carenza di poteri operativi, e quindi scarsa incisività dell'organo
presso le sedi più propriamente decisionali. Ritengo, tuttavia, che
tale carattere era perfettamente consono agli scopi della
Commissione ed al mandato conferitole dal Consiglio, e se ha
costituito un limite al suo funzionamento ciò è avvenuto a causa di
pregiudiziali insite nella sua partecipazione a questo come ad
altri organi collegiali. Ne è prova l'assoluta carenza propositiva
che ne ha caratterizzato i lavori, l'assenza di collaborazione
proprio da parte di quelle forze il cui contributo era stato
auspicato come assolutamente necessario.
E' apparso, invece, subito chiaro, un difetto strutturale della
Commissione, dovuto alla sua concorrenzialità con le competenze
della III Commissione consiliare permanente Sviluppo economico. La
partecipazione ad essa di tutti i membri della citata Commissione,
più che svilupparsi come un fatto di collaborazione, ha creato
confusione, ambiguità ed incertezza sul rispettivo ruolo delle due
Commissioni, occasionando, talora, situazioni di sovrapposizione e
di conflitto di competenze.
La struttura della Commissione, così come si era delineata nel
decreto di costituzione impose, subito, di affrontare il problema
dell'assetto organizzativo dei lavori, che fu individuato nella
formazione di cinque gruppi di lavoro su temi definiti.
Il bilancio dell'attività di questi gruppi di lavoro, che hanno
sofferto di un assenteismo cronico, è quanto mai deludente,
soprattutto per alcuni, come illustrerò più avanti, anche se
ritengo di poter cogliere una valenza positiva nella loro
creazione. Infatti, pur in assenza di alcune proposte da parte di
gruppi di lavoro, le tematiche che essi avrebbero dovuto affrontare
sono state oggetto di attenzione da parte dell'esecutivo regionale,
che ha impostato in questi mesi delle ipotesi di soluzione.
E' il caso del primo gruppo di lavoro, che avrebbe dovuto
occuparsi del mercato del lavoro e del sistema informativo
regionale. In proposito, la Giunta regionale, con deliberazione n.
6811 in data 2 novembre 1984, ha conferito un incarico ad un
professionista per uno studio preliminare alla realizzazione di un
piano economico-industriale nell'ambito dell'Assessorato regionale
dell'Industria, Commercio, Artigianato e Trasporti.
Inoltre, il disegno di legge di ristrutturazione dei servizi
dell'Amministrazione regionale, recentemente approvato dal
Consiglio regionale, prevede la costituzione di un apposito
servizio di osservatorio economico, all'in terno dell'Assessorato
all'Industria, e, recependo uno dei temi che si era posto il gruppo
di lavoro del Credito, inerente il controllo di gestione per la
valutazione di interventi regionali, il servizio valutazione e
controllo investimenti.
Il primo gruppo di lavoro, come il quarto (Lavoro e formazione
professionale) ed il quinto (supporti alle aziende per ricerche di
mercato e servizi vari) non sono stati in realtà insediati perché
sin dalla prima riunione è mancato il quorum e non si è potuto
avere, pertanto, neanche un inizio di attività. Sottolineo, per
inciso, la rilevanza delle tematiche affidate al quarto gruppo di
lavoro sotto il profilo occupazionale, con l'entrata in vigore
della legge 19 dicembre 1984 n. 863 (Conversione in legge, con
modificazioni, del decreto 30 ottobre 1984, n. 726, recante misure
urgenti a sostegno e ad incremento dei livelli occupazionali) e le
problematiche relative all'attuazione di tale legge nella nostra
Regione.
Un discorso a parte meritano, invece, gli altri due gruppi di
lavoro, l'uno materie prime e fonti energetiche, l'altro capitale,
credito, incentivi e cooperazione.
Il primo ha tenuto due riunioni, compiendo un primo approccio al
problema delle fonti energetiche, anche se ha patito di
concorrenzialità con la terza Commissione consiliare permanente che
nel medesimo periodo ha affrontato il problema del metanodotto.
L'incontro con l'Assessore Faval ha permesso di fare il punto della
situazione e di cominciare l'analisi della terza fase dello studio
Masoli. Allegato alla presente vi è un documento, (allegato A), nel
quale sono state tracciate le direttrici del problema delle fonti
energetiche nella nostra Regione, cui rinvio, considerato che è
poco proficuo moltiplicare le discussioni di tali tematiche mentre
occorre individuare il livello ottimale, per affrontare questo
problema.
Il gruppo di lavoro Capitale, Credito, Incentivi e Cooperazione
aveva l'incarico di analizzare, valutare e dare indicazioni
sull'investimento di capitali nell'industria, nel quadro di una
soluzione del problema occupazionale.
Dal gruppo è stato proposto un documento, allegato alla presente
relazione, e che contiene interessanti riferimenti, che intendo
brevemente illustrare.
Il documento compie, attraverso un breve excursus della
normativa vigente, un'analisi degli interventi regionali e statali,
posti in essere attualmente in Valle d'Aosta, per evidenziare
alcuni aspetti di sicuro interesse per l'economia della Regione,
che riassumo breve mente per punti:
1) predisposizione di un vademecum degli interventi attualmente
realizzati nel settore, tramite l'operatore pubblico;
2) predisposizione di un ufficio del Mediocredito piemontese
della Regione al fine di facilitare le istruttorie per la richiesta
di finanziamenti;
3) creazione, nell'ambito delle strutture regionali, di un
ufficio deputato ai rapporti con la CEE, per meglio conoscere le
possibilità operative e gli investimenti a livello europeo;
4) predisposizione e di strutture associative, che diano
assistenza alle imprese sotto il profilo tecnico, manageriale e
giuridico e nel settore dell'organizzazione del marketing;
5) rendere operante, anche nella nostra Regione il leasing
agevolato, modificando l'attuale normativa dei fondi di
rotazione.
L'ultima indicazione merita di esse re approfondita, per
valutare la possibilità di presentare una proposta di legge che
operi nel senso su indicato.
In effetti questo è quanto è stato fatto nel corso dell'ultima
riunione della Commissione e quest'ultima ha preso la decisione,
attraverso il sottoscritto in qualità di Presidente della
Commissione e del Vice Presidente Millet, di presentare un disegno
di legge, al quale possono associarsi anche gli altri membri che
fanno parte della commissione stessa o che ne facevano parte sino a
tutt'oggi, che introduce anche nella nostra realtà il leasing.
L'utilizzo dei fondi di rotazione non solo sotto forma di mutuo,
ma anche sotto forma di leasing presenta alcuni indubbi vantaggi
quali:
- è uno strumento di finanziamento molto più rapido sia per
l'ottenimento che per l'ammortamento dell'operazione;
- permette di superare le difficoltà legate alla carenza
patrimoniale dei richiedenti e al pagamento anticipato
dell'investimento per ottenere il finanziamento stesso.
Ritengo la proposta avanzata dal gruppo di lavoro meritevole di
essere segnalata, insieme alle altre indicazioni emergenti dal
citato documento, cui rinvio per una più ampia illustrazione, e la
sottopongo all'attenzione del Consiglio regionale.
Mi sembra opportuno introdurre a questo punto alcune
considerazioni, che, pur senza avere la pretesa di compiere
un'analisi esaustiva del problema, possono fornire elementi di
valutazione e di riflessione.
Indagini anche sommarie sullo stato delle vicende che hanno
portato nella nostra Regione alla chiusura di molte aziende, al di
là delle crisi di settore, invidividuando fra le altre almeno due
costanti:
1) l'enorme squilibrio tra l'investimento dell'impresa e
l'investimento pubblico, che è superiore (4 o 5 volte) rispetto a
quello privato;
2) i maggiori costi di esercizio sotto tutti i profili
(trasporto, manutenzione, ricambi, approvvigionamenti) che derivano
dalla localizzazione delle aziende in valle d'Aosta.
Devo dire, anche per correttezza, che alcuni membri della
Commissione, su questo secondo punto, hanno espresso dei pareri
diversi, non ritengono, cioè, che la collocazione in valle d'Aosta
possa in qualche modo giustificare un aumento dei costi rispetto
alla collocazione in altre zone del territorio dello Stato
italiano.
La presenza di queste due costanti può suggerire alcune linee
d'intervento per le iniziative regionali.
Si impone sempre più la necessità di valutare con la massima
attenzione, servendosi delle strutture tecniche ritenute più
affidabili, (ufficio dell'Amministrazione regionale, Finaosta o
Istituto specializzato esterno) la validità delle iniziative da
ammettere al finanziamento regionale, tenendo presente che:
- in presenza di alti costi di gestione occorre favorire
produzioni ad elevato contenuto tecnologico e che abbiano un alto
plusvalore aggiunto;
- i modi di intervento e di indirizzo dei processi di
ristrutturazione devono essere finalizzati all'occupazione;
- è necessario perseguire l'obiettivo di erogare energia a
prezzi più competitivi agli insediamenti industriali e
artigianali.
Si possono, quindi, individuare alcuni punti di riferimento per
una politica dell'occupazione:
1) revisione della politica dei tassi di interesse
agevolato;
2) finanziamenti a fondo perso per la creazione di nuovi posti
di lavoro: contributi a fondo perduto a giovani disoccupati, donne,
iscritti alle liste ordinarie del collocamento, e lavoratori in
cassa integrazione guadagni che avviino nuove attività di
impresa;
3) provvidenze regionali a favore delle cooperative costituite
da giovani iscritti alle liste ordinarie del collocamento, da
lavoratori che fruiscono del trattamento di cassa integrazione
guadagni, disoccupati e donne, sull'esempio di quanto già fatto da
altre Regioni (Lazio, Piemonte, Sardegna, veneto);
4) finanziamenti regionali agli enti locali per l'attuazione di
piani di opere pubbliche e di intervento nel settore dei servizi
socialmente utili, anche attraverso la gestione di cantieri
scuola-lavoro;
5) nuova politica della formazione professionale, che tenga
conto delle esigenze formative e delle professionalità emergenti
nei settori della produzione, dei servizi e della pubblica
amministrazione e non si risolva in forme indirette di
finanziamento alle imprese;
6) in attesa di una riforma dell'apprendistato contributi in
conto occupazione per ogni giovane assunto con contratto di
apprendistato da imprese artigiane, sull'esempio di recenti
iniziative adottate in materia dalla Regione Sardegna e Alto
Adige.
E' alla discussione della III Commissione una proposta di legge
inerente lo stesso problema, vale a dire la concessione di fondi
per quanto riguarda l'apprendistato nel settore dell'artigianato,
presentata dal Gruppo Socialista e dal Consigliere Berti.
Quali conclusioni sull'operato di questa Commissione?
Prima di arrivare a delle conclusioni volevo fare osservare che
nella giornata di ieri da parte di una delle rappresentanze
economiche all'interno della Commissione, mi sono state inviate
delle osservazioni alla relazione e precisamente sono state inviate
dal Presidente della Associazione valdostana degli Industriali.
Credo che queste osservazioni siano interessanti e che entrino nel
merito. Su alcune di queste io sono totalmente d'accordo, su altre
continuano a persistere delle diversità di valutazione; si
tratterà, quindi, ognuno per quanto di sua competenza, di portarle
avanti nel metodo e nel modo che ritiene migliore. Mi preme
comunque sottolineare il fatto che, se queste osservazioni, che
invito a leggere, fossero pervenute alla Commissione in tempo
opportuno e durante i suoi lavori avrebbero, se non altro, permesso
di avere un confronto più generale e più valido ai fini degli
intendimenti della Commissione. Sono state allegate, anche, delle
proposte di altri membri della Commissione, una per quanto riguarda
la parte più specifica dell'energia, l'altra per il problema della
cooperazione sul quale già nell'ultima riunione il sottoscritto
aveva espresso un parere positivo.
E' parso opportuno, dopo le ultime due riunioni della
Commissione, tenute la prima in data 1° marzo 1985 e la seconda in
data 19 marzo 1985 ed entrambe dichiarate deserte per mancanza del
numero legale, accogliere l'invito formulato unanimemente dai
Commissari presenti in dette riunioni di sciogliere la Commissione,
rimettendo il mandato nelle mani del Consiglio regionale, poiché
anche l'ipotesi avanzata di mantenere in vita la Commissione
attraverso i gruppi di lavoro, che avevano operato e prodotto una
serie di proposte che ho letto un attimo fa, non è stata accettata,
in quanto si è ritenuto non logico impegnare alcuni componenti di
essa di fronte alla concreta impossibilità di far funzionare la
Commissione nel suo plenum.
Al di là della validità o meno dei contenuti espressi dalla
Commissione, rimane grave il fatto che non si è voluto far
funzionare questa Commissione con la complicità anche di alcune
forze politiche che pure avevano votato un anno fa a favore della
costituzione di questa Commissione.
Il sottoscritto, in accordo con il vice Presidente della
Commissione Millet, propone un ordine del giorno al fine che il
Consiglio prenda atto dei lavori che sono stati svolti da questa
Commissione e deleghi alla III Commissione la possibilità di
verificare, per quanto possibile, e portare avanti le proposte che
sono venute dai lavori della Commissione e, per quanto possibile,
sia anche la Giunta a portare avanti queste proposte se ritenute
valide.
Prima di concludere questo mio intervento, al di là della nostra
intenzione di presentare il disegno di legge sul leasing, a cui
accennavo prima, voglio ricordare un altro problema che è stato
posto, ieri, all'ordine del giorno da parte delle organizzazioni
sindacali che con un documento hanno denunciato la volontà da parte
della COGNE di voler chiudere la delegazione sindacale della valle
d'Aosta, vale a dire l'INTERSIND della Valle d'Aosta che ha una sua
natura autonoma, nata nel lontano 1958 con una sua specificità
dovuta alla realtà della nostra regione. Oggi, questa chiusura
causerebbe ulteriori problemi alla situazione di grave crisi che
attraversa la nostra regione, specie per il rapporto tra sindacati
e direzione della NUOVA SIAS. Per queste ragioni chiedo alla
Presidenza del Consiglio di porre in votazione anche un ordine del
giorno che verrà distribuito a tutti i membri della
Commissione.
PRESIDENTE
: Signori Consiglieri, su richiesta del
Presidente della Commissione François Stévenin vi è stato
distribuito un documento con il titolo "Osservazioni alla relazione
del Presidente della Commissione Speciale dell'Industria" redatto
dall'Associazione valdostana industriali.
Dichiaro aperta la discussione generale.
Ha chiesto la parola il Consigliere Pascale; ne ha facoltà.
PASCALE (P.S.I.):
vorrei fare alcune considerazioni su
questa relazione che noi condividiamo in gran parte, anche perché
il Consigliere Stévenin, Presidente della Commissione, pur facendo
parte della maggioranza, ha avuto il coraggio di dire alcune
verità, anche se nella sua analisi non è andato fino in fondo. Gli
diamo atto, anche, di aver profuso in questa iniziativa tutto il
suo impegno, la sua energia e la sua capacità professionale.
Penso che questo sia l'unico elogio che si possa fare nei
confronti di questa iniziativa, perché anche i risultati ottenuti
dal gruppo di lavoro, pur con qualche spunto interessante, erano
nella maggior parte presenti nelle indicazioni che in passato erano
suggerite dalle forze sindacali e sociali. Si trattava solo di
coordinare queste proposte e, se ci fosse stato un ufficio
organizzato nell'ambito dell'Assessorato all'Industria e Commercio,
non sarebbe stato necessario occupare la Commissione per
quattordici mesi per avere questa relazione e questo risultato.
La verità è che la Commissione speciale voluta dalla maggioranza
è fallita, benché fosse un impegno programmatico magnificato come
toccasana dei mali della nostra economia. Il suo fallimento è
dovuto ad una serie di motivazioni alcune delle quali sono esposte
in maniera franca in questa relazione. E' mancato l'apporto di
alcune componenti ed in modo particolare della componente
imprenditoriale che solo oggi, a distanza di 14 mesi, ci fa
pervenire queste osservazioni.
Io aggiungerei a questa critica giusta e doverosa del
Consigliere Stévenin che questo bisognava aspettarselo, e che
conviene chiarire una volta per tutte il discorso sugli
imprenditori valdostani. Non possiamo continuare a lamentarci che
non esistono, in Valle d'Aosta, imprenditori validi se poi noi
stessi abituiamo quei pochi che ci sono alla politica del
contributo facile e degli alti profitti con il minimo rischio. Per
dirla in breve ed in maniera chiara: se i pochi imprenditori che ci
sono continuano a costruire solo capannoni, con la sicurezza di
rivenderli a peso d'oro alla Regione, noi non avremo mai una vera
classe imprenditoriale e la colpa sarà nostra che li "abbiamo
abituati" ad agire in questo modo.
L'altra motivazione, esposta nella relazione, è la
conflittualità o meglio la sovrapposizione fra questa Commissione
speciale e la III Commissione consiliare. Questo era un limite che
noi avevamo indicato al momento della costituzione della
Commissione. Non vogliamo oggi gridare: "L'avevamo detto!", però,
anche su questo, la maggioranza deve avere il coraggio di assumer
si le sue responsabilità e recitare il "mea culpa". Indubbiamente
c'è stata una tale confusione di ruoli e di competenze che ha
portato al fallimento della Commissione. Dice bene il Consigliere
Stévenin quando afferma che non si è voluto fare lavorare questa
Commissione.
C'è un'altra motivazione, a mio avviso molto importante, che si
legge tra le righe e che forse è la più importante, ed è la
sottovalutazione di questa commissione da parte degli organismi
esecutivi. E' vero che questa commissione aveva un carattere
consultivo, ma si doveva consultare con il Governo regionale, cioè
con coloro che operano le scelte di politica industriale. In realtà
a questo confronto è mancata la controparte, cioè il Governo
regionale, così anche quei componenti che all'inizio erano animati
da buone intenzioni si sono allontanati, perché hanno avuto la
sensazione che la commissione, in definitiva, servisse solo a
scaricare eventuali conflitti o che fosse solo uno strumento per
diluire nel tempo i problemi e fare tacere le proteste delle forze
sociali e sindacali.
La riprova di questa contraddizione, nella quale è vissuta la
Commissione, la si è avuta negli ultimi tempi quando siamo venuti a
conoscenza che, scavalcando questa Commissione, il Governo
regionale stava trattando diretta mente con le confederazioni
sindacali. Si parla di una bozza d'intesa tra il Governo regionale
e le organizzazioni confederali, però noi non abbiamo avuto ancora
la possibilità di leggere questo documento. A nostro avviso, se si
voleva raggiungere un'intesa sui problemi della nostra economia, la
sede più idonea era proprio questa Commissione dove erano presenti
tutte le forze sociali, sindacali ed economiche. In questo modo, se
si raggiungerà un'intesa, escludendo molte rappresentanza tra le
quali il mondo dell'artigianato, si commetterà un doppio errore:
uno da parte del Governo regionale ed uno da parte del movimento
sindacale. Su questo, comunque, ci riserviamo di tornare nel
momento in cui approfondiremo i termini di quest'intesa.
La conclusione, come ha detto il Consigliere Stévenin, è che non
si è voluto fare funzionare questa Commissione, i compiti assegnati
a quest'ultima non sono stati espletati e di conseguenza cade anche
ogni alibi.
La politica per l'industria e per l'occupazione è ancora 11, in
tutta la sua drammaticità, dopo 14 mesi di lavoro. Non credo che
questa politica possa essere risolta con un semplice gonfia-mento
dell'organico regionale; non credo che possa essere risolta con
soluzioni estemporanee, andando a ricercare altri produttori di
bidoni all'estero o in altre regioni italiane anche perché di
Olivetti ce n'è una sola.
Occorre, a nostro avviso, un disegno organico e programmato.
Questo disegno, la Giunta e la maggioranza, non lo avevano 14 mesi
fa. L'amara verità che ci troviamo di fronte è che, questa Giunta e
questa maggioranza, non hanno questo disegno neppure oggi.
PRESIDENTE
: Ha chiesto la parola il Consigliere Millet;
ne ha facoltà.
MILLET (P.C.I.):
Sono d'accordo con la relazione del
Consigliere Stevenin, però vorrei sottolineare alcuni aspetti per
meglio precisare la nostra posizione.
Come ha già detto il Consigliere Pascale, questa è stata una
Commissione voluta dalla maggioranza, ma dalla stessa non sostenuta
in modo coerente. Le motivazioni infatti che erano alla base della
sua istituzione erano le condizioni di crisi del settore
industriale e di crisi dell'occupazione che giustificavano
l'istituzione di questa Commissione Speciale, che avrebbe dovuto di
fatto affiancare i lavori della III Commissione già competente in
materia. Nel gennaio dell'84 si discusse molto sullo spazio che
doveva essere 'occupato dalla Commissione Speciale in riferimento
alle rispettive competenze dell'Esecutivo, del Consiglio e della
terza Commissione.
La lunga discussione di allora era la premessa di quello che
sarebbe poi realmente accaduto: mancava infatti la volontà di
creare le premesse per un effettivo confronto tra le proposte
presentate, per consentire all'Assessore competente, alla Giunta o
al Consiglio, di prendere i conseguenti provvedimenti.
Certamente la mancanza di questa volontà non può essere imputata
ai partiti di opposizione, alle varie associazioni
dell'artigianato, del commercio, dell'industria o, almeno in parte,
del mondo sindacale, ma credo che debba essere imputata
principalmente ai partiti della maggioranza. Se infatti ci fosse
stata questa volontà i lavori della Commissione sarebbero stati
stimolati ed incoraggiati. Invece, come diceva il Consigliere
Pascale, abbiamo visto che i sindacati hanno ritrovato la vecchia
strada del confronto diretto con l'Assessore e la Giunta; la stessa
cosa hanno fatto l'associazione degli industriali, quella degli
artigiani ed anche quella dei commercianti. Queste rappresentanze
hanno quindi visto che comunque, a livello di amministrazione
regionale, potevano contare su di un interlocutore, per cui
consideravano assolutamente inutile andare a perdere tempo nei
lavori della Commissione.
Bisogna quindi osservare che già all'inizio questa Commissione
aveva dei limiti, come era stato anticipato da noi in quella seduta
del Consiglio nella quale anche noi abbiamo votato l'istituzione
della Commissione Speciale perché ritenevamo che ci fossero le con
dizioni per poter lavorare, a patto però che ce ne fosse la volontà
politica. Invece dobbiamo riconoscere che non la si è voluta far
funzionare e ognuno ha continuato a lavorare come se la Commissione
non esistesse.
Il fatto che si venga in Consiglio adire che la Commissione non
può continuare i suoi lavori è, a mio modesto parere, positivo. E'
forse infatti la prima volta che una Commissione si presenta in
Consiglio a dire che non può funzionare e chiede al Consiglio di
essere sciolta. Nel passato invece si sono costituite molte
Commissioni che non si sa bene quale fine abbiano fatto. Tanti
esempi, come la Commissione Speciale di lavoro e di coordinamento
per il mantenimento dell'attività industriale a Châtillon,
costituiscono dei precedenti negativi da non ripetere.
Noi riteniamo quindi che si debba meditare su questo fatto senza
però giungere alla drastica conclusione che in futuro non si
possano più istituire delle Commissioni Speciali. Bisognerà quindi
far tesoro del modo in cui ha lavorato questa Commissione,
prendendo atto del fatto che non ci sono le condizioni perché una
Commissione di questo tipo possa lavorare.
Da parte nostra noi abbiamo cercato di dare il nostro contributo
che, anche se piccolo, è stato valido. Ci sono certamente delle
responsabilità e ognuno si dovrà assumere le proprie.
I problemi esistono, la crisi industriale esiste, la questione
occupazionale esiste e ritengo che questi problemi debbono essere
affrontati, magari anche all'interno della terza Commissione;
quindi io sono d'accordo con quell'ordine del giorno che affida
alla terza Commissione competente, anche attraverso Gruppi di
lavoro come era già stato proposto all'interno della Terza
Commissione, l'incarico di affrontare quei problemi in alternativa
alla costituzione della Commissione Speciale.
Io ritengo comunque che alcuni problemi siano stati affrontati:
per esempio, per l'energia, è stato preparato un documento, sulla
base di un altro predisposto da una commissione durante la scorsa
legislatura, intorno al quale è possibile lavorare anche d'intesa
con quel Comitato del quale abbiamo parlato anche questa mattina
con i rappresentanti dell'ENEL. Per quanto concerne la questione
energetica c'è anche da far riferimento al problema del metano, che
è piuttosto impellente, e noi già alcuni mesi fa avevamo detto che
era urgente affrontare quest'argomento.
Anche sulla questione del credito ci sono state date alcune
risposte ed il Consigliere Stévenin ha annunciato che esistono
alcune iniziative consiliari e questo è comunque un aspetto
positivo di quello che si è potuto fare e che consente di discutere
e di dare una risposta a qualche problema.
Concludendo, io sono, d'accordo sul fatto che il Consiglio
prenda atto della impossibilità della continuazione dei lavori da
parte della Commissione Speciale, ma nel contempo, accogliendone lo
scioglimento, dia mandato alla terza Commissione competente di
riordinare quel che di positivo è stato colto finora nei documenti
dei vari gruppi di lavoro.
Chiedo quindi che non vada perso quel poco che si è potuto fare
nonostante la poca volontà delle forze politiche e sociali, ma
possa trovare degli sbocchi positivi in un lavoro organizzato
nell'ambito della terza Commissione permanente.
PRESIDENTE
: Ha chiesto la parola l'Assessore
all'Industria, Commercio, Artigianato e Trasporti Lanivi; ne ha
facoltà.
LANIVI (A.D.P.):
Io vorrei fare una piccola premessa
sulla valutazione delle funzioni e del lavoro svolto da questa
Commissione speciale che, secondo me, non va visto in termini così
riduttivi. Proprio leggendo la relazione, mi pare che il lavoro
della Commissione sia stato tutt'altro che trascurabile.
La Commissione, malgrado le difficoltà di vario genere, ha
redatto un documento più che pregevole: questo giudizio complessivo
non è solo mio ma è dell'intera Giunta. Il fatto che questa
commissione fosse stata incaricata di portare in Consiglio
regionale indicazioni e proposte e che queste siano giunte e siano
state valutate complessivamente in modo positivo, credo stia ad
indicare che il traguardo prefissato, malgrado le difficoltà
incontrate, è stato raggiunto in gran parte. Questo è il giudizio
che il governo regionale dà su questo documento.
E' importante anche il metodo seguito, perché le indicazioni e
le proposte sono frutto di un dibattito che ha coinvolto
rappresentanze e persone ed ha approfondito temi che potevano anche
essere strumentalizzati. Il rapporto tra la Commissione speciale e
la Giunta regionale si avvia proprio da questo momento, cioè
dall'atteggiamento che il governo e l'Amministrazione regionale
assumeranno in relazione ai suggerimenti della commissione.
Il fatto che la commissione abbia potuto lavorare con la massima
libertà, senza vincoli precostituiti di maggioranza o di
opposizione, rende il documento ancora più valido che se ci fosse
stata un'azione pilotata dal governo regionale o da alcuni suoi
membri.
E' fuori di dubbio poi che le organizzazioni sindacali devono
mantenere rapporti diretti con il governo regionale come d'altra
parte avviene. Per quanto concerne l'ipotesi, attorno alla quale
stiamo lavorando da parecchi mesi, di un protocollo d'intesa o di
un accordo quadro tra le organizzazioni sindacali ed il governo
regionale, mi pare che, al di là dei contenuti del protocollo, il
fatto innovativo consista nel metodo del rapporto tra il governo
regionale e le rappresentanze sindacali o di categoria, che
permette di confrontare posizioni precostituite, e
aprioristicamente dichiarate non mediabili. Il fatto che le
organizzazioni sindacali e la Regione possano trovare, nell'ambito
delle rispettive responsabilità e ruoli, dei modi e delle regole
comuni per discutere, credo che sia un fatto positivo.
Non si scavalca il ruolo del Consiglio regionale anche perché,
alla base di questi accordi, ci sono parecchie indicazioni
contenute nella relazione della Commissione. Non è mai esistito un
quadro di intesa precostituito tra Governo regionale e Commissione,
e ciò rende ancora più valido il rapporto che la commissione ci
fornisce in questo momento. Di fronte ad una situazione complicata
e delicata, soprattutto per il problema occupazionale, è importante
che ci si renda conto che nessuno ha in tasca le ricette o le
soluzioni. Possiamo dire che di fronte alle trasformazioni in atto
il Paese è alla ricerca di una soluzione.
Questa preoccupazione è di tutti e non mi risulta che nel nostro
Paese vi siano luoghi dove sono state applicate soluzioni da
imitare perché hanno dato risultati felici. Recentemente proprio il
Partito Socialista ha organizzato un convegno che aveva per tema la
ricerca di una soluzione per la situazione preoccupante in cui
versiamo e che si presenta anche con aspetti del tutto nuovi, per
cui le ricette del passato spesso non sono efficaci.
Concludo valutando positivamente il lavoro svolto dalla
Commissione e rammento che l'Amministrazione regionale farà
riferimento alle proposte e alle indicazioni contenute nella
relazione della Commissione.
Ribadisco che l'accordo quadro non sarà limitato alle
organizzazioni sindacali perché lo vorremmo estendere anche alle
altre categorie economiche che operano nella nostra regione ed i
suoi contenuti avranno un preciso riferimento in quanto è emerso
dai lavori della Commissione ed è presente nella relazione.
L'obiettivo politico è quello di tendere a creare momenti di
solidarietà tra l'Amministrazione regionale e le categorie
interessate, piuttosto che a stimolare egoismi settoriali o, peggio
ancora, scontri o tensioni non recupera bili sul piano sociale.
PRESIDENTE
: Se nessuno chiede la parola dichiaro chiusa
la discussione generale.
Ha chiesto la parola il Presidente della Giunta; ne ha
facoltà.
ROLLANDIN (U.V.):
Seulement deux mots. Je crois que
l'Assesseur a déjà bien expliqué quelle a été l'évaluation faite de
la part du Gouvernement régional du travail de cette
commission.
Mais ce qui est plutôt inacceptable c'est l'attitude que j'ai
remarquée surtout chez le Conseiller Pascale, c'est-à-dire que si
la voiture s'arrête, panne d'essence, la faute ce n'est pas du
chauffeur mais de sa femme qui ne s'est pas rappelée de lui dire
qu'il fallait la mettre! Je lis la conclusion de la Commission: "è
parso opportuno che dopo le due ultime riunioni della commissione
tenute la prima in data 1 marzo, la seconda in data 19 marzo, ed
entrambe dichiarate deserte per mancanza del numero legale,
accoglie l'invito formulato unanimemente dai commissari presenti in
dette riunioni di sciogliere la commissione" la coupable c'est la
Junte régionale!
Je crois qu'il faut au moins distinguer les devoirs de la
Commission et du Gouvernement, car si on dit que le Gouvernement
doit dire aux différents commissaires d'être présents aux travaux
des commissions, je crois vraiment qu'on exagère! Je ne veux pas
savoir les noms des commissaires, mais ici ils sont écrits très
clairement et c'est inutile de vendre des choses qui n'existent
pas, Conseiller Pascale! Mais on conclut: "rimettendo il mandato
nelle mani del Consiglio regionale poiché anche l'ipotesi avanzata
di mantenere in vita le commissioni attraverso i gruppi di lavoro
non è stata accettata"... et vive l'autonomie. Et alors
qu'est-ce-qu'il fallait faire? Fallait-il que la Junte régionale
dise: "non, vous continuez quand même"? C'est une attitude
absurde.
La Commission, dans son autonomie, avait toute la possibilité
d'écouter la Junte, l'Assesseur, les syndicats (qui ont eu des
rapports avec la commission, comme ils en ont d'habitude avec la
Junte). Il y a des conseillers qui font partie des forces de la
majorité, qui connaissent les problèmes dont on a parlé et qui ont
donné des conseils, comme il était normal, aussi aux forces de la
majorité qui sont présentes au gouvernement. Les problèmes qui sont
résumés ici, on les connaît et c'est normal que la Junte, même si
la Commission était en plein travail, puisse prendre déjà des
engagements et donner des projets de loi, travail que sont en train
de faire les Assesseurs compétents dans les différents
domaines.
C'est absolument inutile de dire ici que c'est à cause de la
Junte régionale si on arrive à la dissolutions d'une commission. Je
crois que ce n'est pas le but du gouvernement de tenir quand même
sur pied des commissions! La commission a travaillé, l'Assesseur
l'a dit, elle a eu des résultats, elle a donné certains conseils, a
pris acte de certaines données et, à présent, c'est la Troisième
commission, comme on dit dans cet ordre du jours, qui devra
examiner les différentes propositions.
Du problème énergétique on a déjà discuté soit au niveau de
l'Assessorat compétent que des différentes forces politiques, et il
y a eu toute une série d'initiatives pour arriver à une
solution.
On peut faire le même discours pour les grandes lignes du
programme de la majorité: on peut démontrer que chaque jour on s'en
tient et si d'ici quelques temps on ira le relire, on pourra voir
très clairement que ce qu'on est train de faire dans les différents
domaines correspond aux lignes du programme adopté.
Donc, en me félicitant encore pour le travail qui a été fait, je
n'accepte pas le fait qu'on puisse dire que si les fonctions de
cette commission se sont arrêtées, si la commission ne fonctionne
plus, c'est la faute de la Junte.
PRESIDENTE
: Ha chiesto la parola per dichiarazione di
voto il Consigliere Pascale; ne ha facoltà.
PASCALE (P.S.I.):
E' vero che nella relazione c'è scritto
che la commissione si è sciolta per mancanza di componenti, nelle
ultime sedute, ma nel mio intervento io avevo anche spiegato il
perché. Fin dall'inizio questa commissione non ha funzionato come
avrebbe dovuto ed è mancato il confronto tra la commissione ed il
Governo regionale. Questo è un dato di fatto!
E' inutile che l'Assessore Lanivi o la Giunta ci diano un
giudizio positivo quando il Presidente Stévenin presenta un ordine
del giorno di fallimento della commissione! Qui ci prendiamo in
giro! Questo è assurdo! Evidentemente l'assenza dei commissari
derivava dal senso di inutilità che essi sentivano di avere
nell'ambito della commissione,che non aveva alcun potere e che non
partecipava alle scelte perché queste venivano fatte nel chiuso
degli assessorati o attraverso i contatti diretti, come ha
confermato l'Assessore Lanivi.
Bisognava dirlo sin dall'inizio che quella era solo una
commissione consultiva per studiare le soluzioni da adottare nel
2000. Se le soluzioni dovevano servire per risolvere la crisi di
oggi,
il confronto doveva avvenire in Commissione e doveva
esserci anche la presenza del Governo regionale.
PRESIDENTE
: Io farei presente che le dichiarazioni di
voto che riguardano l'attività della Commissione sarebbero più
pertinenti sul secondo ordine del giorno. Chiedere ai colleghi
Consiglieri di attenersi, intervenendo per dichiarazione di voto,
all'ordine del giorno concernente l'INTERSIND, che è quello che io
ho sottoposto alla vostra attenzione.
Se nessuno chiede la parola metto in votazione l'ordine del
giorno sull'argomento "INTERSIND":
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
PRESIDENTE
: Passiamo ora all'altro ordine del giorno, che
vi è già stato distribuito, presentato dal Consigliere Stévenin e
che decide di dare mandato alla III Commissione permanente di
trarre le dovute conclusioni sulla relazione presentata dalla
commissione speciale e di concretizzare, per quanto possibile, le
decisioni conseguenti alle indicazioni emerse.
Ha chiesto la parola per dichiarazione di voto il Consigliere
Millet; ne ha facoltà.
MILLET (P.C.I.):
A noi avrebbe fatto più piacere che le
parole dell'Assessore fossero state suffragate dalla coerenza lungo
tutti questi quattordici mesi. E' difficile per noi accettare un
simile giudizio su questo documento, quando, secondo noi, si è
fatto molto poco per consentire a questa commissione di lavorare.
La responsabilità della Giunta non sta nella presenza dei singoli,
ma nel non aver tenuto conto che si è continuato a lavorare come se
quella commissione non esistesse; tutta via nessuno vuole negare
che la Giunta ha dei poteri che non le possono essere tolti.
Sui fatti con il sindacato raccomandiamo di non essere chiamati
solo a ratificare le conclusioni o le decisioni già prese, perché
noi vogliamo intervenire anche nella fase precedente per dare il
nostro contributo. Se si continuerà a chiederci solo la ratifica,
avanzeremo le critiche che riterremo opportune, anche se noi siamo
disponibili a dare il nostro contributo.
PRESIDENTE
: Ha chiesto la parola per dichiarazione di
voto il Consigliere Aloisi; ne ha facoltà.
ALOISI (M.S.I.):
"Haec dies nigro signanda lapillo" è una
frase latina che in italiano vuole dire: "Questo giorno deve essere
indicato con una pietra nera" (giorno nefasto).
L'ex Presidente della Commissione può darmi atto che, nel giorno
dell'insediamento della commissione, l'unica forza politica che si
è dichiarata contraria alla sua costituzione è stata il Movimento
Sociale Italiano. Non lo abbiamo fatto per spirito di
contraddizione ma perché quello che è successo era prevedibile. Se
ben ricordate, quella commissione è stata costituita solo per dare
la Presidenza ad un componente di questo Consiglio e rappresentante
dell'Union Valdôtaine, che nella suddivisione dei posti rimaneva
scoperto e così è stato accontentato. Avendo intuito fin da allora
questo
marchingegno, dichiarai che quella Commissione non avrebbe
potuto lavorare. Mi dispiace dovere prendere atto di questo ordine
del giorno perché noi volevamo collaborare, ritenendo necessaria la
presenza di una commissione che si occupasse del problema
industriale. Però, nostro malgrado, con questo ordine del giorno
prendiamo atto che quella commissione è nata male ed ora le
facciamo il funerale. Le previsioni che noi avevamo fatto allora si
avverano oggi.
Questa, purtroppo, è l'amara realtà!
Si dà atto che dalla ore 10.06 riassume la Presidenza il
Presidente BONDAZ.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Io ricordo che all'atto della
costituzione di questa commissione noi fummo abbastanza polemici
con il Consigliere Tamone. Già allora avevamo rilevato che la
costituzione di una commissione speciale nell'ambito della terza
commissione avrebbe creato dei problemi. La relazione conclusiva
non fa altro che confermare la nostra previsione: in queste due
commissioni ognuno si sentiva deresponsabilizzato e così si è
verificato quanto era facile prevedere fin da allora, e siamo
finiti all'amara conclusione di recitare il "de profundis" della
Commissione speciale per l'occupazione.
Io non voglio dire che questo ordine del giorno non abbia un suo
significato, però è anche la fotografia di un aspetto negativo che
noi avevamo denunciato sin dall'inizio. Si deve dare atto al
Presidente di questa commissione di aver preso il "toro per le
corna" e di avere detto quello che è successo.
Non credo, però, che si possa sancire la fine della commissione
attribuendo tutte le colpe alla mancata partecipazione di una parte
della forze politiche, perché sarebbe falso. Quello che il
Consigliere Pascale ha evidenziato sulla mancanza di contatti della
commissione e sulla impossibilità di funzionare, è un dato di fatto
che dobbiamo riscontrare. Questa commissione, tanto per non essere
fraintesi, aveva due Presidenti il suo e quello della III
Commissione. Non era quindi acefala, ma bicefala, tuttavia,
nonostante avesse due teste, non ha pensato proprio a niente. Dico
questo con amarezza perché su questo argomento si è speculato sin
d'allora.
Noi avevamo presentato un mozione per la creazione di una
commissione speciale per la revisione statutaria; ci era stato
detto che questo argomento era trito e ritrito, che bisognava farlo
rientrare nei compiti della prima commissione e che non doveva
essere nominata una commissione speciale. Si è costituita invece
questa commissione per l'occupazione, che è stata un piccolo aborto
con questi risultati!
Noi ci asterremo su questo ordine del giorno che risulta
assolutamente illogico ed incoerente. Vi si dice infatti, che il in
Consiglio regionale, dopo aver costituito la commissione speciale
per un problema specifico ed aver preso atto del suo fallimento,
decide di dare mandato alla III Commissione permanente di trarre le
dovute conclusioni. Siamo almeno coerenti! Traiamo qui in Consiglio
regionale le dovute conclusioni, senza dare mandato alla III
Commissione di farlo. Che senso ha? Siamo noi a dover trarre le
conclusioni e non una Commissione ordinaria. Le due commissioni tra
l'altro, si intersecavano. Io vorrei sapere come fa il Consigliere
Pollicini, Presidente della III Commissione permanente che dovrebbe
essere stato presente a tutte le riunioni, a trarre le conclusioni
che sono già scritte nella relazione.
Io vedo che il Presidente della Giunta, una volta tanto,
sorride, e forse tutte le argomentazioni che noi abbiamo svolto
sino a questo momento non sono le solite stupidaggini che si dicono
in questo consesso. Io invito, per serietà e coerenza, a ritirare
questo ordine del giorno, a formulare un ordine del giorno più
complessivo che dia un significato al lavoro fatto dalla
commissione. La Giunta non può apprezzare il lavoro e poi fare
trarre le conclusioni alla III commissione. Se il lavoro non è
apprezzato si dia mandato alla Giunta di trarre le conclusioni sul
lavoro della Commissione.
PRESIDENTE
: Ha chiesto la parola il Consigliere
Beneforti; ne ha facoltà.
BENEFORTI (D.C.):
A me sembra di notare un certo gusto in
chi, quando fu costituita questa commissione, non la voleva. Il
problema non si deve porre rivendicando diritti di primogenitura
nel prevedere esiti negativi!
Io condivido il contenuto di questo ordine del giorno e vi
spiego il perché. Quando questa commissione fu istituita aveva
determinati obiettivi e tutti volevano farne parte, tant'è vero che
si dovette ridimensionarla perché i suoi componenti erano troppo
numerosi. I problemi erano molti, nelle fabbriche c'era agitazione,
gli operai venivano qui e bisognava trovare una soluzione. La
commissione sembrava uno strumento certamente importante per poter
affrontare determinate situazioni che esistevano e che ancora ci
sono.
Quando mi si viene a dire che questa commissione è fallita per
la mancata partecipazione delle forze politiche, economiche e
sociali, io dico che è vero. Sarà dipeso in parte dal fatto che è
stata svuotata di significato anche dall'Assessorato preposto ai
problemi dell'Industria o dalla Giunta stessa, perché le forze
politiche hanno trovato più interlocutori altrove. Questo però è
stato possibile perché nella commissione non c'è stata
partecipazione e discussione sui problemi che venivano posti;
perché nel momento in cui le forze sociali, politiche ed
economiche, partecipano ai lavori della commissione e determinano
certe prese di posizione, non c'è Giunta o Assessore che possa non
tenere conto delle indicazioni che da queste forze possono venire
fuori: c'è stata questa mancanza.
Ci possono essere state anche delle responsabilità della Giunta,
però la realtà è che non è stato possibile perseguire gli obiettivi
perché la commissione non è stata messa nelle condizioni di
funzionare. Caro Consigliere Pascale, le forze politiche,
economiche e sociali non hanno partecipato ed è chiaro che se nella
commissione i commissari non partecipano, il Presidente non può
svolgere da solo il lavoro. Questo avviene anche in altre
commissioni, dove risultano assenti non solo i Consiglieri ma anche
le forze politiche, sociali ed economiche. Nella mia vita di
sindacalista, ho visto che gli strumenti che ci diamo funzionano
nella misura in cui tutta la gente interessata partecipa.
Poiché la commissione dell'industria era stata istituita
nell'ambito della terza commissione, è necessario dare mandato alla
III commissione per analizzare il da farsi e discutere i vari
argomenti con l'Assessore altrimenti esaminiamo punto per punto
questo documento e finche non abbiamo finito restiamo in questo
Consiglio. Il rinvio alla terza Commissione agevola i lavori del
Consiglio e consente alla terza commissione di discutere sulla
relazione e sulle indicazioni della commissione speciale esaminando
tutti i problemi. La proposta di rinvio alla III commissione ha
questo significato.
Raccomando infine che i molti problemi, che devono essere
affrontati sul piano dell'industria e dell'artigianato, anche agli
effetti occupazionali e gli accordi con i sindacati, vengano
affrontati nella III commissione, prima di essere definiti con le
parti sociali esterne al Consiglio regionale.
PRESIDENTE
: Ha chiesto la parola il Consigliere Stévenin;
ne ha facoltà.
STEVENIN (U.V.):
Tra coloro che sostengono un fallimento
i lavori della commissione e coloro che invece li considerano molto
validi e ricchi di proposte delle quali la Giunta potrà tenere
conto in futuro, è probabile che ci sia anche una posizione
intermedia o comunque che si avvicini di più a quanto detto
dall'Assessore Lanivi.
Io non concordo con i Consiglieri Torrione e Pascale quando
fanno affermazioni assolutamente negative. Se essi hanno letto il
documento sul credito, predisposto dal secondo gruppo di lavoro,
non possono continuare a sostenere quanto affermano, perché in esso
ci sono interessanti analisi e valide indicazioni per la
Giunta.
La politica dell'occupazione nel settore industriale non si può
fare solo con la presentazione di alcune mozioni che affermano che
la situazione è grave e che è estesa a tutta la nostra regione, ed
in esse si invita la Giunta a presentare, entro tre o sei mesi, un
piano che risolva tutti i problemi. Se questa è la politica
economica e le proposte che il Partito Socialista ritiene di fare
in questa sala, come ha fatto nel passato, noi non siamo d'accordo.
Riteniamo, invece, di aver fatto di più noi, attraverso questa
commissione, che non tutte le proposte, mozioni ed interrogazioni
del Partito Socialista che, in definitiva, ha presentato un'unica
proposta, in collaborazione con il Consigliere Berti, relativa al
problema dell'apprendistato nel settore dell'artigianato che, tra
l'altro è una delle proposte presa in considerazione sulla base di
precedenti normative già operanti in altre realtà regionali.
Io credo comunque che un certo lavoro sia stato fatto anche se
forse ci eravamo posti degli obiettivi più grandi di quanto noi
potessimo realizzare. La costituzione dei cinque gruppi di lavoro,
che interessava tutti i settori dell'economia della nostra regione,
è stata forse un obiettivo eccessivo rispetto a quello che si
poteva realizzare ed in effetti ha visto la scarsa partecipazione
delle persone chiamate a farne parte. Ricordo che all'inizio non si
riusciva a fermare il numero delle persone che volevano entrare.
C'è stata una presenza massiccia solo nel corso della prima
riunione, quando si trattava di designare il Presidente, il vice
Presidente ed i coordinatori; allora c'è stato il plenum: 41 membri
presenti.
Le presenze sono poi via via diminuite quando è venuta meno la
possibilità di assumere responsabilità all'interno della
commissione. La scarsa partecipazione è uno dei motivi che ha fatto
cadere l'interesse e la possibilità di un serrato confronto, in
quella sede, tra tutte le realtà sociali ed economiche. Solo così
si sarebbe potuto sortire un risultato più significativo di quello
ottenuto e che, peraltro, se tenuto in seria considerazione dalla
Giunta regionale, potrebbe essere la base per un futuro progetto di
sviluppo industriale della nostra realtà regionale. Certo che se
qualcuno aveva pensato allora che, attraverso la Commissione si
potessero risolvere le crisi e trova re delle soluzione alle
difficoltà economiche, probabilmente non aveva capito quali erano
state le motivazioni che avevano indotto questo Consiglio a
decidere per la creazione di questa Commissione,che aveva il
compito di gettare le basi sui cui predisporre il futuro
mantenimento dell'occupazione nel settore industriale. Certamente
una partecipazione presente e costante di tutti i membri della
stessa commissione e dell'esecutivo regionale, avrebbe sortito un
rapporto che avrebbe permesso di affrontare l'insieme di questi
problemi e non, come è successo, che alcuni sono stati
commissionati a dei professionisti.
Al di là di questo, io ritengo che alcune precise indicazioni
siano state date e non concordo con quanti hanno definito i
risultati una specie di "fallimento" dei lavori. Su queste basi,
invece, la III Commissione potrà presentare delle proposte molto
interessanti per il Governo regionale.
PRESIDENTE
: Ha chiesto la parola il Consigliere Berti; ne
ha facoltà.
BERTI (Art. e Comm. Vald.):
Io vorrei aggiungere alcune
considerazioni su questa commissione speciale per l'industria e
l'occupazione poiché faccio parte della III commissione
permanente.
Io non ho avuto molta fiducia in questa commissione già al
momento della sua costituzione, perché le maxi commissioni sono
sempre naufragate. Do atto al Consigliere Stévenin che ha avuto il
coraggio di rendersi conto che questa commissione non poteva più
funzionare perché si è trovata svuotata di tutti i poteri che il
Consiglio regionale le aveva affidato.
La responsabilità di tutto ciò io l'attribuisco alla Giunta e
agli Assessori. Sul piano politico c'è stato il fallimento perché
la Giunta e gli Assessori competenti hanno ritenuto più facile
dialogare direttamente con le forze sociali ed economiche piuttosto
che con i componenti di questa commissione. Il problema di fondo è
questo e la commissione non poteva che dimettersi.
Non bisogna però dimenticare un altro fattore importante che,
per la mia partecipazione ed il modesto contributo, ritengo
doveroso citare e cioè che qualche cosa è stata fatta, e comincia,
per grandi linee, a trovare posto nella politica economica che sta
cercando di attuare in questo momento la nostra Regione. Da una
parte la Giunta operava e faceva dei protocolli d'intesa con le
organizzazioni sindacali dei lavoratori dipendenti, eliminando la
componente degli artigiani e delle forze sociali autonome, e
dall'altra noi ci siamo trovati con questa commissione che non
poteva dare nessun parere giuridico ed esecutivo. La Giunta
dovrebbe trarre direttamente le conclusioni da questa relazione e
portare avanti le linee di credito concordate.
Sulla questione dell'energia abbiamo fatto un grosso lavoro
perché abbiamo raggruppato tutte le varie leggi e relazioni che da
anni giravano da un Assessorato all'altro...
(.....INTERRUZIONE.....)
Io non volevo fare una discussione generale per non fare perdere
tempo al Consiglio, ma, poiché sono stato tirato per i capelli....
Io inviterei la Giunta a rendere operative queste proposte,
altrimenti invito il Consigliere Stévenin a presentare le proposte
di legge che avevamo convenuto soprattutto quella che modifica i
tassi di interesse dei fondi di rotazione previsti dalla legge 101,
allargandola anche al leasing, per dare un maggior incentivo alla
crescita economica.
Per il resto io approvo l'ordine del giorno presentato dal
Consigliere Stévenin.
PRESIDENTE
: Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Je comprends très bien que
malheureusement, lorsqu'on a examiné l'ordre du jour, on a encore
recommencé le discours sur les effets et la conclusion de la
Commission et je suis d'accord aussi que malheureusement très
souvent, surtout au niveau de commission spéciale, l'addition des
têtes ne donne pas les résultats qu'on voudrait.
Honnêtement je crois que d'un côté l'Assesseur a déjà dit quel a
été le but de cette commission et ce que la Junte apprécie des
travaux de cette commission. Je crois qu'à la fin tout simplement,
si le Conseiller Stévenin est d'accord, on pourrait dire: "Preso
atto della relazione presentata dal Presidente della Commissione
speciale dell'industria e dell'occupazione, la si trasmette alla
Giunta e alla terza commissione per i compiti di specifica
competenza" afin qu'il n'y ait pas d'interprétations
différentes.
PRESIDENTE
: C'è una proposta di emendamento all'ordine
del giorno presentato dal Consigliere Stévenin.
Ha chiesto la parola il Consigliere Beneforti; ne ha
facoltà.
BENEFORTI (D.C.):
Io ho dichiarato il mio voto favorevole
all'ordine del giorno presentato dal Consigliere Stévenin nel suo
testo integrale perché ritengo sia giusto che rimanga scritto: "per
la mancata partecipazione di una parte del le forze
politiche-sociali-economiche chiamate a farne parte". Qualcuno non
ha partecipato e se domani certi problemi non verranno affrontati
si dovrà assumere le proprie responsabilità.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Noi siamo favorevoli all'emendamento
proposto dal Presidente della Giunta.
PRESIDENTE
: Ha chiesto la parola il Consigliere
Pollicini; ne ha facoltà.
POLLICINI (A.D.P.):
L'emendamento proposto dal Presidente
della Giunta è molto concreto, non esclude la terza commissione ma
mira al risultato e cioè alla concretezza poiché dice: "per le
sfere di specifica competenza" della Giunta e della Commissione.
Altrimenti continuiamo a girare intorno al problema e fra sei mesi
saremo ancora qui. Io concordo su questa proposta perché mi sembra
logica.
PRESIDENTE
: Ha chiesto la parola il Consigliere Stévenin;
ne ha facoltà.
STEVENIN (U.V.):
Direi, mantenendo i due primi commi:
"Decide di dare mandato alla III commissione e alla Giunta di
concretizzare per quanto possibile le decisioni conseguenti alle
indicazioni emerse".
PRESIDENTE
: Prego il Consigliere Stévenin di fare
pervenire alla Presidenza il nuovo testo.
Ha chiesto la parola il Presidente della Giunta Rollandin; ne ha
facoltà.
ROLLANDIN (U.V.):
Je crois que c'est inutile de discuter
et de faire des polémiques: le sens des travaux de cette commission
c'est de donner des indications à la Junte. Si on veut entrer dans
les détails, je crois qu'il faut une suspension, autrement c'est
inutile de rester ici à discuter. L'observation principale
(d'enlever la parenthèse la où on parlait de la question de la
présence des forces politiques) est dans la relation, qui peut être
donnée à n'importe qui, où est écrit très clairement que les forces
politiques n'ont pas participé!
Si le sens de la Commission c'est d'arriver à des conclusions, à
l'intérieur il y a en a et on peut très bien les soumettre à la
Junte. Je crois que le Conseil a discuté longuement sur les
différentes propositions: il y a la possibilité de les soumettre à
la troisième Commission consiliaire afin qu'el le puisse encore les
améliorer, car il ne s'agit pas de tirer les conclusions mais
d'évaluer positivement les travaux que la commission a faits.
Je ne suis pas contraire au fait de changer le texte. C'est
seulement une question de substance: ou on reste ici à discuter
encore inutilement ou bien on fait deux minutes de suspension et on
arrive avec un texte qui soit sensé.
PRESIDENTE
: C'è una richiesta del Presidente della Giunta
di sospendere per 2 minuti i lavori del Consiglio.
Il Consiglio è sospeso.
Si dà atto che i lavori del Consiglio sono sospesi dalle ore
19,38 alle ore 19,49.
PRESIDENTE
: Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Je crois qu'on a eu la possibilité de
discuter les pour et les contre d'insérer la parenthèse là où on va
expliquer les raisons qui sont à la base du fait qu'on a dû
conclure les travaux de cette commission.
Quelques Conseillers ont soulevé le problème que malheureusement
certaines forces n'étaient pas présentes aux travaux. Je crois
quand même que insérer dans un ordre du jour qui doit être
propositif, une affirmation de ce type pourrait donner lieu à une
interprétation qu'il est difficile de lire ailleurs. Au contraire,
en faisant cette insertion, chacun aura la possibilité, comme cela
se passe d'habitude pour la présence aux séances du Conseil et des
commissions, de justifier les raisons pour lesquelles ils n'étaient
pas présents. Mais l'ordre du jour doit avoir à la base un
raisonnement qui donne mandat à quelqu'un pour arriver à des
conclusions. Je crois donc que, même si je comprends les
difficultés qui ont poussé quelques Conseillers à dire qu'il
faudrait faire connaître davantage les raisons du manque de travail
de la Commission, c'est inutile d'insister; ou on entre dans les
détails et on dit chacun (mais il est impossible insérer à
l'intérieur d'un ordre du jour ces détails!) ou bien on peut
maintenir avec ce discours préalable l'ordre du jour dont j'avais
déjà donné lecture, après la première parenthèse "la trasmette alla
Giunta e alla terza commissioni per i compiti di specifica
competenza".
PRESIDENTE
: Ha chiesto la parola il Consigliere
Beneforti; ne ha facoltà.
BENEFORTI (D.C.):
A nome della Democrazia Cristiana
preannuncio la nostra posizione favorevole all'ordine del giorno
presentato dal Consigliere Stévenin senza alcuna modifica. Pertanto
se l'or dine del giorno verrà modificato il gruppo della D.C. si
asterrà dalla votazione.
PRESIDENTE
: Ha chiesto la parola il Consigliere Stévenin;
ne ha facoltà.
STEVENIN (U.V.):
In effetti ritiro il mio ordine del
giorno perché viene sostituito da quello appena letto dal
Presidente della Giunta. E' chiaro che invito a votare questo
ordine del giorno.
PRESIDENTE
: Se nessuno chiede la parola metto in
votazione l'ordine del giorno nel testo presentato dal Presidente
della Giunta di cui do lettura:
ORDINE DEL GIORNO
Il Coniglio regionale della Valle d'Aosta
PRESO ATTO della relazione presentata dal Presidente della
Commissione speciale dell'industria e dell'occupazione;
LA TRASMETTE alla Giunta ed alla terza Commissione consiliare
permanente per i compiti di rispettiva competenza.
ESITO DELLA VOTAZIONE
Presenti: 27
votanti: 20
Favorevoli: 20
Astenuti: 7 (Beneforti, Bondaz, Borbey, Fosson, Lanièce, Ricco e
Riccarand)
Il Consiglio approva.
PRESIDENTE
: Signori Consiglieri, devo fare ancora una
comunicazione. Poiché vi è stata un'indicazione supplementare,
comunico che gli eletti nel CORERAT sono: Marcoz, Vivoli, Alliod,
Cossard, vallomy, Zanello, Berard, Carello e Caligaris. Era stato
detto in più il nome di Frassy che era decimo e non nono.
Signori Consiglieri, data l'ora penso che potremmo rinviare la
seduta alle 9,30 di domani.
La seduta è sospesa.
La seduta termina alle ore 19,53.
