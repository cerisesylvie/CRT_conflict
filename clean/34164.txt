Classificazione
AGRICOLTURA



Oggetto del Consiglio n. 2071 del 23 novembre 2011 - Resoconto
OGGETTO N. 2071/XIII - Interrogazione: "Sospensione dei
finanziamenti per la realizzazione di opere di miglioramento
fondiario".
Interrogazione
Preso atto della preoccupazione espressa da rappresentanti di
alcuni Consorzi di miglioramento fondiario in merito al fatto che
non vengono praticamente più accolte domande di finanziamento di
opere miglioramento fondiario a causa della mancanza di
fondi;
Richiamato il "programma lavori", approvato dalla Giunta
regionale con deliberazione n. 3190/2008, aggiornato con delibera
di Giunta n. 621/2010, nel quale rientravano numerosi interventi di
miglioramento fondiario da realizzare entro il 2013;
i sottoscritti Consiglieri regionali
Interrogano
l'Assessore competente per conoscere:
1) se corrisponde al vero che sono stati sospesi i
finanziamenti delle opere di miglioramento fondiario promosse dai
Consorzi di miglioramento fondiario;
2) quando sarà possibile accedere nuovamente a questo tipo di
sostegno;
3) qual è lo stato di attuazione del programma lavori
descritto nelle premesse, in riferimento sia ai progetti realizzati
o in via di realizzazione, sia all'avanzamento della spesa rispetto
all'impegnato nel periodo 2008/2011.
F.to: Chatrian - Giuseppe Cerise
Président
- La parole à l'Assesseur à l'agriculture et
aux ressources naturelles, Isabellon.
Isabellon (UV)
- Grazie Presidente. Colgo l'occasione per
fare il punto della situazione sull'argomento in questione.
I
"finanziamenti delle opere di miglioramento fondiario"
procedono normalmente in base alle disponibilità di bilancio e tali
contributi sono concessi in base alla programmazione 2007-2013.
Degli iniziali 161 interventi previsti nella delibera di Giunta n.
3190/2008 allegato B ne sono stati finanziati, ad oggi, 124; ne
rimangono ancora 37 da finanziare. A livello percentuale la
programmazione, come numero di interventi, è realizzata al 77
percento; inoltre, nonostante la contrazione di disponibilità
finanziaria rispetto agli esercizi precedenti, sono state garantite
le risorse necessarie per fare fronte agli interventi urgenti per
un importo di lavori fino a 20.000 euro, per riparazioni ad esempio
di tubature lesionate per contenere piccoli fenomeni franosi, per
contrastare interruzioni di viabilità agricola, cioè tutti quei
piccoli interventi che i consorzi si trovano a dover gestire per il
mantenimento dell'attività agricola ed il mantenimento in funzione
delle opere.
Oltre a queste forme di intervento è da segnalare che sono
inoltre annualmente destinati ai consorzi circa 2.300.000 euro per
la copertura delle spese di funzionamento e gestione amministrativa
e per l'esecuzione di piccoli interventi di manutenzione sulle
infrastrutture esistenti. Evidentemente questi si rivolgono a tutti
i consorzi attivi sul territorio regionale, quindi noi abbiamo il
piano di interventi che procede secondo la programmazione a suo
tempo impostata per quel che riguarda i nuovi interventi di
maggiore dimensione e, per il resto, come vi ho detto.
Per quel che riguarda
"lo stato di attuazione del programma
lavori descritto nelle premesse"
, che fa riferimento a quella
delibera di novembre 2008, si risponde che - come già anticipato al
quesito n. 1 - devono essere finanziati ancora 37 interventi; i 124
interventi per i quali sono già stati concessi i contributi
previsti dalla legge regionale n. 32/2007 che disciplina gli aiuti
in materia di agricoltura sono attualmente in fase di realizzazione
ed alcuni sono già stati ultimati.
Rispetto ai 69.950.000 euro impegnati nel periodo 2008-2013,
sono stati liquidati, ad oggi, 22.832.000 euro, quindi il rapporto
impegnato liquidato nel periodo di riferimento si attesta intorno
al 33 percento. In effetti i consorzi, in qualità di stazioni
appaltanti, incontrano nei tempi necessari all'aggiudicazione
definitiva dei lavori a favore delle imprese, un notevole fattore
di ritardo che posticipa molto spesso l'avvio concreto delle opere
di miglioramento a diversi mesi dalla concessione del
finanziamento, delibera o provvedimento dirigenziale. Se poi si
richiama il fatto che nella nostra realtà di regione di montagna la
stagione utile per eseguire gli interventi nel settore agricolo è
limitata, a volte, a pochi mesi estivi, oppure collegata a fattori
limitanti specifici ed oggettivi, ad esempio gli interventi sugli
impianti di irrigazione o sui
ru
non possono essere
effettuati quando queste infrastrutture sono cariche, quindi in
funzione, oppure alcuni interventi di bonifica non possono essere
effettuati se non dopo la fienagione, questo per non interferire
troppo con l'attività delle aziende agricole...si comprende bene
che esiste una durata dei lavori che abbraccia obbligatoriamente
più annualità, normalmente sono tre annualità. Il totale del
liquidato indicato è parziale, perché il quadro complessivo potrà
essere correttamente valutato solo alla fine della chiusura
dell'anno finanziario, avendo ancora i consorzi circa 15 giorni per
presentare gli stati di avanzamento o gli stati finali relativi
alle opere realizzate durante l'estate. Questo evidentemente per
quel che riguarda l'annualità in corso.
Presidente
- La parola al Vicepresidente Chatrian.
Chatrian (ALPE)
- Grazie Presidente.
Più volte, in questa legislatura, ci siamo preoccupati di questa
programmazione, abbiamo cercato di sollecitare la programmazione
pianificata dal 2007-2013. Ad ottobre 2008 il Governo regionale
aveva approvato il programma lavori: ricordo che, proprio
all'epoca, avevamo affrontato in quest'aula lo stato dell'arte e
lei ci disse che nell'approvare il programma lavori erano state
raccolte tutte le autorizzazioni alla predisposizione dei 161
progetti esecutivi. Oggi, tre anni dopo, lei ci dice che 124
interventi sono stati finanziati e 37 sono ancora da finanziare.
Torneremo nuovamente su questo argomento in fase di bilancio.
Sinceramente nella prima domanda avevamo posto un quesito puntuale:
"se corrisponde al vero che sono stati sospesi i finanziamenti
delle opere di miglioramento fondiario"
, ovvero quei 37
progetti - come lei ci ha detto - non sono ancora finanziati,
quindi torneremo su questo argomento per capire quali sono le
motivazioni, se sono solo procedurali o se sono state dilatate nel
tempo; al primo quesito ci sarebbe piaciuto avere una risposta più
diretta: invece non ci è stata data!
Per quanto riguarda il punto n. 3, lo stato di attuazione, che
era la domanda
clou
della nostra iniziativa, conosciamo le
difficoltà di intervento, lo abbiamo detto più volte in questa
legislatura, cioè che si può solo lavorare sei mesi all'anno; ma
nel momento in cui un'Amministrazione regionale approva un
programma lavori importante e si impegnano circa 69.000.000 di
euro, ed a tre anni e mezzo dall'approvazione del programma lavori
gli importi liquidati sono di 22.000.000 di euro. Diverse volte, in
quest'aula, avevamo affrontato il problema anche con il Presidente
Rollandin, sovente in fase di bilancio, e si era parlato di
rimodulare gli interventi per andare a impegnare il giusto per
poter liquidare subito. Ci sembra quasi che ci siano grosse
difficoltà nello spendere soldi che sono stati impegnati. Sono
stati rimodulati nel 2010-2011 gli aiuti e le percentuali però sono
ancora molto bassi i pagamenti; successivamente nel 2010 sono stati
rimodulati, tant'è che le risorse sono state ridotte per quanto
riguarda la pianificazione ai consorzi di miglioramento fondiario,
ma nonostante questa riduzione e la rimodulazione, rimane la grossa
difficoltà di liquidare questi importi.
Certamente è un momento, che riconosciamo tutti difficilissimo,
a tutti i livelli, però il fatto che dopo tre anni e mezzo di
approvazione di un programma lavori, 161 interventi che avevano già
un progetto esecutivo - questo era stato detto in aula -, liquidare
solo 22.000.000 su 70.000.000 di euro...rileviamo che c'è ancora
qualcosa che non funziona in senso non solo procedurale, ma nelle
capacità di liquidare subito al momento dell'esecuzione dei lavori,
dell'impegno di spesa, della terminazione di tutto il ciclo.
L'obiettivo era questo, quindi torneremo sicuramente su questo
argomento in fase di bilancio, proprio perché la situazione è molto
delicata. Ci dispiace che al punto n. 1 l'Assessore poteva
risponderci in maniera più diretta ovvero, se questi 37 interventi
saranno finanziati a breve oppure non saranno finanziati, e se non
impegniamo solo dei soldi e li mettiamo solo nel
congelatore...magari facciamoli arrivare direttamente, dato che la
scelta politica è stata fatta a monte nel 2007-2008 e gli importi
liquidati sono ancora esigui! Grazie.
