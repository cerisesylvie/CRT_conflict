Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2918 del 24 giugno 1987 - Resoconto
OGGETTO N. 2918/VIII - MOZIONE D'ORDINE. RICHIESTA DI
ISCRIZIONE DI NUOVO OGGETTO ALL'ORDINE DEL GIORNO
DELL'ADUNANZA.
PRESIDENTE:
Ha chiesto di parlare, per mozione d'ordine,
il Consigliere Baldassarre; ne ha facoltà.
BALDASSARRE - (P.S.D.I.):
Per mozione d'ordine. In base
al regolamento, chiedo l'iscrizione in via d'urgenza di un ordine
del giorno riguardante il quadro politico regionale. L'ordine del
giorno che presento, recita nella maniera seguente:
ORDINE DEL GIORNO
CONSIDERATO che con un documento politico votato
all'unanimità dal Comitato regionale della Democrazia Cristiana
vengono ribadite pesanti accuse contro l'Union Valdôtaine ritenuta
arrogante;
VISTO che sono state già preannunciate le dimissioni di due
Assessori della Democrazia Cristiana componenti
dell'Esecutivo;
PRESO ATTO della crisi politica sussistente dal documento
della Democrazia Cristiana;
IL CONSIGLIO REGIONALE
DELIBERA
di invitare il Presidente della Giunta regionale e l'intero
Esecutivo a rassegnare correttamente le dimissioni.
