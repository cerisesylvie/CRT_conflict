Classificazione
UNIONE EUROPEA E RAPPORTI INTERNAZIONALI



Oggetto del Consiglio n. 45 del 24 luglio 2008 - Resoconto
OGGETTO N. 45/XIII - Approvazione di risoluzione: "Invito al
Governo nazionale a richiedere alla Cina il rispetto dei diritti
umani e delle minoranze nella Regione del Tibet, in occasione della
cerimonia di apertura delle Olimpiadi".
Risoluzione
Il Consiglio regionale della Valle d'Aosta
Ricordando le manifestazioni di massa dei mesi scorsi nella
regione autonoma del Tibet e in regioni limitrofe da parte di
cittadini di etnia tibetana in occasione del 49° anniversario
dell'insurrezione nazionale tibetana contro l'amministrazione
cinese;
Disapprovando la violenza con cui sono state represse tali
manifestazioni da parte delle autorità cinesi e che è costata la
vita a 200 persone, oltre a più di mille feriti e migliaia di
arrestati;
Condividendo il richiamo di Sua Santità il Dalai Lama che,
pur condannando il comportamento del Governo cinese, ha continuato
ad appellarsi ai tibetani invitandoli "a praticare la non violenza
e a non deviare da tale via, per quanto grave possa essere la
situazione";
Richiamando le prese di posizione del Parlamento europeo e
sottolineando con rammarico il mancato raggiungimento di una
posizione comune da parte dei leader europei sulla partecipazione
alla cerimonia di apertura delle Olimpiadi;
Apprezzando il fatto che alcuni leader europei, a partire dal
Primo Ministro inglese Gordon Brown, abbiano annunciato di non
avere intenzione di partecipare, o hanno comunque espresso forti
perplessità rispetto alla partecipazione alla cerimonia di apertura
delle Olimpiadi;
Auspicando che proseguano i colloqui tra le autorità cinesi e
i rappresentanti del Governo tibetano in esilio, colloqui che al
momento non hanno purtroppo prodotto alcun progresso
concreto;
Invita
il Governo italiano a chiedere fermamente il rispetto da
parte della Cina dei propri impegni pubblici in materia di diritti
umani e delle minoranze, democrazia e Stato di diritto, come
annunciato nella decisione del Comitato olimpico internazionale che
ha consentito alla Cina di organizzare i Giochi olimpici;
Esorta
lo stesso governo a non partecipare con suoi massimi
rappresentanti alla cerimonia di apertura delle Olimpiadi,
ritenendo che tale decisione debba essere rivista solo in presenza
di progressi effettivi e verificabili del rispetto dei diritti
umani in Cina e nella regione del Tibet, e di fronte a dei
significativi passi avanti nella definizione di una soluzione
politica tra il Governo cinese e il Governo tibetano in
esilio.
F.to: Louvin - Chatrian - Morelli Patrizia - Bertin - Cerise
Giuseppe - Donzel - Rigo - Fontana Carmela
Président
- La parole au Conseiller Louvin.
Louvin (VdAV-R)
- Les questions concernant le Tibet sont
en quelque sorte coutumières de cette Assemblée, à ce qu'il paraît:
è un classico
!
D'après ce que j'ai pu vérifier,
quatre fois elles ont été inscrites à l'ordre du jour dans les
douze derniers mois de l'année, par conséquent ce n'est pas une
nouveauté pour ceux qui étaient dans l'Assemblée dans la
législature précédente. Il y a de toute évidence une sympathie et
une attention particulière pour les questions de ce peuple, en
quête de reconnaissance internationale et d'autonomie depuis près
de 50 ans. Pendant la pause du Conseil, c'est-à-dire dans la
période entre le mois de mars et le début du mois de juillet, une
répression farouche a eu lieu dans ce Pays et nous avons assisté à
une répression d'une brutalité inattendue. Quelques semaines se
sont écoulées et les exigences de la politique internationale font
déjà de sorte que la question du Tibet soit mise d'un côté et
oubliée. Nous souhaiterions que, comme d'autres assemblées l'ont
fait, même dans des temps relativement récents, les autorités
italiennes soient invitées à ne pas prendre part à la cérémonie
officielle d'ouverture pour marquer la désapprobation qui est la
nôtre, concernant les méthodes avec lesquelles les problèmes des
droits de l'homme, des minorités, de la démocratie et de l'état de
droit sont réglés par la force au Tibet.
Je n'en dirais pas davantage puisque nous connaissons tous, je
ferais tort à votre intelligence en le soulignant ultérieurement,
mais puisqu'un débat est présent dans la société européenne,
certains Pays et certains leaders européens ont déjà annoncé leur
présence, d'autres ont déjà annoncé leur absence, une situation
relativement floue concerne en ce moment les autorités italiennes.
Nous souhaiterions par conséquant marquer - en cohérence avec une
déclaration qu'a rendue cette même Assemblée il y a quelques mois -
notre soutien à l'autonomie du peuple tibétain par le moyen le plus
opportun qui est celui de marquer les distances par rapport à la
répression du régime chinois. En particulier je me rallie à la
motion approuvée par cette Assemblée le 12 juillet 2007 qui me
paraît garder toute sa substance et son actualité, en demandant
qu'il y ait une attention particulière et une position
symboliquement claire du Gouvernement italien sur cet argument.
Président
- Il y a une requête: c'est la question de
"Sua Santità il Dalai Lama"
, la proposition ce serait
d'enlever
"Sua Santità".
La parole au Conseiller Secrétaire Tibaldi.
Tibaldi (PdL)
- Ci sono effettivamente alcuni argomenti
che sono ricorrenti, il Tibet ogni tanto fa capolino anche lui e in
questo Consiglio se ne parla. Vorrei ricordare ai colleghi che non
più tardi di ieri mattina il Presidente del Consiglio Cerise ci ha
rammentato un recente dispositivo della Corte costituzionale che ci
segnala che non abbiamo grandi competenze in materia di politica
estera diplomatica; quindi, quando questo Consiglio si pronuncia su
delle situazioni così distanti da noi, è vero che sono critiche, ma
qui viene creata forse un po' troppo artificialmente una
commistione di situazioni per forse far vetrina. Non è la prima
volta che accade, di conseguenza non sarà nemmeno l'ultima.
Partiamo dal fatto: il fatto è che ci sono le Olimpiadi, siamo
prossimi alla cerimonia di apertura. Le Olimpiadi, da quello che ci
ha insegnato la storia, sono un momento sì di confronto agonistico,
ma anche di pacificazione fra i popoli che prendono parte a questo
importante evento, che non è solo più agonistico, ma è diventato
mediatico e anche politico. Le Olimpiadi si svolgono in un Paese
che ha un forte protagonismo nel contesto globale: la Cina. È una
Nazione che è esplosa economicamente, che ha condizionato
negativamente tutti i mercati mondiali, perché le influenze di
questa esplosione economica lambiscono anche le nostre terre. È un
Paese che ha due grandi contraddizioni, due sistemi deteriori: il
primo è il sistema politico, perché è un sistema comunista e il
Comunismo - come avete scritto - bisogna evitare che continui a
praticare la violenza per imporre un'ideologia che alla fine va a
favore di pochi, mentre distrugge, impoverisce, limita, se non
annienta il popolo; il secondo è il liberismo selvaggio. Questi due
capisaldi, politico l'uno ed economico l'altro, hanno fatto della
Cina un mostro, i cui tentacoli vanno a strangolare anche altri
Paesi come quelli dell'occidente. Naturalmente si riverberano anche
sulla vicina autonomia tibetana, che viene soffocata nella violenza
perpetrata dal regime comunista da anni. Su questi ragionamenti
siamo d'accordo e ci fa piacere che la coalizione di
Centro-Sinistra si renda conto degli effetti infausti e nefasti del
Comunismo, che il Comunismo ha propagato anche in quella terra,
soprattutto in quella terra che è uno degli ultimi baluardi del
Comunismo. Ci dispiace però quando l'elemento olimpico venga
artificiosamente o strumentalmente mescolato con altri aspetti.
Preferiremmo scindere le due questioni: le Olimpiadi sono un
fatto positivo che deve essere esaltato, forse non con gli eccessi
mediatici e di
business
che si sono creati in questi ultimi
tempi; d'altronde il Comitato olimpico internazionale, che è
composto dalle massime Autorità delle varie Nazioni, ha deciso di
farle a Pechino... che adesso arrivi il Consiglio regionale della
Valle d'Aosta a dire al Governo italiano di non partecipare con le
massime Autorità a Pechino ci sembra ridicolo, risibile...
definitelo come volete! Ci piacerebbe anzi che il Consiglio si
piegasse su problematiche a noi più vicine, come prima è stato
detto dal Consigliere Chatrian: il turismo è un'emergenza, ci fa
piacere che l'Assessore al turismo abbia ricondotto a buon senso e
ad un confronto costruttivo, anche su suggerimento del collega
Benin, una questione che è di importanza capitale per la nostra
Comunità e che venga affrontata la prossima settimana la materia
turistica, ma il chinarsi sulla materia olimpica, esortando il
Governo italiano... Facciamo fare queste esortazioni a chi ci
rappresenta o rappresenta la Comunità valdostana presso il Governo
italiano, ci sono i Parlamentari Nicco e Fosson, che possono
efficacemente dire a Berlusconi, a Napolitano, a Schifani, a Fini o
ai Ministri competenti che forse sarebbe opportuno non farlo, ma
che arrivi il Consiglio regionale a dirlo adesso, a tempi
scaduti... così impostata la risoluzione ha più il sapore di un
qualcosa di strumentale, di vetrina dove qualcuno ama collocarsi.
Non ci sentiamo di approvarla per le motivazioni che abbiamo detto,
non votiamo contro, ma ci piacerebbe che il Consiglio regionale si
piegasse su temi più propri alle sue competenze, alle sue funzioni
e più prossimi alle esigenze e alle emergenze della Comunità
valdostana.
Président
- La parole au Président de la Région,
Rollandin.
Rollandin (UV)
- J'ai lu avec attention cette résolution
qui, comme a dit avec honnêteté, M. Louvin, a déjà fait l'objet de
plusieurs débats dans cette Assemblée. En effet, si on va lire
l'invitation de cette résolution, l'invitation dit:
"il Governo
italiano a chiedere fermamente il rispetto da parte della Cina dei
propri impegni pubblici in materia di diritti umani e delle
minoranze, democrazia e Stato di diritto"
... si on se borne à
ce qui est écrit, on ne peut que partager cette invitation. Au
contraire, je crois qu'on peut avoir quelques doutes sur l'aspect
lié aux Jeux olympiques et là c'est la raison pour laquelle
j'invite à amender la partie des prémisses, là où on dit:
"Apprezzando il fatto che alcuni leader europei, a partire dal
Primo Ministro inglese Gordon Brown, abbiano annunciato di non
avere intenzione di partecipare, o hanno comunque espresso forti
perplessità rispetto alla partecipazione alla cerimonia di apertura
delle Olimpiadi"
, perché condivido il fatto che una cosa sono i
Giochi olimpici, anzi - senza entrare in mille discussioni che ci
porterebbero molto lontano - ritengo che essi hanno il senso
iniziale di essere una grande manifestazione che avvicina e che fa
emergere la possibilità di andare oltre certe barricate e allora
come tali, se sono stati decisi, si fanno e non vedo perché nella
loro autonomia qualcuno parteciperà e qualcun altro no, ma
personalmente credo che oggi stare a discutere se era giusto avere
i Giochi a Pechino, oppure no non è un dato essenziale. Trovo
invece giusto e condividiamo il richiamo al rispetto dei diritti
umani, che è il senso della risoluzione. Sotto questo profilo,
riteniamo che quello che succede in Tibet... non so se sarà il caso
che facciamo una volta l'elenco di tutte le situazioni che nel
mondo comportano analogie con il Tibet - perché ha una situazione
che viene evidenziata continuamente dal Dalai Lama, e anche qui se
togliamo
"Sua Santità"
, giustamente non credo che offendiamo
il Dalai Lama ed evitiamo di essere fraintesi da chi la legge - ed
evitiamo di intervenire una volta sul Burkina Faso, una volta
sull'Uganda... quindi, facciamo una volta una riflessione,
prendiamo una decisione che dica che il Consiglio regionale senza
interessarsi di politica estera, però sottoscrive in pieno il
discorso del valore dei diritti umani e del rispetto dei diritti
umani. Se i presentatori della mozione vogliono accogliere queste
due piccole note, il fatto di togliere quell'
"apprezzando"
,
per evitare di avere dei malintesi, ossia che l'invito non sia
espresso nei confronti della giusta sottolineatura del rispetto dei
diritti umani, ma che abbia un retropensiero... ossia non vogliamo
che il Governo italiano nella sua autonomia decida di partecipare o
non partecipare, su questo non entro nel merito... se c'è questo,
siamo pronti a votare la mozione.
Président
- La parole au Conseiller Donzel.
Donzel (PD)
- Intanto vorrei partire da uno strano senso
dell'autonomia regionale che ha qualcuno, per cui in alcune
circostanze è opportuno confrontarsi con il Governo a tu per tu,
quando si tratta magari di ottenere la Caserma "Testafochi", quindi
scavalcando anche ruoli istituzionali e poi su altre questioni si
ha un rapporto più legato al ruolo specifico del Consiglio
regionale. Credo che la questione che è stata posta dai primi
firmatari di questa risoluzione sia molto importante, è vero che
sono tante le situazioni di difficoltà nel mondo, ma alle volte
vale la pena soffermarsi sulle emergenze. Il Tibet è il tetto del
mondo e ha delle caratteristiche che sono simili a quelle di noi
Valdostani che siamo il tetto dell'Europa. Noi abbiamo conquistato
l'autonomia, loro pochi anni dopo la nostra conquista hanno perso
la loro, sono un popolo dimenticato, un popolo che adesso è oggetto
di interesse da parte del Governo di Pechino, perché quella terra è
ricca dal punto di vista delle risorse minerarie e quindi verrà
sfruttata anche l'Olimpiade per farci ferrovie, solo per aspetti
turistici, ma soprattutto per portare via le ricchezze di quel
Paese.
Riteniamo con molta umiltà, da Valdostani che non vogliono
decidere le sorti del mondo, in quanto Regione abbiamo tutto il
diritto di dare una segnalazione al Governo nazionale che poi in
piena libertà con il Parlamento potrà valutare il peso da dare a
questo piccolo intervento, ma due cose sono importanti da chiarire.
La risoluzione non è assolutamente contraria alle Olimpiadi e alla
partecipazione degli atleti: siamo perché lo sport si possa
praticare sempre e lo spirito dell'Olimpiade è quello dell'incontro
dei popoli. È stato estremamente sbagliato quello che è successo a
Mosca nel 1980 e, se non vado errato, nel 1984 si è ripetuta la
stessa cosa a Los Angeles, quindi è da evitare. Lo spirito non è
quello di non mandare gli atleti: è quello di dire ai massimi
rappresentanti politici il giorno della cerimonia inaugurale di non
essere lì in prima fila a dire: "che bello va tutto bene", ma a
dire: "sì" alle Olimpiadi, ma in un Paese dove sappiamo sono ancora
oggi violati in modo forte i diritti umani, ribadire l'importanza
dei diritti umani. Questo non vuol dire che mettiamo in crisi gli
affari che facciamo con la Cina: vogliamo dire "sì" al
business
, ma "sì" anche ai diritti umani. Non è che andiamo
lì e non vediamo come sono trattati gli operai, le persone che
lavorano in quel Paese, andiamo lì e chiudiamo gli occhi, chiediamo
i diritti anche a quelle persone. Gli affari ci vogliono, ma ci
vogliono anche i diritti umani. Non è che perché lì si fanno
affari, non vediamo le cose che non funzionano.
Quanto poi di nuovo alla ripetuta battutina sul Comunismo,
ricordo che, visto che vengono dalla CGIL, nel 1956 Giuseppe di
Vittorio, allora Segretario della CGIL, condannò i fatti di
Ungheria; insomma abbiamo cominciato prima di adesso a dire queste
cose, mentre altri hanno lasciato Pinochet tranquillo al potere...
Siamo sereni anche rispetto a tali questioni, ci sentiamo di poter
intervenire serenamente e personalmente non sono fra i primi
firmatari, quindi non spetta a me decidere, ma noi del "PD" siamo
favorevoli agli emendamenti che ha presentato il Presidente.
Président
- La parole au Conseiller Secrétaire
Tibaldi.
Tibaldi (PdL)
- Le violazioni dei diritti umani avvengono
da tempo e sono perpetrate in tantissime regioni del mondo, lo
ricordava prima il Presidente Rollandin, potremmo veramente fare un
elenco completo e io aggiungo una proposta: facciamo una volta per
tutte in questo Consiglio... si viene con un documento completo e
si fa una pronuncia solenne e unitaria che vale per il quinquennio
di legislatura, salvo variazioni in peggioramento per quanto
riguarda le situazioni nelle varie regioni del mondo, e lo votiamo
in blocco. Siamo tutti d'accordo al rispetto dei diritti umani, al
fatto che i vari regimi più o meno democratici o totalitari vadano
a rispettare la libertà dell'essere come individuo e nelle sue
singole espressioni associative o economiche. Facciamolo però in un
contesto che sia condivisibile unanimemente, non cogliamo il fatto
contingente qual è quello delle Olimpiadi, che nulla ha a che
vedere con quello che voi state giustamente scrivendo nella
risoluzione. Nulla a che vedere, perché sia Prodi prima che
Berlusconi adesso hanno esortato a più riprese il rispetto dei
diritti umani e con essi i rispettivi Ministri, sia Prodi prima sia
Berlusconi adesso hanno finanziato le iniziative di partecipazione
del nostro Paese alle Olimpiadi di Pechino. Arrivare adesso, come
Consiglio regionale, a dire: "non partecipiamo" sarebbe voler
andare in contraddizione con il Governo italiano, rappresentato
prima da Prodi e adesso da Berlusconi. È questo che non riusciamo a
capire: che senso ha tale iniziativa, che senso ha farla adesso e
non farla visto che la questione tibetana si protrae da decenni,
quando anche le delegazioni regionali di politici e imprenditori
hanno visitato le Regioni della Cina per cercare di cogliere delle
opportunità economiche? Andavano anche gli Assessori della Sinistra
- il Consigliere Donzel si ricorderà visto che ha buona memoria
retrospettiva -, ricordo ad esempio Ferraris; la questione tibetana
era una ferita sanguinante, eppure non è che si coglieva qualche
occasione per dire: "no, non andiamo là perché l'autonomia tibetana
viene dissacrata". Non giochiamo allora strumentalmente e con scopi
di vetrina su questo evento, facciamolo in maniera onesta! Chi si è
fatto promotore di questa iniziativa, seppure meritevole, lo faccia
però con uno sguardo più ampio: dal Darfur ad arrivare fino al
Tibet passando attraverso le altre situazioni deteriori che
costellano il globo e, di conseguenza, rendiamo giustizia a tutti
quanti. I diritti umani sono per tutti, non solo per alcuni!
Président
- La parole au Conseiller Louvin.
Louvin (VdAV-R)
- Devo una risposta al Presidente della
Regione per la sua proposta emendativa, nel farlo non posso non
fare anche una brevissima considerazione. Questo Consiglio credo
non si debba dimenticare una sua dimensione politica generale. Non
faremo certo di questa Assemblea il luogo di discussione delle
vicende che riguardano il mondo intero, ma un piccolo sguardo fuori
da casa nostra, visto che questo piccolo Consiglio manda
delegazioni nel mondo intero... Il Presidente Cerise ci ha
convocati ieri mattina per designare degli esponenti in
un'organizzazione internazionale della francofonia che farà
viaggiare Consiglieri della Valle dappertutto, a sottolineare anche
una dimensione di apertura della Valle d'Aosta non solo ai suoi
problemi locali, ma anche uno sguardo sul mondo e noi riteniamo
anche uno sguardo sui diritti umani, sui diritti delle minoranze,
che hanno qualcosa a che vedere con questa Valle, sul diritto di
autodeterminazione dei popoli che qualche volta cerchiamo anche di
mettere nelle nostre dichiarazioni politiche o nelle nostre
proposte di riforma dello Statuto. Detto questo, senza tono
polemico, non ci genuflettiamo al cospetto delle autorità né
nazionali, né europee per le loro posizioni; crediamo invece che la
popolazione valdostana debba essere rappresentata da questo
Consiglio per la sua opinione generale su alcune questioni e
siccome l'8 agosto avrà luogo una cerimonia che ha importanza sul
piano simbolico ed internazionale, non è di tutta inutilità
segnalare la nostra posizione. Sarà difficile fare un elenco di
tutte le posizioni e liquidare il problema una volta per tutte: la
storia non si ferma, non avremo modo di riuscirci e qualche volta
dovremo ritornare sugli stessi argomenti.
Sulle questioni concrete, naturalmente, non urtiamo nessuna
sensibilità: per noi il Papa è il Papa, che si chiami Santo Padre o
Sommo Pontefice o Papa, e il Dalai Lama è il Dalai Lama che lo si
chiami o meno "Santità". Per quanto abbiamo le nostre simpatie
"cromatiche", non andiamo oltre su questa strada, quindi nessun
problema. Nessun problema nemmeno a sopprimere la sottolineatura
alle posizioni di altri
leader
europei, quello che conta è
l'esortazione al Governo italiano a mantenere una determinata
posizione per quanto riguarda la cerimonia di apertura. Ringraziamo
quindi il Presidente e la maggioranza per l'adesione che hanno dato
al documento con le due soppressioni:
"Sua Santità"
e V°
alinea delle premesse del documento stesso.
Voteremo naturalmente a favore.
Président
- La parole au Président de la Région,
Rollandin.
Rollandin (UV)
- Je crois que l'intervention que j'avais
faite auparavant était pour apprécier cet aspect, donc on partage
l'invitation au Gouvernement pour ce qui est des droits de l'homme,
pour
"esorta"...
je crois qu'en enlevant la partie
"apprezzando"
qui était liée au Président Gordon Brown
d'avoir dit qu'il ne participait pas, évidemment la question
"esorta lo stesso Governo a non partecipare con i suoi massimi
rappresentanti..."
c'est un choix de l'Italie qui n'a rien à
voir avec la question d'inviter le Gouvernement italien à faire de
façon qu'il y ait un rappel au respect des droits de l'homme. Pour
l'alinéa
"esorta"
... sur ce deuxième point on s'abstient, on
vote le premier point. Si vous n'êtes pas d'accord, on s'abstient
sur l'ensemble.
Président
- La parole à la Conseillère Fontana
Carmela.
Fontana (PD)
- Chiedo una breve sospensione.
Président
- Le Conseil est suspendu pendant dix
minutes.
Si dà atto che la seduta è sospesa dalle ore 10,54 alle ore
11,04.
Président
- Nous reprenons les travaux.
La parole au Conseiller Louvin.
Louvin (VdAV-R)
- Solo per comunicare che questi pochi
minuti ci sono serviti per precisare meglio le modalità con le
quali ci si può esprimere su questa risoluzione.
Concordiamo, per quanto riguarda la parte delle premesse,
relativamente agli emendamenti che possiamo considerare incorporati
nel testo della risoluzione che vi è sottoposta; chiediamo
votazione separata in ordine ai due punti, perché riteniamo utile
per chi lo desideri... anche se vedo che alcune componenti hanno
già disertato l'Assemblea... o condivida almeno la parte generale
dell'impegno a sostegno del popolo tibetano. Chiediamo quindi di
avere votazione separata sui due punti, sui quali ci riserviamo di
esprimere valutazioni differenziate.
Presidente
- Pongo in votazione la risoluzione così come
emendata dagli emendamenti presentati dal Presidente Rollandin, che
prevedono rispettivamente l'eliminazione, al terzo paragrafo, della
dizione
"Sua Santità"
prima delle parole
"il Dalai
Lama"
e del seguente paragrafo:
"Apprezzando il fatto che alcuni leader europei, a partire
dal Primo Ministro inglese Gordon Brown, abbiano annunciato di non
avere intenzione di partecipare, o hanno comunque espresso forti
perplessità rispetto alla partecipazione alla cerimonia di apertura
delle Olimpiadi;"
.
Metto in votazione la proposta fino al paragrafo che inizia con
"invita"
- quindi senza quello che inizia con
"esorta"
-, poi si vota il resto... siamo d'accordo?
Risoluzione
Il Consiglio regionale della Valle d'Aosta
Ricordando le manifestazioni di massa dei mesi scorsi nella
regione autonoma del Tibet e in regioni limitrofe da parte di
cittadini di etnia tibetana in occasione del 49° anniversario
dell'insurrezione nazionale tibetana contro l'amministrazione
cinese;
Disapprovando la violenza con cui sono state represse tali
manifestazioni da parte delle autorità cinesi e che è costata la
vita a 200 persone, oltre a più di mille feriti e migliaia di
arrestati;
Condividendo il richiamo del Dalai Lama che, pur condannando
il comportamento del Governo cinese, ha continuato ad appellarsi ai
tibetani invitandoli "a praticare la non violenza e a non deviare
da tale via, per quanto grave possa essere la situazione";
Richiamando le prese di posizione del Parlamento europeo e
sottolineando con rammarico il mancato raggiungimento di una
posizione comune da parte dei leader europei sulla partecipazione
alla cerimonia di apertura delle Olimpiadi;
Auspicando che proseguano i colloqui tra le autorità cinesi e
i rappresentanti del Governo tibetano in esilio, colloqui che al
momento non hanno purtroppo prodotto alcun progresso
concreto;
Invita
il Governo italiano a chiedere fermamente il rispetto da
parte della Cina dei propri impegni pubblici in materia di diritti
umani e delle minoranze, democrazia e Stato di diritto, come
annunciato nella decisione del Comitato olimpico internazionale che
ha consentito alla Cina di organizzare i Giochi olimpici.
Consiglieri presenti, votanti e favorevoli: 29
Il Consiglio approva all'unanimità.
Presidente
- Passiamo a votare la seconda parte
dispositiva della risoluzione.
La parola al Consigliere Donzel.
Donzel (PD)
- Una brevissima battuta per rilevare che
l'interpretazione sul lavoro del Consigliere regionale è abbastanza
strana, nel senso che almeno che uno abbia altre attività e allora
ha altro da fare, quindi si assenta per andare a lavorare chissà
dove... riteniamo che fa parte dei lavori del Consigliere regionale
prendersi cura fino in fondo delle risoluzioni che il Consiglio
deve approvare. Ci stupisce questa "timidezza" nei confronti del
Governo nazionale; credo che ci dobbiamo confrontare oggi con un
Governo che ha un certo colore, domani ce ne sarà un altro,
auspichiamo con serenità e chiediamo una cosa di buon senso, ossia
che un Governo possa valutare nella sua autonomia una nostra
sollecitazione a non partecipare alla cerimonia inaugurale. Dal
nostro punto di vista, non ravvisiamo quindi la necessità di questa
"timidezza" nei confronti del Governo di Centro-Destra.
Président
- La parole au Conseiller Louvin.
Louvin (VdAV-R)
- Forse il Presidente Rollandin non aveva
colto subito il senso compiuto della risoluzione o forse non ci
siamo capiti prima, quando ha ritenuto di dover annunciare la
proposta di sopprimere questa esortazione. È strano però: la
Commissione affari esteri della Camera pochi giorni fa ha espresso
gli stessi concetti, ha invitato il Presidente Berlusconi a
valutare con molta attenzione la questione della propria
partecipazione alla cerimonia di apertura, ritenendo significativa
la sottolineatura che non partecipano a quella cerimonia le più
alte Autorità di Governo del mondo. Riteniamo questa "timidezza"
poco giustificata. È un atto non del tutto condiviso, quindi
manteniamo il nostro voto favorevole a questa parte. Senza questa
parte, purtroppo, la risoluzione è una pura petizione di principio,
è tornare ad una dichiarazione generica. Altro era invece quello
che giustificava che in questa giornata di fine luglio ci si
occupasse della questione. La nostra opinione è che, quindi, debba
essere mantenuta. Peraltro apprezziamo comunque il generico
intendimento della maggioranza che ha appena votato il resto del
documento nel suo complesso.
Président
- La parole au Président de la Région,
Rollandin.
Rollandin (UV)
- Vorrei solo precisare, per evitare
equivoci, che il significato della risoluzione noi lo abbiamo colto
pienamente nella richiesta di rispetto dei diritti umani.
L'esortazione che se vogliamo dire è già un termine che rasenta...
andiamo a genufletterci, a pregarli di... non penso sia il caso di
andare... sono già così difficili le prese di posizione quando si
presentano emendamenti chiari o prese di posizione ufficiali...
lascio immaginare quale sarà l'esito delle esortazioni. Non valgono
già molto in altri ambiti, figurarsi a quel livello, ma, al di là
delle modalità, mi sembra che il punto essenziale da cogliere sia
quello del richiamo forte al rispetto dei diritti umani.
L'esortazione a non partecipare è interpretata correttamente come
una forma aggiuntiva per sottolineare tale esigenza. Noi abbiamo
fatto una riflessione diversa, che è la seguente: la partecipazione
ai Giochi o c'è, o non c'è. Nel momento in cui c'è,
organizzativamente si prepara, si autorizza, si finanzia da parte
di vari organismi la partecipazione, il fatto di non esserci
formalmente è un modo un po' furbetto per dire: "ci siamo, ma non
ci siamo". Se la politica ha un senso, ha un senso compiuto dal
momento in cui inizia una procedura a quando termina e il fatto di
essere presenti vuol dire che è più un atto di rispetto di chi
organizza la manifestazione, perché lì sarà la manifestazione in
sé. Siccome tutti abbiamo detto che la manifestazione dei Giochi
olimpici ha un significato di aumentare questo senso di
fratellanza, di accomunare i popoli in una riflessione globale che
tenga conto del rispetto dell'altro e quindi dei diritti umani,
sembra che tale punto, primo, non abbia questa efficacia che si
pensa che possa avere; secondo, per una giusta osservazione che
abbiamo appena riferito, nell'ambito dell'apprezzamento dei Giochi
olimpici in sé: è questa la ragione per cui noi non ci esprimiamo,
non per timidezza nei confronti di... non c'entra nulla. Il
problema è di avere anche qui una valutazione oggettiva del momento
dei Giochi olimpici, del momento che non finisce con i Giochi
olimpici, anzi i Giochi olimpici dovrebbero essere un momento per
evidenziare sotto un altro profilo con la presenza di tutti i
popoli se è vero o no che alcune cose succedono in Cina e questo
credo sia un osservatorio e sia un modo per verificare da vicino
cosa succede. Ecco la ragione per cui ci asterremo su questa
seconda parte, senza fraintendimenti, che mi spiacerebbe ci
fossero, tenuto conto che abbiamo detto con onestà il pensiero
delle diverse parti, apprezzando... anche se viene a ripetizione...
però il momento era tale da giustificare questo ulteriore richiamo,
che abbiamo apprezzato.
Presidente
- Pongo in votazione il secondo dispositivo
della risoluzione:
"Esorta
lo stesso governo a non partecipare con suoi massimi
rappresentanti alla cerimonia di apertura delle Olimpiadi,
ritenendo che tale decisione debba essere rivista solo in presenza
di progressi effettivi e verificabili del rispetto dei diritti
umani in Cina e nella regione del Tibet, e di fronte a dei
significativi passi avanti nella definizione di una soluzione
politica tra il Governo cinese e il Governo tibetano in
esilio".
Consiglieri presenti: 29
Votanti e favorevoli: 8
Astenuti: 21 (Agostino, Bieler, Cerise Alberto, Comé, Crétaz,
Empereur, Impérial Hélène, Isabellon, Lanièce Albert, Lanièce
André, Lavoyer, Marguerettaz, Norbiato, Pastoret, Rini Emily,
Rollandin, Rosset, Salzone, Viérin Laurent, Viérin Marco, Zublena
Manuela)
Il Consiglio non approva.
Presidente
- Con questa votazione abbiamo chiuso i lavori
di tale tornata del Consiglio regionale. Colgo l'occasione per
ricordarvi quanto vi ho detto ieri circa questi rendiconti che sono
molto importanti e la cui scadenza è molto vicina. Mi scuso per
qualche errore che ho fatto, dovuto all'inesperienza. Auguro a
tutti delle buone vacanze e, per cogliere la sollecitazione del
Presidente Rollandin, auguro alla politica un buon lavoro. Ci
vediamo a settembre.
La seduta è tolta.
---
L'adunanza termina alle ore 11,19.
