Classificazione
ASSISTENZA SOCIALE
Disabili
Associazionismo - volontariato



Oggetto del Consiglio n. 544 del 3 aprile 2019 - Resoconto
OGGETTO N. 544/XV - Interrogazione: "Stato di attuazione
dell'istruttoria pubblica per l'individuazione di un soggetto del
terzo settore per la coprogettazione e gestione di interventi nei
confronti di persone con disabilità presso la casa domotica di
Saint-Marcel".
Rini (Presidente)
-
Punto n. 9 dell'ordine del
giorno. Per la risposta, la parola all'Assessore Baccega.
Baccega (UV)
- Per quanto riguarda la struttura
denominata "Casa domotica" o, meglio, "
Maison équipée
", la
Regione, in data 21 novembre 2012, ha stipulato con il Comune di
Saint-Marcel un comodato gratuito per la durata di 30 anni per
l'utilizzo di tre unità immobiliari ubicate all'interno di un
edificio nel comune di Saint-Marcel: si tratta di tre alloggi per
una superficie totale di 255 metri quadrati più un monolocale per
l'eventuale assistenza, un deposito nell'interrato e quattro posti
auto. Sono compresi gli arredi - e che arredi! - e attrezzature di
proprietà del Comune di Saint-Marcel. Gli ambienti risultano
attrezzati con tecnologia domotizzata rivolti a persone con
disabilità legata a gravi problemi di deambulazione e sono
destinati al Servizio regionale sperimentale di supporto
all'autonomia di persone con disabilità attraverso l'utilizzo della
domotica per il tramite di soggetti esterni da individuarsi appunto
attraverso gara. All'Amministrazione regionale spettano le spese di
gestione, la manutenzione ordinaria e il Comune provvede alla
manutenzione straordinaria. Dall'8 luglio 2013 al 7 luglio 2016 i
locali sono stati subconcessi alla Proges.
Non è da noi conosciuto il numero degli utenti che hanno
usufruito dei suddetti alloggi. Il provvedimento dirigenziale n.
4662 del 28 agosto 2018, che ha approvato l'indizione di
istruttoria pubblica finalizzata all'individuazione di un soggetto
del terzo settore disponibile alla coprogettazione e alla gestione
di interventi in materia di vita indipendente e inclusione nella
società delle persone con disabilità, ha attivato una procedura che
ha individuato l'ATI costituenda fra l'Esprit à l'Envers in qualità
di mandataria, la Indaco e la Ceralacca in qualità di mandanti come
partner
dell'Amministrazione per la coprogettazione e la
gestione suddetta. È stato anche approvato il progetto operativo.
Sin dall'atto dell'approvazione del bando si prevede, rispetto al
ruolo della Regione nella coprogettazione, la messa a disposizione
della comunità alloggio domotizzata
Maison équipée
sita nel
comune di Saint-Marcel. L'atto di approvazione del progetto
operativo prevede tra le macro azioni quella relativa all'abitare
in autonomia con sperimentazioni di
housing
sociale.
Relativamente a queste macro azioni, vengono dettagliate le
tipologie di risorse da utilizzare e tra queste è individuata
appunto
Maison équipée
. La struttura quindi risulta una
delle risorse che possono essere considerate all'interno dei
progetti di vita indipendente che hanno come principi di
riferimento la libertà di scelta del proprio luogo di vita, nonché
lo sviluppo di una rete di servizi utili alla piena inclusione
sociale di una persona con disabilità nella società. Il potenziale
della coprogettazione, dando avvio a nuove progettualità, è anche
quello di riconnettere risorse e interventi già presenti allo scopo
di ottimizzarli in modo sostenibile nel tempo. A tutt'oggi non sono
ancora stati attivati progetti individualizzati di vita
indipendente e quindi non sono stati inseriti utenti. Ad oggi è
stata realizzata nella fase di promozione di iniziativa sul
territorio, che è scaduta in data 29 marzo 2019, la presentazione
delle domande da parte dei potenziali destinatari degli interventi
a cui succederà, a partire da ieri, la fase di selezione delle
domande al fine di individuare le persone con disabilità rispetto
alle quali avviare successivamente il progetto di vita
indipendente: un progetto straordinario, un progetto avveniristico
e dovremo invitare la cooperativa a fare approfondite valutazioni
sull'effettiva idoneità cognitiva dell'utilizzo degli strumenti da
utilizzare all'interno di
Maison équipée
". Io sono andato a
visitarla e vi assicuro che è una cosa straordinaria ma altrettanto
complicata per la gestione.
Presidente
- Per la replica, la parola al collega
Manfrin.
Manfrin (LEGA VDA)
- Non posso essere soddisfatto della
risposta, non è stato fornito nessun dato né riguardante la
presenza, né riguardante quando sarà realizzato quanto previsto
nell'istruttoria. Ora, vorrei ricordare a quest'Aula, perché non
tutti magari leggono i testi delle interrogazioni ma anche ai
cittadini che ci ascoltano, che questa struttura è aperta dal 2008,
è composta come detto da tre unità abitative che possono ospitare
fino a cinque persone e la spesa per costruire questa struttura,
una struttura davvero di eccellenza e all'avanguardia che è stata
anche studiata, è stata di 2,1 milioni di euro e non soltanto un
costo di 2,1 milioni di euro ma anche i costi di gestione, i bandi
di affidamento e quant'altro sono costati all'incirca mal contati
100 mila euro all'anno. Ora, questa struttura è stata ultimata nel
2008 e ad oggi - lei, Assessore, non mi ha risposto - non si sa
quante persone ne abbiano usufruito. Quando era stata fatta una
stima al momento della costruzione, si stimava che su circa 5 mila
disabili presenti in Valle d'Aosta ben 2650 potessero usufruirne e
su questo c'è stata anche un'interrogazione visto che si è parlato
del Comune di Saint-Marcel nel 2011: un'interrogazione della
minoranza comunale di Saint-Marcel 2011, pare, anche a fronte delle
convenzioni, che la casa dai disabili sia stata vista soltanto in
fotografia, con aperture a singhiozzo, chiusure più che permanenti
e difficoltà nel farla funzionare. L'allora Assessore alla sanità
Albert Lanièce aveva rinunciato alla sua apertura per la fine anno.
Questa struttura quindi ad oggi - glielo posso dire con discreta
certezza, Assessore - in dieci anni ha visto meno di cinque persone
poterne usufruire. Sono stati spesi quindi 2,1 milioni di euro per
approntare una struttura all'avanguardia - che dovrebbe essere un
vanto per la nostra Regione considerato che è per rendere meno
difficoltosa la vita alle persone con gravi disabilità e per
permettere loro di essere autosufficienti - che non è mai stata
utilizzata o è stata utilizzata pochissimo. È stata utilizzata
pochissimo un po' per la cattiva gestione e questo avviso di
indizione di istruttoria pubblica ne è l'esempio: la data è di
ottobre 2018, siamo ad aprile 2019 e da ottobre 2018 che cos'è
stato fatto? Adesso fate la raccolta delle domande? È questo che
facciamo? Un investimento di milioni di euro per aspettare,
attendere ancora a utilizzare una struttura che potrebbe alleviare
le sofferenze e poter rendere autonome tante persone e tanti
disabili? Come dicevo, perché non sono stati chiesti, ad esempio,
per dare una risposta completa, i dati alla struttura che ne ha
usufruito? Perché quella
Proges
che l'ha utilizzata qualche
dato lo avrebbe fornito, per esempio, su quante persone l'hanno
potuta utilizzare. Allora se il problema fosse soltanto di
funzionamento, bisognerebbe richiedere a chi per un breve periodo
di tempo è riuscito a farla funzionare come si può far funzionare
questa struttura perché quello che vogliamo, al di là della
critica, che deve essere sempre costruttiva, è capire come poter
mettere a disposizione questa struttura a chi ne ha diritto. Ad
oggi vedo però che le idee sono decisamente nebulose.
