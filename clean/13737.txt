Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 226 del 27 ottobre 1993 - Resoconto
OGGETTO N. 226/X - Presa d'atto delle dimissioni rassegnate
dalla Sig.ra Maria Pia Simonetti da membro del Comitato regionale
per i servizi radiotelevisivi e sua sostituzione.
Deliberazione - Il Consiglio regionale
Premesso che:
con provvedimento n. 44/X del 13 luglio 1993, il Consiglio
re­gionale ha eletto quali membri del Comitato regionale per i
servizi radiotelevisivi i Signori: Bal Giorgio, Carello Angelo,
Favre Fabrizio, Minuzzo Piero, Righetti Igor, Simonetti M. Pia,
Thiébat Pier Giorgio, Vallomy Luigi, Vivoli Pier Giorgio;
la legge regionale 27 dicembre 1991, n. 85 prevede che i mem­bri
del Comitato regionale per i servizi radiotelevisivi devono essere
scelti fra esperti di comunicazione radiotelevisiva e che gli
stessi non possono, a pena di decadenza, rivestire la carica di
Consigliere regionale, né essere dipendenti o collaboratori o
rivestire incarichi per conto della società concessionaria del
servizio pubblico radiotelevisivo o essere dipendenti o
collabo­ratori o amministratori di imprese radiotelevisive private,
ivi comprese quelle di produzione e distribuzione di programmi o di
produzione o gestione di pubblicità;
Considerato che con la sottoriportata lettera in data 24
settem­bre 1993 la Sig.ra Maria Pia Simonetti ha rassegnato le
dimis­sioni da membro del Comitato regionale per il servizio
radiote­levisivo: "Alla Presidenza del Consiglio regionale e p.c al
Presi­dente uscente del Comitato regionale per i Servizi
Radiotelevi­sivi - Con la presente comunico che ragioni relative
agli aumen­tati carichi di lavoro della mia attività professionale
mi costrin­gono a rifiutare la nomina a membro del Co.Re.Rat. cui
non potrei più dare il doveroso contributo di presenza e attività.
Cordiali saluti. Aosta 24 settembre 1993 F.to Maria Pia
Simo­netti".
Ritenuto opportuno prendere atto delle dimissioni rassegnate
dalla Sig.ra Mia Pia Simonetti da membro del Comitato regio­nale
per i servizi radiotelevisivi e procedere alla elezione di un altro
componente in sua sostituzione.
Visto il parere favorevole rilasciato dal Dirigente del Servizio
Affari generali della Presidenza del Consiglio, ai sensi del
combinato disposto dell'articolo 72 della legge regionale n. 3/1956
e successive modificazioni, e dell'articolo 21 della legge
regionale n. 18/1980 e successive modificazioni, in ordine alla
legittimità della presente deliberazione;
Delibera
1) di prendere atto delle dimissioni rassegnate dalla Sig.ra
Maria Pia Simonetti da membro del Comitato regionale per i servizi
radiotelevisivi e di provvedere alla elezione della Sig.ra Alida
Calligaris, residente ad Aosta, in V.le Gran San Bernar­do, in sua
sostituzione;
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 1 del
decreto legislativo 13 febbraio 1993, n.40 e di darne
esecuzione.
Presidente -
Passiamo alla votazione.
Presenti, votanti, favorevoli: 25
Il Consiglio approva.
Presidente -
La parola al Presidente della Giunta,
Dino Viérin.
Viérin D. (UV) -
Au nom de la majorité je propose
la candidature de madame Alida Calligaris.
Presidente -
Passiamo alla votazione.
Esito della votazione
Presenti e votanti: 29
Hanno ottenuto voti:
- Calligaris: 25
- Schede bianche: 4
