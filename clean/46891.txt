Classificazione
ASSISTENZA SANITARIA E OSPEDALIERA



Oggetto del Consiglio n. 3239 del 8 febbraio 2024 - Resoconto
OGGETTO N. 3239/XVI - Interpellanza: "Interventi volti a
garantire un efficiente servizio del Pronto Soccorso
ortopedico".
Marguerettaz (Presidente) -
Punto n. 43 all'ordine del
giorno. Per la presentazione, la parola al collega Baccega.
Baccega (FI) -
Ritorniamo su un argomento che abbiamo
affrontato, so che è stato affrontato nella V Commissione ma ero
assente per motivi personali.
Questa era un'interpellanza che doveva essere discussa nel
Consiglio del 24 gennaio, è finita la prima stagione delle feste di
Natale e Capodanno, dove l'affluenza è stata notevole, ma parte la
stagione delle settimane bianche. Le piste in questo momento,
ancorché ben tenute dalle società in tutte le stazioni sciistiche e
con grande impegno, perché neve non ce n'è, ma con l'affluenza di
pubblico durante le giornate, soprattutto nei week-end e con le
temperature che si sono abbassate in questo periodo, diventano
molto pericolose, soprattutto per sciatori che praticano dello sci
un po' provetti e snowboardisti e non solo ora è passato il periodo
influenzale ma, in realtà, non si è attenuato più di tanto
l'afflusso che riusciamo a monitorare in tempo reale dal sito dell'
USL perché nel weekend la situazione è sempre molto difficile.
Ora lei ci ha inviato una nota, Assessore, prima della
Commissione, alla quale non ho partecipato ma è una riflessione
generale molto utile che ho apprezzato e abbiamo apprezzato.
Sottolinea l'invecchiamento della popolazione dal quale bisogna
prendere atto, ma questo è un percorso in crescendo, quindi bisogna
prendere atto che sarà sempre così, almeno l'auspicio è questo e
che siano anziani in salute soprattutto. Misure idonee per le
diverse patologie vanno sicuramente affrontate.
Si parla di mancanza di letti ospedalieri, vero, per il Pronto
Soccorso - lo sappiamo bene - sono andati a prendere le barelle
nelle sale operatorie e poi ci sono ancora dei letti disponibili in
molti reparti, i famosi cinquanta letti che sono lì in sospeso,
insomma... si parla di mancanza di personale ma nel comunicato
stampa che avete lanciato in questi giorni esprimete soddisfazione
rispetto a 5 medici che ci sono in più. Non so se la pianta con
quei cinque medici in più è completamente coperta. Pare di no. Io
credo sia un personale che è davvero in forte difficoltà.
L'
admission room
, che adesso è diventata la
discharger
room
in Pronto Soccorso, le OSS del Pronto Soccorso, questo
glielo dico, Assessore, forse lei non lo sa, hanno chiesto di fare
le 12 ore in Pronto Soccorso, come fanno le infermiere e come fanno
i medici; perché loro no e gli altri sì? Perché queste
diseguaglianze? Anche perché poi finisce il turno di una OSS,
riprende un'altra e non sa che cosa si è fatto. Diamo a tutti le 12
ore, è incomprensibile quest'atteggiamento. Io credo che abbiamo
più volte sottolineato, sulla base di tutte le segnalazioni, il più
delle volte il problema dei centri traumatologici dove si evidenzia
la differenza tra scopia, con lo strumento C presente nei centri, e
un'effettiva radiologia, con appropriato strumento, ai fini della
definizione di una diagnosi corretta.
Avevamo sottolineato e portato all'attenzione del Consiglio la
nota di un medico che scriveva nel referto diagnostico di una
persona che è stata inviata dal Centro traumatologico all'Ospedale
Parini, necessita di approfondimento diagnostico perché con la RX
standard del ginocchio sinistro non è eseguibile in sede in quanto
ci sono dei limiti tecnici e di definizione. Con la scopia che è a
disposizione non è possibile escludere lesioni. Il paziente quindi
è dovuto andare al centro traumatologico, fare tutti quei passaggi
ma nella diagnosi si è detto: "No, qui non possiamo capire bene che
cosa succede perché la strumentazione non è idonea e quindi li
mandiamo al Pronto Soccorso. È vero, nei due mesi al Pronto
Soccorso sono andati soltanto 80 pazienti provenienti dai centri
traumatologici, ma sono tanti perché sono tutti soprattutto nel
weekend e poi mancano in questi 80 quelli che sono arrivati da
Courmayeur, quindi anche questo dovremo capire. Noi abbiamo
sottolineato più volte che i centri traumatologici devono avere
un'efficacia che va nella direzione di poter fornire un servizio
radiologico complessivo. Lei nell'interrogazione con risposta
scritta ci ha detto quali sono i requisiti per un centro
traumatologico; allora ampliamoli, se quelle procedure non vanno
nella direzione di soddisfare le esigenze dei pazienti, di chi cade
in montagna, di chi cade sugli sci e si frattura una gamba o una
spalla, bisogna assolutamente modificare anche quei passaggi. Un
centro traumatologico in prossimità delle piste da piste da sci
dovrebbe offrire un servizio di alto livello, all'insegna della
modernità, in linea con le aspettative dei turisti e dei residenti,
abbiamo letto dei commenti su
Facebook
e sui
social
davvero da brividi, questo proprio per evitare, come dice lei
nell'interrogazione a risposta immediata, l'afflusso di pazienti
che vanno verso il Pronto Soccorso di Aosta, che è fortemente in
difficoltà. Abbiamo anche sottolineato questo problema delle
fatturazioni, vengono fatturate ai clienti prestazioni di
radiologia, ma in realtà il servizio non corrisponde al fatto che
si trattano di semplici scopie e si fa in modo che poi chi fa le
scopie deve essere mandato al Parini e questo non è possibile.
L'invito è a fare un approfondimento ed una riflessione seria
affinché quei centri traumatologici siano efficienti, efficaci e
diano le vere risposte, perché quello è il territorio che deve in
qualche modo dare delle risposte, perché se il territorio e quei
centri poi mandano i pazienti, anche se sono solo ottanta in due
mesi, però arrivano nel weekend, evidentemente creano del disagio
al Pronto Soccorso del Parini.
Dalle ore 10:44 riassume la Presidenza il presidente
Bertin.
Bertin (Presidente) -
Risponde l'assessore Marzi.
Marzi (SA) -
Partendo dall'ultimo quesito: "quali
ulteriori iniziative si intende intraprendere per garantire un
efficiente servizio per il Pronto Soccorso ortopedico e quali
aggiornamenti organizzativi si intende predisporre per migliorare
le condizioni di operatività tra gli operatori sanitari per dare
risposte ai cittadini", la tematica è stata, come da lei
richiamato, ampiamente approfondita nella V Commissione dello
scorso 6 febbraio, quindi di martedì, dove abbiamo toccato gli
aspetti inerenti il Pronto Soccorso, la Centrale unica del
soccorso, il 118, l'elisoccorso e i centri traumatologici. Tra
l'altro, ringrazio tutta la Commissione e il Presidente Padovani:
abbiamo iniziato un confronto alle ore 9:30 per concluderlo alle
ore 11:45. L'iniziativa richiama l'attenzione sul tema affrontato
in quest'aula nelle recenti sedute dell'11 dicembre, del 21
dicembre e del 10 gennaio e riferiamo pertanto in merito agli
interventi messi in atto insieme all'Azienda per migliorare le
condizioni del Pronto Soccorso e del Pronto Soccorso ortopedico.
Per migliorare l'operatività del Pronto Soccorso, infatti, sono
state intraprese diverse iniziative tra le quali la modulazione
programmata dell'attività chirurgica. Per ridurre appunto la
pressione sul Pronto Soccorso, abbiamo reso coerente la
programmazione degli interventi chirurgici non urgenti con la
stagionalità turistica che condiziona fortemente la presenza umana
nella nostra regione. L'elevato afflusso turistico, per fortuna,
moltiplica infatti la popolazione sul nostro territorio sino a
cinque volte d'inverno e fino a sette-otto volte nei due mesi
estivi di luglio-agosto, determinando ancor più che in altre
regioni un forte aumento degli accessi al Pronto Soccorso, anche
perché, come lei sa, da amante della montagna, i nostri turisti non
vengono soltanto a fare una passeggiata nel centro storico ma, per
fortuna, a godere della bellezza assoluta delle nostre
straordinarie montagne. Nei periodi di maggiore afflusso turistico
viene quindi ridotta la programmazione degli interventi in modo da
poter offrire nei reparti un maggior numero di posti letto
disponibili a favore delle urgenze. Questo consente di accelerare i
trasferimenti in reparto, riducendo di conseguenza i tempi di
attesa all'interno del Pronto Soccorso. Al contrario, nelle
stagioni a minor afflusso turistico si aumenteranno gli interventi
programmati in modo da smaltire le liste di attese e fornire i
servizi non urgenti ma necessari, come abbiamo fatto già nel 2023,
con un aumento dell'attività programmata di natura chirurgica del
30%. Inoltre nei periodi di maggior afflusso la dotazione della
admission room
è aumentata sino a diciotto posti letto e la
sua funzionalità è potenziata, oltre che in fase di entrata, anche
in fase di uscita: questo perché l'admission room svolge un ruolo
intermedio importante non solo tra il Pronto Soccorso e il ricovero
nel reparto di destinazione per i pazienti acuti, ma anche nella
fase di dimissione dai reparti in attesa di trasferimento presso le
strutture territoriali dopo che da acuti si è diventati cronici e
quindi bisogna andare in strutture per cronici nel momento in cui
non si può ancora tornare a casa. Le altre iniziative
riguardano:
- gli inserimenti di ulteriore personale infermieristico al
Pronto Soccorso;
- l'espletamento del concorso per medici di
emergenza/urgenza;
- il potenziamento del servizio ospedaliero di gestione dei
posti letto, il cosiddetto "
bed management
", di cui abbiamo
parlato in Commissione anche perché è arrivata una domanda
esplicita su questo tema, che concorre a garantire risposte
tempestive agli assistiti che sono in attesa appunto di trovare un
posto: quello che tecnicamente si chiama
boarding
;
- la prosecuzione e il potenziamento del progetto INDICO per le
dimissioni complesse, ovvero del lavoro in gruppo di professionisti
che si concentrano nell'accelerare le dimissioni, favorendo il
rientro al domicilio o presso le strutture territoriali. Questo
servizio, tra l'altro, è svolto in attesa dell'avvio della Centrale
Operativa Territoriale (COT), finanziata nell'ambito del PNRR, che
prova anche a fungere da centrale di gestione dei flussi di
assistiti con dimissioni ospedaliere difficili. Anche questo è un
tema sulla medicina territoriale, tra l'altro, abbiamo trattato
quando abbiamo approvato il Piano della Salute e del Benessere
Sociale;
- il rafforzamento delle risorse umane in campo attraverso
avvisi specifici di reperimento di personale;
- gli incentivi al personale del Pronto Soccorso che la
normativa consente in aggiunta all'incentivo previsto dalle leggi
regionali di attrattività;
- la prosecuzione della convenzione con ISAV per la chirurgia
ortopedica e la sua estensione, con la legge regionale n. 27/2023,
anche a interventi di chirurgia generale di bassa complessità al
fine di ridurre le liste di attesa di natura chirurgica.
Venendo alla domanda n. 3: "se è intenzione di prevedere una
verifica sui beni strumentali dei centri traumatologici", tutti e
sei i centri traumatologici, come da lei richiamato, sono stati
oggetto negli anni di verifica dei requisiti strutturali,
tecnologici e organizzativi per l'autorizzazione e accreditamento.
Tra l'altro, non c'è bisogno di ricordare che i centri
traumatologici sono una peculiarità della nostra organizzativa
medica e vengono finanziati al di fuori dei livelli essenziali di
assistenza da parte regionale con fondi specifici.
Le verifiche fanno parte della programmazione annuale dell'OTA,
cioè l'Organismo Tecnicamente Accreditante che è in capo all'ARPA,
e sono fissate al termine della stagione sciistica, ciò per non
interferire con la presenza di sciatori e turisti e per dare agli
enti proprietari dei centri traumatologici la possibilità di
effettuare le necessarie manutenzioni durante il periodo
primavera-estate (ricordiamo che cinque su sei sono gestiti
direttamente dall'USL con il territorio). Le verifiche di vigilanza
sono finalizzate a controllare la permanenza dei requisiti minimi,
l'adeguamento ad eventuali nuove disposizioni nazionali e regionali
in ambito strutturale, tecnologico, igienico-sanitario e
organizzativo. Per i centri di Courmayeur e Cervinia sono tuttora
in corso le istruttorie tecnico-valutative da parte dell'Organismo
Tecnicamente Accreditante, quindi dell'OTA, in quanto il primo è
stato appena riqualificato e il secondo ha cambiato, come lei sa,
gestione.
Per quanto riguarda le tecnologie sanitarie aziendali, le stesse
sono verificate e controllate da parte del Servizio di ingegneria
clinica dell'Azienda USL, comprese naturalmente quelle dei centri
traumatologici. Il servizio si occupa anche della programmazione
delle gare per gli acquisti e la sostituzione delle apparecchiature
biomedicali in base ai vari criteri di priorità e al diverso stato
di vetustà a seconda delle sedi. Trattasi quindi di un piano degli
investimenti per tutte le apparecchiature biomedicali in dotazione
all'Azienda USL nelle varie sedi dislocate. In tale programmazione,
nei programmi investimenti 2024-2026 - e credo che questa sia
un'ottima notizia - è prevista la sostituzione degli strumenti
portatili per radioscopia presenti in tutti i centri
traumatologici.
Come abbiamo tra l'altro comunicato martedì in Commissione, e
come poi il Presidente Padovani ha comunicato a sua volta - tra
l'altro lo ringrazio in tal senso - a supporto del fatto che la
dotazione di tutti i centri traumatologici, i nostri sei, è
adeguata, a fronte di 1.227 passaggi, solo 80 hanno avuto un
necessario seguito presso il Pronto Soccorso: quindi solo 80 su
1.227.
Presidente -
La parola al consigliere Baccega per la
replica.
Baccega (FI) -
Grazie Assessore. Le chiederei gentilmente
se può darmi copia della sua risposta perché lei è andato molto
veloce ed è stato complicato prendere appunti.
Ci sono sicuramente molti elementi di novità, quindi siamo lieti
di aver portato all'attenzione del Consiglio e dell'Azienda le
problematiche soprattutto sui centri traumatologici. È vero che è
l'OTA che deve verificare la certezza che all'interno dei centri
traumatologici ci sia l'efficienza e l'efficacia che si richiede,
c'è un programma di investimenti che prevede il cambiamento dei
beni strumentali all'interno dei centri traumatologici e questo ci
fa sicuramente piacere. Ci riteniamo quindi soddisfatti della
risposta, nel senso che vediamo che al momento si è mosso
sicuramente un percorso virtuoso per andare nella direzione di
migliorare questi aspetti, quindi non vedremo più e non riceveremo
più né
mail
, né appunti sui
social
che richiamano a
inefficienza, incapacità e anche a non presenza dell'ortopedico,
perché è successo anche questo, lei lo sa bene, sicuramente lo avrà
letto. Siamo quindi soddisfatti, l'auspicio è che tutto questo per
la prossima stagione sia portato a termine, altrimenti non può
funzionare così. L'accesso al Pronto Soccorso, come le ho detto
poco fa nella presentazione dell'interpellanza, delle 80 persone
che hanno avuto incidenti in montagna, è pressoché avvenuto nel
weekend, sabato e domenica, quindi, oltre a quello che succede
normalmente, ecco che è molto facile arrivare a 150-170 persone in
Pronto Soccorso: è per quello le ho detto che sono dovuti andare a
prendere le barelle nelle sale operatorie per contenere i pazienti.
Questo non deve più succedere in Valle d'Aosta.
Presidente -
Sono quasi le ore 11:00, interrompiamo
brevemente per arieggiare i locali. Riprendiamo con le mozioni dopo
la pausa.
La seduta è sospesa dalle ore 10:58 alle ore 11:18.
