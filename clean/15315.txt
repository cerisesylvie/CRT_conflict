Classificazione
ATTIVITÀ CULTURALI


Resoconto integrale del dibattito dell'aula
Oggetto del Consiglio n. 3103 del 9 aprile 1998 - Resoconto
SEDUTA ANTIMERIDIANA DEL 9 APRILE 1998
OGGETTO N. 3103/X Concessione di un contributo di lire
13.000.000 all'Associazione "Orchestra Giovanile Valdostana Jazz"
per l'organizzazione di un corso di perfezionamento di musica jazz
per l'anno 1998, ai sensi della legge regionale 20 agosto 1993, n.
69.
Deliberazione Il Consiglio
Premesso che la legge regionale 20 agosto 1993, n. 69 disciplina
la concessione di contributi a favore di associazioni ed enti
pubblici e privati per attività ed iniziative a carattere
culturale, scientifico ed artistico, ed in particolare l'articolo 3
regolamenta l'assegnazione di contributi per manifestazioni
culturali e scientifiche;
Preso atto che il sig. Riccardo Piaggio, presidente
dell'Associazione "Orchestra Giovanile Valdostana jazz", ha
presentato, con lettera in data 12 marzo 1998, una richiesta
tendente ad ottenere un contributo per l'organizzazione di un corso
di musica jazz in programma nel periodo estivo;
Considerato che l'Orchestra, costituita da 13 elementi residenti
in Valle d'Aosta e da 7 musicisti non valdostani, intende
promuovere, sotto la guida del noto jazzista Mario Raja, un corso
di perfezionamento teso alla costituzione dell'Orchestra medesima
ed alla preparazione di un programma da eseguire in alcuni concerti
a conclusione del corso, gettando così le basi per iniziative
future riguardanti lo sviluppo del jazz in Valle d'Aosta;
Appurato che il corso si svolgerà a Pollein dal 16 al 21 agosto
1998 presso la struttura polifunzionale "Grand Place", per una
spesa totale di lire 28.000.000:
- compenso del direttore per il corso
e per gli arrangiamenti originali Lire 7.200.000
- affitto struttura "Grand Place" Lire 1.200.000
- spese di viaggio e soggiorno direttore e
solisti non residenti Lire 9.200.000
- spese organizzative, S.I.A.E. e varie Lire 10.400.000 ;
Preso atto che il sig. Riccardo Piaggio ha dichiarato inoltre
che l'iniziativa sarà sovvenzionata anche dalla Fondazione C.R.T.
(Cassa di Risparmio di Torino) per un ammontare complessivo di Lire
15.000.000;
Atteso che il Servizio Attività Culturali dell'Assessorato
dell'Istruzione e della Cultura ha provveduto all'istruttoria ed
alla valutazione della domanda ritenendola ammissibile a
contributo, ai sensi dell'articolo 3 comma 3 e dell'articolo 8
comma 1 della legge regionale 20 agosto 1993, n. 69;
Tenuto conto della validità dell'iniziativa, la Giunta, su
proposta dell'Assessore all'Istruzione e alla Cultura, ritiene
pertanto opportuno aderire alla richiesta mediante la concessione,
ai sensi dell'articolo 3 comma 1 della suddetta legge, di un
contributo di lire 13.000.000 pari al 47 percento circa della spesa
preventivata;
Visto l'obiettivo gestionale 110102 - Gestione dei finanziamenti
a enti e privati per l'organizzazione di iniziative culturali e
scientifiche;
Richiamata la deliberazione della Giunta regionale n. 4853 in
data 30 dicembre 1997 concernente l'approvazione del bilancio di
gestione per l'anno 1998 e per il triennio 1998/2000, con
attribuzione alle strutture dirigenziali di quote di bilancio e
degli obiettivi gestionali correlati e di disposizioni applicative,
nonché la circolare n. 2 in data 15 gennaio 1998 (prot. n. 861/5
FIN);
Richiamati i decreti legislativi n. 320/1994 e n. 44/1998;
Visto il parere favorevole rilasciato dal Capo Servizio Attività
Culturali dell'Assessorato dell'Istruzione e della Cultura ai sensi
dell'articolo 72 della legge regionale n. 3/1956 e successive
modificazioni e del combinato disposto degli articoli 13 - comma 1
- lett. e) e 59 - comma 2 - della legge regionale n. 45/1995, in
ordine alla legittimità della presente deliberazione;
Delibera
1) di approvare, ai sensi dell'articolo 3 comma 1 della legge
regionale 20 agosto 1993, n. 69, la concessione all'Associazione
"Orchestra Giovanile Valdostana Jazz" di Aosta (C.F. 91035280071)
di un contributo di lire 13.000.000, pari al 47 percento circa
delle spese previste per l'organizzazione di un corso di
perfezionamento di musica jazz in programma dal 16 al 21 agosto
1998;
2) di approvare ed impegnare la spesa di lire 13.000.000
(tredicimilioni) con imputazione al capitolo 57260 (Contributi ad
enti e ad associazioni culturali ed educative per manifestazioni ed
iniziative culturali e scientifiche) richiesta n. 3510, del
bilancio preventivo della Regione per l'anno 1998, che presenta la
necessaria disponibilità;
3) di stabilire che alla liquidazione della spesa si provveda ai
sensi dell'articolo 58 della legge regionale 27 dicembre 1989, n.
90 e successive modificazioni, in due rate in applicazione
dell'articolo 9 della legge regionale 20 agosto 1993, n. 69;
4) di stabilire che il contributo in questione non è soggetto
alla ritenuta d'acconto del 4 percento prevista dal D.P.R. n. 600
in data 29 settembre 1973.
Président Quelqu'un demande la parole? On peut passer à la
votation:
Présents, votants et favorables: 25
Le Conseil approuve à l'unanimité.
