Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2038 del 22 aprile 1991 - Resoconto
OGGETTO N. 2038/IX Dati sull'andamento della stagione
turistica invernale e sulle dimensioni della ricettività
alberghiera in Valle d'Aosta.
(Interrogazione).
Presidente
Do lettura dell'interrogazione
presentata dal Consigliere Ric-carand:
Interrogazione Al fine di avere dei dati sull'andamento della
stagione turistica invernale nonché sulle dimensioni della
ricettività alberghiera in Valle d'Aosta,
il sottoscritto Consigliere regionale del Gruppo Verde
Alternativo
interroga
l'Assessore al Turismo, Urbanistica e Beni Culturali per
sape­re:
1) qual è l'attuale disponibilità alberghiera in Valle
d'Aosta per numero di alberghi e per numero di posti letto,
suddivisi per categorie;
2) quanti di questi alberghi erano stati aperti durante la
sta­gione invernale 1990/1991;
3) quali sono i dati sugli arrivi e le presenze di turisti,
distin­guendo per italiani e stranieri suddivisi fra i mesi di
dicembre, gennaio, febbraio (sia per la stagione 1989/90, sia per
la stagione 1990/91);
4) qual è il grado di utilizzo degli alberghi che si è
registrato nei mesi dicembre 1990, gennaio 1991, febbraio
1991.
Presidente
Ha chiesto di parlare l'Assessore al
Turismo, Urbanistica e Beni Culturali Pascale, ne ha facoltà.
Pascale (PSI)
Mi limiterò a leggere i totali e
darò poi al Consigliere Riccarand un prospetto più dettagliato
sulle richieste di informazioni che sono contenute nella
interrogazione.
Quanto alla prima domanda, la disponibilità alberghiera in Valle
d'Aosta a febbraio 1991 è di un totale di 504 alberghi per
complessivi 21.924 posti letto; la disponibilità alberghiera
du­rante la stagione invernale 1990-91, cioè il numero di alberghi
che erano stati aperti durante questa stagione, è di 478 alber­ghi
per un totale di 21.186 posti letto.
Il movimento turistico alberghiero nel raffronto fra 1989-90 e
1990-91 è il seguente: nel dicembre 1989 il totale delle presen­ze
è stato di 162.854, nel gennaio 1990 181.933, nel febbraio 1990
231.197; nel dicembre 1990 176.147, in percentuale più 8,2 per
cento, nel gennaio 1991 210.426, in percentuale più 15,7 per cento,
per il febbraio 1991 i dati non sono ancora di­sponibili.
Riguardo alla utilizzazione della capacità ricettiva
alberghieri, di cui alla 4a domanda dell'interrogazione, nel
dicembre 1990 è stata in media del 25,07 per cento, nel gennaio
1991 del 31,37 per cento.
Presidente
Ha chiesto di parlare il Consigliere
Riccarand, ne ha facoltà.
Riccarand (VA)
Più che replicare, credo siano dei
dati interessanti che mi ri­servo di analizzare nel dettaglio,
anche perché sono importanti rispetto alla questione della
candidatura olimpica.
Un primo dato che vorrei evidenziare è la notevole diversità fra
questi dati forniti dall'Assessore e i dati sulla disponibilità
al­berghiera indicati nel dossier della candidatura olimpica, che
indica quanto meno l'uso di dati che non erano quelli ufficiali
dell'Assessorato, perché c'è una notevole disparità fra i dati
della disponibilità dei posti letto in albergo indicati dal
dossier, che sono 17.841, e i 21.924 posti letto che adesso ha
indicato l'Assessorato nella sua risposta.
C'è poi un altro dato che ritengo sia molto importante e che
emerge da queste informazioni ed anche da altre che ha fornito
l'Assessore; ed è il dato sulle presenze turistiche nel mese di
febbraio. Questo è un mese a notevole presenza turistica in
al­bergo ed è anche il mese in cui c'è più presenza turistica di
stranieri in albergo durante tutto l'anno in Valle d'Aosta.
Questi sono dati che dobbiamo tenere bene in mente, perché
quando si dice che si vuole utilizzare una manifestazione come le
Olimpiadi e si parla della necessità di ospitare dalle 42mila alle
62mila persone, a seconda del tipo di ricettività che si vuole
offrire, e si parla della disponibilità alberghiera della Valle
d'Aosta, non si tiene presente il dato numericamente molto più
basso della nostra disponibilità alberghiera e soprat­tutto il
fatto che nel mese di febbraio abbiamo circa il 50 per cento dei
posti letto in albergo che sono già occupati da una normale
clientela, che non si può certo pensare di allontanare per far
posto alla ricettività legata alla manifestazione olimpi­ca.
Si tratta di dati che secondo noi sono interessanti, ci
riserviamo di analizzarli più in dettaglio per capire una serie di
connes­sioni che esistono rispetto a questo progetto di
manifestazione olimpica.
