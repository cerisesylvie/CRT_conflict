Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3206 del 17 marzo 1992 - Resoconto
OGGETTO N. 3206/IX Applicazione della legge regionale 6/91
relativa alla valutazione dell'impatto ambientale.
(Interrogazione)
Presidente
E' ancora assente il Consigliere Riccarand:
l'interrogazione verrà svolta dopo le altre interrogazioni e
interpellanze.
Visto che il Consigliere Riccarand è rientrato in aula,
riprendiamo con il punto n. 4 all'ordine del giorno.
Do lettura dell'interrogazione presentata dal Consigliere
Riccarand.
Interrogazione Ricordato che, a decorrere dal 9 settembre
1991, è diventata operativa la legge regionale 4 marzo 1991, n. 6
concernente "Disciplina della procedura di valutazione dell'impatto
ambientale";
al fine di avere un quadro completo dell'applicazione della
legge in questa prima importante, fase;
il sottoscritto Consigliere regionale del Gruppo Verde
Alternativo
interroga
l'Assessore regionale dell'ambiente, territorio e trasporti per
conoscere:
1) quanti e quali studi di impatto ambientale su strumenti di
pianificazione sono pervenuti all'assessorato dell'ambiente;
2) quanti e quali studi di impatto ambientale relativi a
progetti di interventi e di opere sono pervenuti all'assessorato
dell'ambiente; quanti sono stati esaminati dal Comitato Scientifico
per l'Ambiente e quali pareri sono stati espressi;
3) quante sono le riunioni, svoltesi finora, dal Comitato
Scientifico per l'Ambiente ed in che data;
4) se sono già state assunte deliberazioni di Giunta regionale
sulla compatibilità ambientale di opere soggette a Valutazione di
Impatto Ambientale e in che data.
Presidente
Ha chiesto la parola l'Assessore
dell'ambiente, territorio e traspor-ti Limonet, ne ha facoltà.
Limonet (DC
)In riferimento all'interrogazione del
Consigliere Riccarand sulla valutazione dell'impatto ambientale, si
comunicano le seguenti informazioni: alla data dell'11 marzo 1992,
sono pervenute allo scrivente assessorato numero sei studi di
impatto ambientale su strumenti di pianificazione e numero
trentasei studi di impatto ambientale relativi a progetti di
interventi e di opere. In allegato si trasmette il dettagliato
degli studi pervenuti.
Il Comitato scientifico per l'ambiente ha esaminato numero sei
studi relativi a progetti di interventi ed opere, per i quali
numero cinque pareri sono stati favorevoli, uno studio da esaminare
durante la prossima riunione, e numero quattro studi su strumenti
di piano, di cui tre con parere favorevole e uno con parere
negativo. Il Comitato scientifico per l'ambiente si è riunito
finora cinque volte e precisamente nelle seguenti date: 16
settembre e 7 ottobre 1991, 15 gennaio, 13 febbraio e 11 marzo
1992.
Sono già state assunte numero due deliberazioni di Giunta
regionale sulla compatibilità ambientale di opere soggette al VIA,
i cui estremi sono:
- deliberazione n. 974 del 3 febbraio 1992, Comune di
Saint-Christophe - Strada della Grande Charrière;
- deliberazione n. 2210 del 2 marzo 1992, Comune di La Thuile -
Paramassi di Thovex.
Farò pervenire al Consigliere interpellante l'elencazione più
dettagliata delle deliberazioni.
Presidente
Chiede la parola il Consigliere Riccarand,
ne ha facoltà.
Riccarand (VA)
Esprimendo sostanzialmente soddisfazione
per la risposta dell'Assessore dell'ambiente, mi sembra che ci sia
uno sforzo per applicare correttamente la legge sulla valutazione
dell'impatto ambientale, che è una normativa importante per un buon
uso degli strumenti urbanistici e progettuali della nostra
Regione.
Mi riservo ovviamente di esaminare nel dettaglio la risposta
dell'Assessore, ma penso che sia importante, soprattutto in questa
prima fase di applicazione della legge, riuscire a curare al
massimo le procedure in modo da dare piena attuazione a questa
legge che noi riteniamo sia molto importante.
