Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 338 del 30 dicembre 1970 - Resoconto
OGGETTO N. 338/70 - Concessione di contributo al Comune di
Aosta nelle spese per l'acquisizione dei terreni occupati per la
sistemazione stradale della zona dell'Arco d'Augusto.
Chantel
(P.S.I.)
- Il provvedimento è un
provvedimento necessario e tanto più necessario - ritengo - perché,
se non mi sbaglio, c'è fra il Comune di Aosta una causa giudiziaria
in pendenza che risale al 1962, la cui definizione potrebbe andare
a giudizio nel febbraio 1971, di modo che noi andremo a rischio
che, oltre a pagare i 40 milioni, il Comune finirebbe per pagare
anche spese giudiziarie e ulteriori spese.
Questa è una delle ragioni per cui il provvedimento è adottato
subito, perché la questione venga liquidata prima di arrivare in
tribunale. La pratica verrebbe così liquidata in transazione e,
diciamo così, la causa che è in Tribunale verrebbe in tal modo
risolta e sospesa la definizione.
Montesano (P.S.D.I.
) - Chi chiede la parola? Chi chiede
la parola su questo oggetto? Consigliere Manganoni?
Manganoni (P.C.I.)
- Io ho già avuto occasione di
sostenere in altri Consigli, di prospettare al Consiglio, - direi -
un po' un pericolo al quale noi ci esponiamo. Noi qui versiamo - a
parte che le versiamo alla Federconsorzi - io sono d'accordo che
noi si venga incontro al Comune, sia chiaro, io ne convengo, no,
Chantel, sul fatto che noi versiamo al Comune e su cui però io
voglio entrare nel merito della questione.
A parte la Feder - perché tante volte si è detto: va ben son dei
piccoli proprietari, teniamo conto di questo fatto, ecc. - va ben
teniamone anche conto, ma in questo caso non c'entra il piccolo
proprietario, in questo c'entra la Federconsorzi che deve ancora,
mi pare, rendere conto al Parlamento di circa 1.000 miliardi di cui
non si sa la fine, non si conosce la fine, la destinazione. Quindi
questo è un fatto.
In secondo luogo, noi veniamo a creare un principio, nel senso
che noi paghiamo 20 mila lire dei terreni - noi li diamo al Comune,
il Comune paga però sono soldi nostri - quindi è nel merito che
voglio entrare, nel senso che noi destiniamo dei fondi, vediamo
anche dove vanno a finire questo fondi, mi spiego?
Un terreno vincolato, nel senso che il piano regolatore prevede
che lì doveva essere costruita una strada, un piazzale o che so io,
è un terreno non fabbricabile. Noi abbiamo pagato, mi pare, l'anno
scorso un terreno fabbricabile, che abbiamo acquistato vicino alla
Scuola di agricoltura - io capisco che la zona è un po' meno
centrale, comunque oggi anche in quella zona si sta sviluppano la
città ed è zona fabbricabile e l'abbiamo pagato 11 mila lire al
metro come terreno fabbricabile.
Ora noi sappiamo che i terreni vincolati - vincolati per
qualsiasi ragione, per qualsiasi destinazione - al piano regolatore
hanno un valore limitatissimo perché nessun privato va ad
acquistare, specialmente a questi prezzi, dei terreni vincolati.
Sono i terreni liberi invece, cioè i terreni edificabili, quelli
che effettivamente hanno un valore. Ci si potrà dire: qui nel piano
regolatore, ci sono delle ingiustizie: è tutto vero, comunque, la
situazione è quella.
Allora, oggi, domani, quando saranno varati i piani regolatori,
i piani di fabbricazione anche per gli altri Comuni, i proprietari
che hanno terreni vincolati potranno dire alla Regione: beh, ce li
comperi e ce li paghi, tenuto conto dell'ubicazione, naturalmente,
in base a quel prezzo.
Questa è la questione che io vorrei sollevare, cioè il principio
e la questione delle differenze che noi stiamo creando -
involontariamente, sia chiaro, - nei confronti dei vari proprietari
di terreni vincolati dal piano regolatore.
Savioz
(P.C.I.)
- Io avrei da fare solo una
piccola osservazione in merito a questo oggetto all'ordine del
giorno.
E cioè, praticamente, che cosa è avvenuto? È avvenuto che noi
abbiamo comperato i terreni, sistemato la zona, fatto un piazzale,
il quale piazzale, pagato da noi, serve esclusivamente alla
Associazione Agricola che si chiama Consorzio della Federconsorzio.
Io capisco che il piazzale noi l'abbiamo comperato e l'abbiamo
sistemato e l'abbiamo reso pubblico a tutti gli effetti, ma, di
fatto, voi lì trovate che il 99% delle macchine sono macchine di
dipendenti, di clienti, di gente che ha da fare direttamente con il
Consorzio.
Ora, io non aggiungo niente, non dico niente, nei confronti di
coloro che mettono le macchine del Consorzio stesso, ma allora
questi Signori del Consorzio dovrebbero tenere conto che, prima di
tutto, è un'opera pubblica e, in secondo luogo, il piazzale è stato
costruito e lo godono loro in senso esclusivo e poi pretendono
ancora delle cifre di questo genere qui.
Questa non è collaborazione tra Enti pubblici, questo è un
approfittarsi di una situazione che è venuta a determinarsi...
(Voce)
...Sì, d'accordo! Però, grosso modo, dovrebbe seguire
l'indirizzo dell'Ente pubblico.
Io non so se siamo ancora in tempo a fare qualche cosa in
merito, ma se non siamo più in tempo si tenga almeno conto di come
agisce questo consorzio e allora quando certe volte bisogna
prendere dei provvedimenti per venire incontro al Consorzio stesso
come abbiamo preso a suo tempo...
Dolchi (P.C.I.)
- Qui è chiaro che la Federconsorzi - che
non rende i conti di 1.000 miliardi - non è che sia particolarmente
sensibile al piazzale dell'Arco d'Augusto.
Se alcuni Consiglieri e Assessori si ricordano, in quel momento,
l'Amministrazione regionale intervenne in prima persona per la
sistemazione dell'Arco d'Augusto. Fu allora l'Assessorato del
turismo che curò la pratica dell'acquisto dei fabbricati da
demolire, l'acquisizione delle aree necessarie e la Regione
sostenne anche tutte le spese di sistemazione, in parte fatte in
economia dal Comune e in parte dalla Regione.
È chiaro che la sistemazione del piazzale è servito in prima
persona alla Federconsorzi, per quello che riguardava la
sistemazione del piazzale antistante, che proprio -, se voi vedete,
avete presente, - tiene conto di questa doppia utilità: quella
pubblica per il senso rotatorio intorno all'arco d'augusto e quella
più privata relativa al parcheggio antistante alla sede che è
delimitata da un spartitraffico e da un'aiuola.
In quel momento si discusse tra Regione, Comune e Federconsorzi
anche per l'utilizzazione del restante terreno a est della
Federconsorzi lungo il Buthier, terreno anche quello vincolato da
una costruenda strada lungo il Buthier. La Federconsorzi, appunto,
dimostrando la sua non sensibilità al problema, fece opposizione e
da allora una causa si trascina.
Dovrei dire di più. A quanto mi risulta, le richieste della
Federconsorzi sono molto superiori alla cifra attualmente proposta
come transazione sulla causa che dovrebbe andare a sentenza nei
prossimi giorni.
Quindi è chiaro che ci possono essere, come diceva il
Consigliere Manganoni, delle differenze di valutazione fra terreni
nello stesso territorio cittadino, ma comprendiamo anche come, dopo
otto anni, la pubblica amministrazione dimostrando più
comprensione, più sensibilità che non la Federconsorzi, sia
intenzionata a chiudere questa lunga vicenda.
Ecco, mi sembrerebbe per dovere di giustizia, - anche se,
effettivamente, può darsi che le trattative intercorse con il
comune di Aosta siano giunte alla conclusione - che
l'Amministrazione regionale approvi un contributo al Comune di
Aosta, per ragioni di giustizia. Vorrei ribadire che, se ci
rifacciamo alle trattative e agli impegni regionali dal 1962, gli
espropri e la costruzione del piazzale erano ad esclusivo carico
dell'Amministrazione regionale.
Quindi questi 40 milioni che l'Amministrazione regionale paga,
sono il completamento di quell'impegno assunto nel 1962. Se, per
ragioni di opportunità, lo si vuol fa figurare come un contributo
al Comune di Aosta, perché il Comune di Aosta, a sua volta, liquidi
con transazione questa vertenza, ebbene non abbiamo niente in
contrario. Mi sono permesso di precisare che, in base ai deliberati
regionali del 1962 e agli accordi allora intervenuti, questi 40
milioni sono il completamento di un impegno regionale relativo alla
sistemazione di quel piazzale.
Montesano (P.S.D.I.
) - Un attimo. Se c'è qualcun altro
che vuole intervenire, così l'Assessore alle Finanze potrà
rispondere a tutti.
Nessun altro? Allora la parola all'Assessore Chantel.
Chantel (P.S.I.)
- ... poi a conclusione di quello, -
anche perché non si dica che, comunque, l'accordo avvenuto allora
attraverso l'Amministrazione regionale - tenete presente che la
richiesta iniziale della Federconsorzi era di 78 milioni e che,
tutto sommato, i 2.630 metri - questo non per difendere nessuno,
nessuna posizione - su 40 milioni corrispondono a circa 15 mila
lire al metro quadro.
E noi qui abbiamo approvato, recentemente, le 18 mila lire al
metro quadro date ai Farcoz e via di seguito e se anche noi
andassimo in causa e se anche gli volessimo applicare la legge
2892/1885 per il risanamento della città di Napoli (prima legge
urbanistica italiana), andremo a rischio sul serio di pagare lo
stesso i 40 milioni più tutte le spese di giudizio. Bisogna infatti
anche vedere cosa è stato valutato: che uno possa venire incontro o
meno all'Amministrazione è un conto; che cosa valgono i terreni e
come siano valutati è un altro.
Perciò non è nemmeno, diciamo così, pratica amministrativa in
cui si è andati incontro a pagare un terreno di più di quello che
vale, di più del valore che il giudizio del tribunale potrebbe
attribuire, più o meno siamo lì.
Ecco la ragione per cui si dice: "Non andiamo ulteriormente in
causa con il tribunale, perché andiamo sul rischio di mettere il
Comune in condizioni di pagare i 40 milioni più le spese di
giudizio.".
Questo per essere precisi amministrativamente.
Montesano (P.S.D.I.)
- Chi chiede la parola? Allora si
passa alla votazione.
Chi approva la delibera di cui all'oggetto n. 5 alzi la
mano.
Contrari? Astenuti? Il Consiglio approva.
Oggetto n. 6.
