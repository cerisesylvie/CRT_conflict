Classificazione
ENERGIA
Energia idroelettrica
STATUTO



Oggetto del Consiglio n. 263 del 27 gennaio 2021 - Resoconto
OGGETTO N. 263/XVI - Interpellanza: "Priorità degli
interventi di proroga delle concessioni idroelettriche valdostane
nei lavori della costituenda Commissione paritetica".
Marguerettaz (Presidente) -
Punto n. 22 all'ordine
del giorno. La parola al collega Rollandin.
Rollandin (PA) -
Abbiamo voluto risottolineare questo
aspetto, che è sicuramente di grande delicatezza e di grande
impatto. Credo che l'unica ricchezza vera che abbiamo oggi, tolte
le miniere, tranne una che naturalmente non è disponibile, l'unica
cosa che rimane è l'acqua. Purtroppo si avvicinano le scadenze
temporali dell'utilizzo delle nostre risorse, cioè di quelli che
sono oggi i punti di riferimento che noi abbiamo in Valle, non
dimenticando che queste dighe e l'utilizzo dell'acqua è stato un
oggetto di grande impatto nel tempo in regione perché non
dimentichiamo che la costruzione delle dighe, di tutto quello che è
stato fatto ha creato non pochi problemi a suo tempo anche da un
punto di vista ambientale. Oggi siamo nella situazione che abbiamo
un certo numero di centrali idroelettriche, che sono la vera
ricchezza della nostra Regione, lo ripeto, ma che fa gola a tanti
in Italia e all'estero. Non credo che sia sfuggito a molti di voi
il fatto che ci siano tecnici sia svizzeri che italiani che stanno
facendo il giro delle nostre centrali per capire che cosa possono
produrre, per avere informazioni, perché logicamente se alla
scadenza, che, come voi sapete, non è più a decenni ma a pochi
anni, non c'è la possibilità di mantenere la capacità di utilizzare
queste acque, voi capite che cosa succederà. Questo è un tema che è
stato oggetto di grande interesse per la Commissione paritetica
perché in quel momento si cercava di ottenere un riferimento tale
che permettesse una proroga o comunque che non si dovesse andare a
bando come qualsiasi altra impresa idroelettrica che può venire in
Valle d'Aosta e legittimamente acquisire le centrali che noi
abbiamo. Questo tema è delicatissimo, io credo che anche gli
interessi che ci sono stati ultimamente per cercare di trovare un
modo a livello governativo per riuscire a posticipare le
scadenze... oggi siamo in una situazione di
impasse
quindi
non sto nemmeno a parlarne, però questi sono temi che sono datati,
li abbiamo scritti allora non pensando che ci fosse la crisi totale
a livello nazionale, comunque vorrei capire come si può pensare di
sopperire a questo.
Noi avevamo detto naturalmente per la nomina della Commissione
che è sempre comunque valida, però la Commissione per funzionare
non ha solo i membri della Regione, ma ha anche i membri a livello
nazionale che devono essere nominati. Anche se noi oggi nominassimo
i tre rappresentanti a livello regionale, quindi voi capite che non
funzionerebbe, perché non c'è dall'altra parte le la presenza degli
altri tre componenti a livello nazionale: dico questo perché questo
problema è urgente, è un problema delicato, è un problema che se
non viene preso con le dovute attenzioni, rischia di danneggiare la
nostra realtà di Valle d'Aosta con poche risorse
definitivamente.
Presidente -
La parola al presidente della Regione
Lavevaz.
Lavevaz (UV) -
Ringrazio il collega Rollandin per avere
posto l'attenzione su un tema che concordo essere assolutamente di
estrema delicatezza e di altrettanta importanza, quindi la risposta
a questa interpellanza naturalmente è positiva, nel senso che il
Governo regionale ovviamente darà le indicazioni nei tempi e nei
modi che, come giustamente ha sollevato il collega, sono legati
anche alle vicissitudini di questi giorni e quindi a questa
impasse
che si è creata anche nel Governo romano.
Naturalmente le indicazioni, per quanto ci riguarda, saranno quelle
necessarie affinché il tema delle concessioni idroelettriche abbia
da parte della componente regionale ma anche da parte della
componente statale l'attenzione prioritaria che merita all'interno
dei lavori della Commissione paritetica e con una rapidità di
definizione di una situazione che debba essere quella che tutti ci
aspettiamo.
Ricordo a questo riguardo che già sul finire della scorsa
legislatura, e precisamente il 12 agosto del 2020, a seguito della
nomina di parte statale della componente paritetica precedente,
peraltro che era avvenuta con ritardo assai importante, la
Presidenza della Regione aveva rappresentato al Ministro per gli
affari regionali e le autonomie l'opportunità che la Commissione
stessa arrivasse in tempi rapidi alla conclusione di questo
dossier
, quindi che potesse riunirsi in tempi rapidi e
arrivare a una conclusione e a un esame di questa norma di
attuazione sulle concessioni idroelettriche in modo che si
arrivasse poi con il nuovo Consiglio regionale finalmente ad
approvare lo schema di norma di attuazione. Come sapete, questo non
è venuto e oggi siamo qui a parlarne proprio perché questo dossier
è ancora aperto, non è stata data l'attenzione che questo aspetto
così importante per la Valle d'Aosta meritava, sicuramente ci
impegneremo - ovviamente compatibilmente con la tempistica che
questa crisi darà, sperando che la crisi ci risolva in fretta - e
quindi, di conseguenza, che possiamo con la nostra parte di
componente regionale fare in modo che si riprenda in mano questo
dossier
nei tempi più brevi possibili assolutamente.
Presidente -
Per la replica, ha chiesto la parola il
collega Rollandin, ne ha facoltà.
Rollandin (PA) -
La ringrazio per aver voluto
ricapitolare quello che è successo, vorrei anche sottolineare che a
livello nostro, a livello di questo Consiglio per tre volte c'era
in oggetto: "Nomina della Commissione paritetica". Io credo che sia
importante che non si arrivi dopo che ci sono già altre proposte o
altri aspetti indefiniti, quindi sarebbe bene che... io non ho
voluto citarlo perché sembrava di infierire... la nomina dei tre
membri della Commissione sarebbe comunque necessaria e utile per
riprendere un tema che è già stato affrontato, non è una novità, e
soprattutto per essere subito in grado di portare all'attenzione
degli altri tre nominati eventualmente a livello nazionale in modo
da poter lavorare in tempi rapidi, perché se non si riesce a
ricucire un aspetto che in quel momento sembrava possibile, che è
stato utilizzato dal Trentino, che, come sappiamo, aveva gli stessi
problemi, se non lo facciamo in fretta, ci sfugge veramente il
punto nodale del poco di ricchezza che ci rimane.
