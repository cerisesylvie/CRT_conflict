Classificazione
ASSISTENZA SANITARIA E OSPEDALIERA
Presidio ospedaliero
EDILIZIA
Edilizia pubblica



Oggetto del Consiglio n. 1663 del 17 dicembre 2015 - Resoconto
OGGETTO N. 1663/XIV - Interpellanza: "Intendimenti in merito
alla realizzazione di varianti al progetto per un eventuale
ampliamento dell'Ospedale Parini di Aosta".
Président
- La parole au collègue Bertin.
Bertin (ALPE)
- Grazie Presidente.
Questa interpellanza vorrebbe conoscere il numero e il relativo
costo della miriade di progetti e di studi, in parte realizzati,
riguardanti l'allora Ospedale Mauriziano (ora Ospedale regionale).
Il Mauriziano è stato costruito all'incirca negli anni
Trenta-Quaranta, credo. L'Amministrazione regionale l'ha poi
acquisito, se non mi sbaglio, alla fine degli anni Settanta. Da
quella data in poi si sono realizzati ma soprattutto ideati una
serie di progetti di ampliamento e ristrutturazione dell'ospedale
(allora Mauriziano e ora Parini). All'inizio i primi progetti
riguardavano un'espansione, un allargamento a nord del Mauriziano,
questo negli anni Ottanta-Novanta. Successivamente, altro
orientamento, si è passati - credo negli anni Novanta - ad un
ampliamento a sud; nel frattempo, tra l'altro, sono stati fatti
degli studi comparativi rispetto alla possibilità di realizzare un
ospedale nuovo oppure di intervenire su quello vecchio e poi negli
anni si è andati avanti per un certo periodo con lo Studio
Limacher, se non mi sbaglio, e altri studi del genere...sono stati
tanti, ci si perde in tutti questi progetti e studi!
Negli anni 2000 si è poi approfondita la questione e nel 2007
addirittura vi è stato il famoso referendum da cui sono scaturite
le seguenti ipotesi: quella di ristrutturare oppure quella di
realizzare un ospedale nuovo fuori città. Abbiamo poi visto che
questa scelta alternativa non è stata proprio rispettata, nel senso
che alla fine i nuovi progetti in questo caso hanno portato, più
che ad un ampliamento ad est, ad una costruzione sullo spazio del
parcheggio, di fatto ad un nuovo ospedale definito "H24", quindi
altri progetti e altri studi. Nel 2010 è stato poi acquistato il
famigerato "parcheggio" per l'ospedale, pagato oltre 20 milioni,
che ha visto anche l'interessamento della
'ndrangheta
,
situazione piuttosto inquietante, parcheggio che doveva servire per
l'ospedale. Adesso sappiamo certamente di avere il parcheggio, ma
non sapremo se avremo l'ospedale, un parcheggio sotto utilizzato,
semivuoto, che raggiunge il picco massimo in alcune ore del giorno
con il 70 percento solo di occupazione media della struttura; da
questo punto di vista è stato un grande
flop
, è costato
tantissimo e ha visto anche delle vicende poco chiare rispetto
all'acquisto e ai lavori.
Fatto questo parcheggio, veniamo agli anni nostri, con il
ritrovamento del famigerato "guerriero celtico", in questo caso un
ritrovamento positivo. Da una parte, di per sé può anche
rappresentare una svolta dal punto di vista della città, ma
dall'altra ha di fatto fermato la realizzazione del nuovo ospedale,
e ciò vorrà dire inevitabilmente nuovi progetti in funzione delle
conclusioni della commissione istituita
ad hoc
per valutare
questo ritrovamento. Vorremmo sapere quali sono le previsioni e
quali somme si intendono utilizzare per un eventuale e ulteriore
progetto. Grazie.
Presidente
- Diamo la parola all'Assessore Fosson.
Fosson (UV)
- Sì, grazie.
Lei ha fatto una ricostruzione molto precisa e, di tutto questo,
vorrei riprendere l'unica e grande nota positiva: adesso l'Ospedale
di chiama "Umberto Parini" e non più "Mauriziano"; io penso che
questo sia un grande riconoscimento soprattutto alla
professionalità dei medici valdostani e in particolare del dottor
Parini. Le devo chiedere scusa poiché le fornirò tutti i dati e le
spese da quando i progetti sono stati affidati alla COUP, mentre
gli altri glieli farò avere spero per Natale o subito dopo, perché
gli uffici faticano a riprendere quelli dello Studio Limacher con i
costi, ma non è bastata loro una settimana. Relativamente al
parcheggio, questo è un decentramento. I progetti affidati e
realizzati da COUP, comprensivi delle fasi progettuali e delle
varianti, sono sei, per un costo totale di 5,1 milioni di euro (le
do poi la tabella del dettaglio), oltre alla già programmata
revisione dei progetti definitivo ed esecutivo della fase 3
ampliamento ad est, in applicazione della risoluzione del Consiglio
regionale del 13 febbraio del 2014, ora sospesa, in quanto in
attesa dei riflessi degli esiti dei lavori del Comitato scientifico
sulla revisione medesima.
Per quanto riguarda la seconda domanda sulle previsioni di spesa
e le intenzioni del Governo in merito alle varianti al progetto, in
un momento di crisi economica è sempre più evidente la nostra
debolezza strutturale di avere tre presidi ospedalieri, per cui la
necessità del presidio unico sarebbe ancora più importante adesso.
Al momento non esiste alcun progetto e alcuna idea di variante,
perché non c'è ancora una risposta definitiva degli archeologi, che
dovrebbe arrivare tra breve, per cui non ci sono neanche previsioni
di spesa. Il Presidente ha affermato - ed è una cosa che sostengo
anch'io - che comunque il progetto previsto non sarà più quello
attuale. Credo comunque che nel giro di poco tempo ci sarà una
risposta degli archeologi, per cui bisognerà eventualmente pensare
alle varianti e ai loro costi.
Si dà atto che dalle ore 10,19 assume la presidenza il
Vicepresidente Rosset.
Rosset (Presidente)
- Grazie Assessore. Per la replica
chiede la parola il Consigliere Bertin; ne ha facoltà.
Bertin (ALPE)
- Grazie Presidente.
Quindi soltanto per i progetti dal 2010 in poi abbiamo speso ben
5,1 milioni, una cifra che mi lascia francamente esterrefatto, non
me l'aspettavo! Immaginavo tanto, ma 5 milioni per aver costruito
niente e soltanto nell'ultima fase, mi lasciano francamente
esterrefatto! Aspetterò con ansia il resto della documentazione
riguardante vecchi progetti e studi entro Natale o, come mi ha
detto, appena dopo, ma se tanto mi dà tanto, inizierò l'anno
piuttosto sorpreso da questi studi...certo che è impressionante, mi
ha preso quasi in contropiede!
Non mi ha poi risposto alla seconda domanda che era quella
relativa ai costi; è ovvio, come diceva anche lei, che dovremo fare
un altro progetto, un altro dopo i 5 milioni già spesi, ma soltanto
se si va avanti nella prospettiva di realizzare l'ospedale, però
non se si farà mai l'ospedale! Certo che di progetti ne abbiamo
fatti tanti e i progettisti hanno lavorato. Grazie.
Presidente
- Grazie. Proseguiamo con l'ordine del giorno.
Punto 24.
