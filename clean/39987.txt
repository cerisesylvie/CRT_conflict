Classificazione
OPERE PUBBLICHE
ORDINE PUBBLICO - FORZE ARMATE



Oggetto del Consiglio n. 2963 del 17 ottobre 2017 - Resoconto
OGGETTO N. 2963/XIV - Interrogazione: "Affidamento di lavori
alla società del settore edile CGF SRLS con sede nel comune di
Gignod".
Rosset (Presidente) -
Punto 4 dell'ordine del giorno. Per
la risposta, ha chiesto la parola l'Assessore Baccega, ne ha
facoltà.
Baccega (EPAV) -
Dalla verifica condotta dalla banca dati
dell'Osservatorio, risulta un solo affidamento a procedura
negoziata (affidamento dell'8 agosto 2017) per un importo di poco
superiore ai 40 mila euro, affidamento predisposto dalla struttura
Forestazione e sentieristica dell'Assessorato dell'agricoltura e
risorse naturali. Oltre a questo, non risultano altri affidamenti a
favore della ditta CGF S.r.l. fatti dalla Regione, dagli enti
territoriali o dalle partecipate regionali.
In relazione all'affido a questa ditta, avvenuto con
provvedimento dirigenziale n. 4056 del 8 agosto, relativo ai lavori
di sistemazione della mulattiera con ripristino muratura in
località Colière (terzo lotto), si segnala quanto segue. Nella
procedura negoziata è risultata vincente l'impresa CGF con un
ribasso del 17,12 percento; sono stati successivamente avviati i
previsti controlli per verificare l'assenza di motivi di esclusione
previsti dall'articolo 80 del decreto legislativo n. 50/2016, dai
quali risultava che l'impresa fosse regolare. Per quanto riguarda
l'iscrizione alla W
hite list
, l'impresa aveva dichiarato, in
sede di gara, di aver presentato domanda di iscrizione alla
Questura di Aosta. La presentazione della domanda era sufficiente
per poter partecipare alla gara, quindi è stato poi approvato il
provvedimento dirigenziale e, in data 25 agosto, sono stati chiesti
alla ditta i documenti per la stipula del contratto. Con
l'intervento dell'interdittiva della Questura di Aosta avvenuta il
13 settembre 2017 sono ovviamente venuti meno i requisiti della
ditta per poter essere aggiudicataria del lavoro, pertanto è già in
corso, con tutti i competenti uffici regionali, la predisposizione
del provvedimento di revoca dell'affido e il nuovo affido alla
ditta seconda classificata.
Presidente -
Ha chiesto la parola il collega Bertin, ne
ha facoltà.
Bertin (ALPE) -
La discussione di questa interrogazione
arriva casualmente alla vigilia della visita della Commissione
parlamentare antimafia presieduta dall'Onorevole Bindi; tra
l'altro, sarebbe anche interessante conoscere il programma di
questa visita della commissione.
Le organizzazioni criminali di stampo mafioso rappresentano
un'emergenza nazionale nessun territorio escluso; sono in grado di
condizionare negativamente l'economia, la società e la politica dei
territori. Per anni in questa Regione si è negata l'esistenza di un
problema, si è preferito guardare da un'altra parte e fingere di
rimanere un'isola felice, ma la presenza della 'ndrangheta nella
nostra regione è un dato di fatto, non è un'opinione. Per troppo
tempo anche in quest'aula si è voluto minimizzare il fenomeno, ma
da tempo la presenza dei
clan
in regione è - ormai possiamo
dirlo - quasi storica. In Valle d'Aosta ci sono molti elementi
collegati alle cosche, una presenza già sottolineata addirittura
nella prima visita della Commissione antimafia: clan come gli
Iamonte, i Nirta, i Facchineri, i Libri, gli Asciutto, Neri,
Grimaldi, eccetera. A seconda degli interlocutori, queste cosche
sono più o meno organizzate, ma la presenza sul territorio è un
dato di fatto.
Questa di oggi è la quinta interdittiva emessa dal Questore di
Aosta: un fatto significativo e preoccupante che evidenzia ancora
una volta la capacità di infiltrarsi nel tessuto economico di
queste organizzazioni. Sappiamo - bisogna dirlo - che
un'interdittiva ha una funzione preventiva, che non ha elementi
repressivi, si tratta di prevenire delle possibili infiltrazioni,
ma, sottolineato questo, evidenzia anche un problema. In Valle
d'Aosta - come dicevo - ormai è la quinta interdittiva, abbiamo
anche una società in amministrazione giudiziaria, sempre per la
vicinanza alle cosche, o comunque a dei comportamenti che la
possono rendere controllabile, infiltrabile o condizionabile dalle
organizzazioni criminali. Oggi abbiamo saputo le cifre in gioco per
quanto riguarda il settore pubblico: sono piuttosto piccole, ma
bisogna ricordare che se consideriamo le altre società sottoposte
ad interdittiva antimafia e/o ad amministrazione giudiziaria per le
stesse ragioni, la cifra complessiva del settore pubblico in questi
anni finita a queste società è di circa 40 milioni, una cifra
significativa.
È importante, proprio anche in ragione di queste segnalazioni
(anche delle cifre), che l'attenzione da parte di tutti, dalla
parte innanzitutto delle istituzioni, ma anche della società, sia
sempre molto elevata. Siamo distanti da avere gli anticorpi per
fermare queste infiltrazioni. Tutti dobbiamo fare la nostra parte,
non è una questione soltanto repressiva affidata alle forze
dell'ordine, che peraltro stanno facendo il loro dovere, ma è un
problema che riguarda tutti e tutti dobbiamo fare la nostra parte
per cercare di contrastare questo fenomeno. La visita della
Commissione antimafia di domani deve essere un'occasione per
approfondire ancora di più questa questione e per cercare in tutti
i modi di contrastarla e anche per sensibilizzare la popolazione
sui rischi che si corrono quando si hanno sul proprio territorio
certe presenze.
