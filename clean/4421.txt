Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 96 del 18 febbraio 1982 - Resoconto
OGGETTO N. 96/VII - RICHIAMO AL REGOLAMENTO.
PRESIDENTE:
Prima di passare alla trattazione
dell'oggetto n. 6; vorrei richiamare l'attenzione dei Consiglieri
su questa interrogazione che è stata definita tale, ma che in
realtà per come si è svolta è stata piuttosto un'interpellanza, in
quanto l'interrogazione ha avuto una risposta e l'interrogante ha
svolto a posteriori l'illustrazione delle domande che
richiedeva.
Mi rifaccio ancora una volta al Regolamento e prego i colleghi
Consiglieri, quando si fanno interrogazioni o interpellanze, di
esaminare attentamente quello che si chiede, quello che
l'interrogante (o interpellante) e l'interrogato (o interpellato)
devono fare e la differenza esistente tra un'interrogazione e
un'interpellanza, altrimenti diventa un difficile colloquio. In
questo caso ad esempio le risposte dello Assessore Chabod sono
state date su un'interrogazione, mentre la replica non si è basata
su queste risposte, ma sull'illustrazione di un argomento al quale
l'Assessore non può più rispondere. Quindi se si vogliono avere
determinate risposte e stabilire un determinato colloquio bisogna
fare una interpellanza; se si vuole sapere invece se un fatto è
vero o cosa intende fare la Giunta si fa un'interrogazione.
Poiché il Consigliere Carlassare ha fatto una sola interpellanza
ed aveva la possibilità di farne altre due, sarebbe stato più
logico in questo caso, trasformare l'oggetto n. 5 in una
interpellanza che avrebbe a mio avviso dato maggiori risultati sia
per l'interpellante che per l'interpellato. Grazie per
l'attenzione.
