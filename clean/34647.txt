Classificazione
INDUSTRIA



Oggetto del Consiglio n. 2389 del 2 maggio 2012 - Resoconto
OGGETTO N. 2389/XIII - Interrogazione: "Insediamento di nuove
attività presso l'ex stabilimento Tecdis di Châtillon".
Interrogazione
Richiamate le nostre precedenti iniziative sullo stato di
crisi che attraversa l'industria valdostana;
Visto che nel 2011 è stata attivata una Convenzione fra la
Regione Valle d'Aosta e Vallée d'Aoste Structure che prevede, fra
l'altro, l'attivazione di un'azione di scouting per la ricerca di
imprese da insediare in Valle d'Aosta;
Considerato che lo stabilimento "ex Tecdis" di Châtillon,
dopo un periodo di abbandono di sette anni, è stato da qualche mese
ripulito e messo in sicurezza e reso idoneo all'insediamento di una
nuova attività;
Richiamato il contenuto delle affermazioni dell'Assessore
alle attività produttive del gennaio 2012 nella parte in cui, in
riferimento alle aziende interessate, asseriva esserci "un'ipotesi
al momento più concreta di tutte quelle che si sono per adesso
verificate e rimaniamo in attesa, con la speranza nei prossimi mesi
di poter fornire notizie più approfondite...";
Dato atto che la media valle risente pesantemente del momento
difficile dal punto di vista economico ed occupazionale;
tutto ciò premesso, i sottoscritti Consiglieri
regionali
Interrogano
l'Assessore competente per conoscere:
1) l'evoluzione delle manifestazioni d'interesse che si sono
palesate nei confronti dello stabilimento dell'ex Tecdis di
Châtillon in relazione alle azioni poste in essere da Vallée
d'Aoste Structure e dall'Assessorato competente per agevolare
l'insediamento di una nuova attività nell'area;
2) nel caso si siano concretizzate le previsioni
dell'Assessore, a quale settore produttivo appartiene l'azienda o
le aziende interessate e con quali prospettive occupazionali
avverrebbe l'insediamento.
F.to: Chatrian - Bertin - Giuseppe Cerise - Louvin - Patrizia
Morelli
Presidente
- La parola all'Assessore alle attività
produttive, Pastoret.
Pastoret (UV)
- Grazie Presidente.
Negli ultimi anni, nonostante le difficoltà legate alla vicenda
fallimentare e alla grave crisi economica in atto, sono sempre
proseguiti, come abbiamo avuto modo di dire, gli sforzi rivolti
alla ricerca di partner da insediare nelle aree dell'immobile in
questione. Nessuna trattativa seria poteva essere intavolata senza
un'effettiva e definitiva disponibilità dello stabile, cosa che si
è verificata solo recentemente, alla quale poi sono seguiti lo
sgombero, la messa in sicurezza, la pulizia dell'immobile. Va anche
ricordato come non sia semplice trovare aziende desiderose di
insediarsi essendo evidente per tutti che in una fase recessiva
come quella degli ultimi anni era impresa più che ardua trovare
imprenditori in grado di investire
ex novo
in un sito
industriale dismesso. Sono comunque state effettuate ricerche, si
sono verificati numerosi incontri con soggetti, che poi non sono
andati al di là di un primo interessamento. Ci sono state
manifestazioni di interesse più concrete da parte di società che
erano interessate all'intero immobile, che poi si sono ritirate
senza esito per la difficoltà di adattarne le strutture e il
layout
.
Negli ultimi mesi sono comunque rimaste in essere due
manifestazioni di interesse presentate: una relativa all'impresa
PVR Technology Vetreria artigiana del gruppo Pradovera, con
attività di produzione di pannelli fotovoltaici, che però, dopo
vari approfondimenti, non ha presentato formale domanda di
insediamento; la seconda invece riguarda una neo costituita
società, il cui centro di azione consiste nella realizzazione di un
centro di ricerca, un incubatore di imprese con sede in Valle
d'Aosta, che prevede la riqualificazione del complesso da
sviluppare in tre fasi successive, avevo già presentato questo
elemento in una precedente iniziativa. Questa nuova azienda,
new
company
, sarebbe il nucleo motore della creazione di un polo di
innovazione e si propone di fornire al mercato servizi di
accompagnamento per lo sviluppo delle imprese ad alta tecnologia,
quale ricerca di personale, di partner, promozione e organizzazione
di eventi, formazione, consulenza, proprietà intellettuale, ricerca
di finanziamenti, esami di laboratorio, per fare sì che le piccole
e medie imprese insediate possano svilupparsi e partecipare a varie
iniziative, fra cui bandi nazionali, regionali, comunitari per
progetti di ricerca e innovazione. Insomma questa
newco
si
propone come la piattaforma operativa che ospiterà diverse aziende,
accompagnandole con lo sviluppo delle proprie attività nei vari
settori. Dette società interessate alla ricerca di nuovi prodotti e
anche a testare prodotti sperimentali si rivolgono già attualmente,
e sono varie in Francia, in Belgio e in Inghilterra, per locare -
ed è il caso di Tecdis - camere bianche in condizioni per loro
molto onerose. Il complesso industriale ex Tecdis dispone di 3.500
metri quadri di camere bianche e grigie e si presta, secondo la
valutazione fatta dalla
newco
, alla realizzazione di un polo
di innovazione tecnologica con incubatore di imprese, che possono
facilitare creazione e sviluppo sul territorio della Valle d'Aosta
di imprese innovative ad alta tecnologia, con positive ricadute in
termini di occupazione.
L'azienda proponente, attraverso i suoi soggetti promotori,
vanta comprovate esperienze nel settore dell'innovazione e del
trasferimento tecnologico in Italia e all'estero nella
realizzazione di progetti di sviluppo di poli regionali di
innovazione; si avvale di una rete di consolidati legami con le
comunità tecnico-scientifiche e gli investitori internazionali nel
campo delle nuove tecnologie. Il soggetto in esame ha già avviato
nei mesi scorsi la prima fase ricognitiva con numerosi sopralluoghi
della struttura, al fine di individuare, in relazione alle
caratteristiche del sito, la rete dei principali operatori (che
hanno poi contattato), che andranno a caratterizzare le specifiche
attività di ricerca e di sviluppo del polo. L'azienda ha già
avviato la fase di verifica del reale interesse delle imprese
candidate a sviluppare presso la Tecdis la loro attività; da questa
ricognizione, sulla base delle imprese che loro hanno già
contattato, sono emerse le seguenti piattaforme di interesse:
agroindustriale, chimico-farmaceutico, biotecnologie e biomedicale,
energie rinnovabili e meccatronica, microelettronica e
nanotecnologie. Ovviamente la tipologia dell'insediamento e la
necessaria
partnership
con diversi soggetti rendono
necessaria la riservatezza di una serie di informazioni, che al
momento non è possibile rendere note e di tutte non siamo in
possesso.
Questa società comunque è in contatto da diverso tempo con
Vallée d'Aoste Structure e il 6 marzo scorso ha avanzato alla
partecipata regionale una formale richiesta di disponibilità
dell'immobile. Il Consiglio di amministrazione di Vallée d'Aoste
Structure, nelle sedute del 30 marzo e del 13 aprile, ha esaminato,
approfondito e approvato tale proposta. In considerazione della
specificità dell'insediamento industriale ex Tecdis, il consiglio
di amministrazione ha deliberato di concedere alla
newco
la
disponibilità dell'immobile tramite un comodato di nove mesi, volto
a coprire due delle tre fasi in cui si articola la proposta di
insediamento. La prima fase di tre mesi raggruppa le attività
funzionali all'individuazione dei principali attori, che dovranno
caratterizzare le specifiche attività di ricerca e sviluppo nel
polo, e la predisposizione di un piano di
revamping
delle
camere bianche e della struttura in generale, cui seguirà un
protocollo di intesa sulle operazioni da avviare. La fase
successiva di 6 mesi sarà dedicata, sempre tramite la
newco
,
alla redazione del
business plan
dei primi 5 anni del polo
di innovazione e del piano definitivo degli insediamenti, quindi
per questi due periodi è stata chiesta la disponibilità
dell'immobile. Al termine delle prime due fasi, espletata la fase
formale di richiesta di insediamento ed effettuate le rituali
verifiche e la presentazione del
business plan
vero e
proprio, verrà attivata la terza fase della gestione del polo di
innovazione, con il cui svolgimento si provvederà ai lavori di
riconversione e
revamping
, che procederanno di pari passo
agli insediamenti sulla base delle esigenze delle diverse imprese.
Questa fase dovrebbe prendere l'avvio, secondo un primo programma
già presentato dalla
newco
, con gli inizi del 2013.
L'azienda in questione ha anticipato nelle sue previsioni di poter
ospitare all'interno del polo di Châtillon fino ad una decina di
imprese innovative, con ricadute occupazionali per circa 150 unità
e un bilancio sociale di alcune decine di milioni di euro. Queste
sono le notizie che oggi sono in grado di fornire. Ovviamente
seguiremo con attenzione lo sviluppo delle tre fasi insediative.
Guardiamo con ottimismo a questa iniziativa, la prima fase essendo
già avviata, con i procedimenti formali che già sono stati messi in
atto con la richiesta a Vallée d'Aoste Structure della concessione
per i primi nove mesi dell'immobile.
Presidente
- La parola al Vicepresidente Chatrian.
Chatrian (ALPE)
- Grazie Presidente.
Assessore, lei sa quanto abbiamo a cuore questo argomento e in
questi quattro anni penso abbiamo seguito passo passo le
evoluzioni. Conosciamo la sua storia recente, come lei ha riassunto
brevemente, forse l'ultimo grande polo che in Valle in questo
momento è stato strutturato e antropizzato dalla pubblica
amministrazione e che non è utilizzato da circa sette anni, quindi
conosciamo tutte le vicissitudini avute dal 2007-2008-2009 per
arrivare ad oggi. Prendiamo con cautela tutte le sue informazioni e
le notizie che oggi lei ci ha illustrato, da una parte, c'è un
pizzico di positività; dall'altra, vogliamo conoscere nel dettaglio
le informazioni che oggi ci ha dato, perché non penso che in dieci
minuti si possa concludere una proiezione così importante per tutta
la Valle, soprattutto per la Media Valle. Ripeto: questi sette anni
sono stati molto duri, perché la Tecdis creava occupazione per
circa 300 persone e conosciamo bene le ricadute che aveva su tutto
il territorio e poi dall'oggi al domani tale occupazione è andata a
zero. Lei oggi ci ha riferito di questa grande novità, che noi
prendiamo per quello che conosciamo; seguiremo attentamente le
evoluzioni, la seconda e la terza fase. Probabilmente già diverse
volte in questa sede avevamo chiesto di sapere le azioni messe in
campo, la progettualità, quindi si va verso una soluzione
alternativa, ossia non solo un unico polo, ma un'azienda che
raggruppa dieci, dodici società, comunque un'azienda che raggruppa
più aziende e che dovrebbero occupare tale spazio. Più volte in
quest'aula il dibattito si era soffermato sulla difficoltà vista
l'ampiezza di questa proprietà pubblica. Seguiremo attentamente e
torneremo su questo argomento; chiediamo però uno sforzo ulteriore
alle istituzioni e a Vallée d'Aoste Structure, all'insieme del
territorio, affinché ci sia la possibilità di creare una nuova era
anche per tale stabilimento che da troppi anni è inutilizzato. Su
questo chiederemo ulteriormente informazioni all'Assessorato e alla
società controllata al cento percento, per seguire passo passo e
capire qual è la strada intrapresa, le azioni che si possono
mettere in campo anche legate ad un prossimo dibattito fra qualche
mese sul piano delle politiche del lavoro. Penso che in quella
occasione ci si debba soffermare e mettere in campo delle azioni
ulteriori. Grazie.
