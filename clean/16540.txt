Classificazione
UNIONE EUROPEA E RAPPORTI INTERNAZIONALI


Resoconto integrale del dibattito dell'aula
Oggetto del Consiglio n. 2940 del 21 gennaio 1998 - Resoconto
SEDUTA ANTIMERIDIANA DEL 21 GENNAIO 1998
OGGETTO N. 2940/X Iniziativa per favorire la cessazione delle
stragi in Algeria. (Approvazione di mozione)
Mozione Constatato che in nome della guerra civile che
imperversa da cinque anni in Algeria, si stanno compiendo stragi di
civili, ed in particolare di donne e bambini;
Constatato che non ci sono segnali che inducano a pensare ad un
rallentamento della tensione, ma che anzi ogni giorno la stampa ci
riporta notizie di barbarie raccapriccianti di cui sono teatro
villaggi dell'Algeria;
Nella convinzione che sia necessario che la comunità
internazionale intervenga perché i più elementari diritti umani
siano rispettati anche in questo Paese e che, in particolare,
l'Unione Europea assuma una strategia comune per prevenire e
risolvere i conflitti nel Mediterraneo;
Il Consiglio regionale della Valle d'Aosta
Esprime
la propria solidarietà alle famiglie delle vittime;
Sollecita
il governo italiano ad assumere una forte iniziativa in
Parlamento, nell'Unione Europea, e in sede ONU perché sia fermata
la violenza e perché si favorisca una soluzione politica alla crisi
algerina, che faccia cessare gli scontri armati tra le fazioni;
Impegna
il Presidente della Giunta, il Presidente del Consiglio e i
Parlamentari valdostani perché ciascuno nel proprio ambito di
competenza assumano le iniziative necessarie a favorire la
cessazione delle stragi in Algeria.
F.to: Florio - Squarzino
Presidente Ha chiesto la parola il Consigliere Squarzino
Secondina.
Squarzino (VA) Che la situazione in Algeria sia drammatica lo
dicono ormai le cifre stesse: dal ?92 abbiamo 65 mila vittime e
dalla fine del ?97 più di 1.500. Lo dice anche l'ultimo degli
attentati, che si è registrato ieri ad Algeri, proprio durante la
visita dei tre sottosegretari degli esteri della Comunità
economica.
Si tratta di una guerra che è in atto dal ?91-?92, ma mentre
all'inizio si trattava di azioni delle forze governative che
violavano libertà personali ed erano molto gravi, nel senso che si
arrestavano migliaia di persone in modo indiscriminato, si
processavano senza una procedura regolare, c'erano sentenze inique,
e mentre allora si trattava di attentati anche di gruppi di
opposizione armata contro le forze di sicurezza, dal ?93 in avanti
la guerra civile ha assunto toni molto più drammatici, nel senso
che è una guerra contro i civili. Anzi, in questi ultimi mesi sono
aumentati i massacri contro le donne e i bambini soprattutto nelle
zone rurali del Paese; tutti abbiamo visto abitanti di villaggi
massacrati, le case bruciate, massacri che a volte avvengono a
pochi metri di distanza da postazioni dell'esercito e delle forze
di sicurezza e di cui non si conoscono neanche i responsabili.
È vero che in assenza di indagini non è possibile stabilire con
certezza chi sia il responsabile di queste atrocità; tuttavia,
esistono delle denunce in cui si afferma che i massacri sono stati
commessi proprio da unità di forze di sicurezza, da forze militari.
Non tocca a noi fare queste indagini, certo che appare strano che
un esercito che dispone di equipaggiamenti sofisticati non riesca
ad intervenire per fermare o prevenire i massacri.
Ieri si è svolta la prima iniziativa europea per ora
fallimentare, ma questo non deve indurci a desistere da ulteriori
tentativi. È un problema di diritti umani, ma anche un problema di
tenuta democratica di un Paese che si trova proprio sull'altra
sponda del Mediterraneo e c'è tutta un'Algeria che non si arrende e
che va aiutata.
Questa mozione vuole essere un atto con cui il Consiglio
regionale della Valle d'Aosta vuole dare il suo contributo di
attenzione a questo problema e il suo impegno ad appoggiare
iniziative politiche o di carattere umanitario che saranno via via
evidenziate o prese da altri organi.
Si dà atto che, dalle ore 12,26, presiede il Presidente
Stévenin.
Presidente Ha chiesto la parola il Presidente della Giunta,
Viérin Dino.
Viérin D. (UV) Nous partageons la motion qui a été présentée,
ainsi que l'engagement qui nous est demandé de prendre toutes les
initiatives nécessaires pour arrêter ces événements d'Algérie.
Nous le partageons d'autant plus que, comme d'autres présidents
de région et parlementaires, nous avons adhéré début décembre à
l'appel qui avait été lancé par la Rai "Giornale Radio Rai GR1
Zapping", concernant des initiatives concrètes pour arrêter le
massacre en Algérie.
Il s'agissait de donner notre adhésion à l'appel qui avait été
lancé par cette émission radiophonique et nous avons répondu
positivement à cette sollicitation début décembre. Nous ne pouvons
donc que partager la motion qui a été présentée et assurer les
signataires de notre engagement afin d'atteindre les objectifs
indiqués.
Presidente Ha chiesto la parola il Consigliere Dujany.
Dujany (Aut) Chiedo ai presentatori della mozione, sulla quale
concordo, se non sia opportuno estendere i contenuti ad altre
situazioni che mi paiono collocarsi nella stessa direzione di
sensibilità da loro indicata. Sto pensando in questo momento al
popolo Curdo, che è un popolo che addirittura ha perso o sta
perdendo il diritto di vivere nella sua terra di origine e che a
causa delle violenze che si registrano all'interno del territorio
deve emigrare e sta emigrando in modo consistente in tutta
Europa.
Chiedo ai presentatori della mozione, se è possibile, di
estendere le preoccupazioni, sulle quali concordo totalmente, anche
a queste situazioni.
Presidente Collega Dujany, non so se viviamo... se a lei non è
venuta l'idea di presentare una mozione per il popolo Curdo e oggi,
a seguito di una mozione presentata da un altro Consigliere, lei
vuole associare il popolo Curdo e, perché no?, il popolo Afgano che
è vessato dai talibani... però, sarà mica un discorso... collega
Dujany, lascio ad ognuno le valutazioni del caso. Ha chiesto la
parola il Consigliere Squarzino Secondina.
Squarzino (VA) Credo che sia interessante quanto ha detto il
Consigliere Dujany; sono disposta, se facciamo un momento di
sospensione, di predisporre un'altra mozione sui Curdi, che è
un'altra cosa però. Mi va bene sicuramente, ma non possiamo
metterlo qui, sono proprio cose diverse, quindi va presentata
un'altra mozione. Qui non è possibile intervenire modificandola,
anche perché sono proprio tagli diversi. Sul problema dei Curdi fra
l'altro abbiamo già votato una mozione in questo Consiglio, quindi
abbiamo già espresso la nostra solidarietà a questo popolo senza
terra e senza un riconoscimento. Forse può essere utile che il
prossimo Consiglio si presenti una mozione, possiamo presentarla
insieme al prossimo Consiglio, Consigliere Dujany; questo è il mio
impegno.
Presidente Ha chiesto la parola il Consigliere Parisi.
Parisi (Aut) Mi stupisco dello stupore del Presidente del
Consiglio. Di fronte a questi problemi non è che ognuno può
patteggiare per questo o l'altro popolo. Se lo scopo di queste
risoluzioni è quello di sollevare un problema di ordine generale,
la loro presentazione non deve essere solo una passerella per fare
bella figura; credo che si presentino solo per verificare se è
possibile che raggiungano uno scopo. Siccome tutti si sono
meravigliati perché allora potremmo parlare degli Uto e dei Tuzti,
dove ci sono milioni di cittadini che vengono massacrati ogni
giorno e nessuno se ne accorge, potremmo parlare dei Palestinesi e
di tanti altri popoli che in questo momento si trovano nella stessa
situazione degli Algerini, credo che lo scopo di questo Consiglio
dovrebbe essere quello di fare in modo che i documenti o le
risoluzioni firmate raggiungano un obiettivo.
Sono d'accordo, mi auguro solo che questa mozione raggiunga il
risultato che fino adesso non hanno raggiunto gli interventi a
livello internazionale. Si è mossa la Comunità internazionale e
abbiamo visto cosa è successo ancora in presenza dei delegati del
Parlamento di Strasburgo; mi auguro pertanto che la mozione riesca
a raggiungere lo scopo che si sono prefissati i suoi presentatori,
ma non credo che ci si debba meravigliare se si parla in termini
generali di questi problemi.
Presidente Nessuno si meraviglia, di altro ci meravigliamo.
Pongo in votazione la mozione in oggetto:
Presenti, votanti e favorevoli: 28
Il Consiglio approva all'unanimità
