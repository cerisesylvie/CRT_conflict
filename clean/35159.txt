Classificazione
TURISMO E INDUSTRIA ALBERGHIERA



Oggetto del Consiglio n. 2723 del 5 dicembre 2012 - Resoconto
OGGETTO N. 2723/XIII - Proroga sino al 31 dicembre 2013 e
aggiornamento delle direttive di programmazione e di indirizzo
2010-2012 dell'Office régional du tourisme - Ufficio regionale del
turismo. (Approvazione di un ordine del giorno)
Il Consiglio
Richiamate:
- la legge regionale 26 maggio 2009, n. 9: "Nuove
disposizioni in materia di organizzazione dei servizi di
informazione, accoglienza ed assistenza turistica ed istituzione
dell'Office régional du tourisme - Ufficio regionale del turismo"
e, in particolare l'articolo 2, comma 3, che stabilisce che:
"L'Office régional opera nel rispetto delle direttive regionali, le
quali costituiscono strumento di programmazione e di indirizzo per
la definizione degli obiettivi strategici e degli assi di
intervento prioritari nel periodo di riferimento. Le direttive sono
approvate con cadenza triennale dal Consiglio regionale, su
proposta della Giunta regionale, e possono essere aggiornate nel
corso del triennio";
- la propria deliberazione n. 822/XIII, in data 21 ottobre
2009, con la quale è stato approvato il documento recante
"Direttive di programmazione e di indirizzo per l'Office régional
du tourisme - Ufficio regionale del turismo per il triennio
2010-2012";
Dato atto che la Struttura programmazione strategica e
sviluppo dell'offerta e promozione turistica dell'Assessorato
turismo, sport, commercio e trasporti ha valutato ancora attuali le
direttive contenute nel documento sopramenzionato e gli obiettivi
strategici dal documento medesimo individuati e assegnati all'ente
Office;
Considerato che la Giunta regionale ha ritenuto opportuno, in
considerazione dell'approssimarsi della fine della legislatura,
prorogare di un ulteriore anno le direttive 2010-2012, introducendo
unicamente alcune integrazioni coerenti con la naturale evoluzione
delle attività che
l'Office régional du tourisme
, con
l'attivazione del sistema di booking on line VdA Booking, ha svolto
nell'ultimo anno e rimandando pertanto alla prossima legislatura
l'adozione di eventuali nuove direttive;
Evidenziato che le integrazioni al documento di indirizzo
2010-2012 sono le seguenti:
- Punto 3 - Sviluppare il sito turistico regionale.
In relazione allo sviluppo del portale turistico regionale,
l'Office régional du tourisme contribuisce, in accordo e stretta
collaborazione con l'Assessorato, a garantire il giusto equilibrio
fra le funzioni di informazione, di promozione e di
commercializzazione cui deve assolvere il sito istituzionale di una
destinazione turistica svolgendo le attività di prenotazione e
commercializzazione di servizi turistici tra quelli disponibili per
la commercializzazione on line;
- Punto 5 - Collaborare ad attività di promozione e di
commercializzazione turistica.
Al fine di favorire la commercializzazione turistica,
l'Office régional du tourisme collabora ad attività di promozione e
promo-commercializzazione turistica formulando proposte organizzate
di fruizione di servizi e di attività turistiche disponibili sul
territorio e sostenendo i consorzi e i club riconosciuti
nell'attività di evasione delle richieste di informazione sui
pacchetti turistici predisposti e venduti da questi ultimi, nelle
more della definizione di un nuovo modello organizzativo per la
commercializzazione turistica regionale;
Vista la deliberazione della Giunta regionale n. 635 in data
30 marzo 2012 concernente l'approvazione del bilancio di gestione,
per il triennio 2012/2014, con attribuzione alle nuove strutture
dirigenziali di quote di bilancio e degli obiettivi gestionali
correlati, del bilancio di cassa per l'anno 2012, con decorrenza 1°
aprile 2012 e di disposizioni applicative;
Visto il parere favorevole di legittimità sulla presente
deliberazione rilasciato dal dirigente della Struttura
programmazione strategica e sviluppo dell'offerta e promozione
turistica, dell'Assessorato del turismo, sport, commercio e
trasporti, ai sensi dell'articolo 3, comma 4, della legge regionale
23 luglio 2010, n. 22;
Visto il parere della IV Commissione consiliare
permanente;
Delibera
di prorogare sino al 31 dicembre 2013 le direttive di
programmazione e di indirizzo 2010-2012 dell'Office régional du
tourisme - ufficio regionale del turismo, aggiornate secondo quanto
illustrato nelle premesse, come da allegato alla presente
deliberazione di cui forma parte integrante.
Allegato
(omissis)
Presidente
- Comunico che è stato depositato alla
Presidenza un ordine del giorno su questo punto che vi verrà
distribuito.
La parola all'Assessore al turismo, sport, commercio e
trasporti, Marguerettaz.
Marguerettaz (UV)
- Grazie Presidente.
Come abbiamo avuto modo di dire, la legge regionale n. 9/2009
prevede che il Consiglio produca ed elabori delle direttive di
programmazione e di indirizzo per l'
Office
. Abbiamo avuto
delle direttive di programmazione e di indirizzo che sono state
deliberate per gli anni 2010-2012; siamo oggi al termine della
legislatura e in modo concordato con i vari gruppi abbiamo fatto
una riflessione dove la proposta è quella di prorogare gli
indirizzi del 2010-2012 per l'esercizio 2013, in modo da avere con
l'insediamento del nuovo Consiglio regionale che uscirà dalle urne
del prossimo anno il tempo per dare delle indicazioni per il
triennio 2014-2016. Nel proporre al Consiglio questa proroga, sono
state fatte delle semplici integrazioni che vanno a riprendere
delle attività che oggi vengono fatte a supporto delle attività
promozionali e delle attività di commercializzazione. Stiamo sempre
parlando di direttive che vengono date all'
Office
, quindi
quella è un'attività che, stante l'attuale normativa, è una norma
che prevede per gli
office
l'attività di informazione ed
accoglienza non essendo la funzione di commercializzazione e non
essendo l'attività di promozione dell'
Office
. Uno scenario
futuro potrà essere diverso, dove, cambiando le norme e i
riferimenti regionali, si potrà cambiare lo scenario, ma oggi
l'attività promozionale in particolare è una competenza
dell'Amministrazione regionale. Credo che, avendo avuto un
confronto con i vari componenti della commissione, fatta questa
proroga, si potrà avere un confronto in commissione per quel che è
del piano operativo annuale e delle riflessioni più puntuali
dell'
Office
.
Président -
J'ouvre la discussion générale.
La parole au Conseiller Secrétaire Rigo.
Rigo (PD)
- Grazie Presidente.
Nell'intervenire rispetto al documento proposto dall'Assessore,
la proroga delle direttive di programmazione e di indirizzo, colgo
l'occasione per illustrare l'ordine del giorno perché le due cose
sono collegate. Le direttive di programmazione e di indirizzo sono
uno degli strumenti operativi necessari e determinanti per la
realizzazione di un piano di marketing per il turismo della
regione.
"Turismo, comparto importante e strategico
- viene
detto più volte in questa sede -
per l'economia della nostra
regione"
, senza nulla togliere agli altri settori economici il
turismo può diventare opportunità vera di sviluppo. La montagna è
la nostra ricchezza e il turismo dovrebbe riuscire ad esprimere
tutti i valori di questa ricchezza: parliamo di ambiente, di
prodotti della nostra agricoltura, dei beni artistici e culturali;
attorno a questi settori diversi, ma uniti nel rappresentare la
nostra Regione, dobbiamo rilanciare la storia e l'immagine della
Regione, favorendo quel progetto di sviluppo condiviso che
ritroviamo nelle direttive che stiamo discutendo, approvate nel
2009. C'è bisogno di fare rete, di mettere insieme le risorse non
solo quelle economiche, ma quelle strutturali e professionali
anzitutto per accogliere i visitatori, creando l'indotto economico,
il benessere e l'occupazione. Per fare questo, occorre far
camminare insieme, la cultura, il turismo, l'agricoltura, lo sport,
ma questo non è facile, perché è un fatto culturale: bisogna
crearne le condizioni e, per fare questo, bisogna crederci e in
questo forse non ci crediamo abbastanza o, meglio, è forse la
politica che non ci crede molto. Le direttive di programmazione e
di indirizzo dovrebbero diventare uno strumento, con questa
cornice, particolarmente mirato a centrare questa cornice: ecco
perché abbiamo accolto positivamente nel 2009 il documento relativo
al triennio 2010-2012. Un documento dicemmo allora apprezzabile
nelle sue linee generali, che l'Assessore oggi ci ripropone. Come
non essere favorevoli all'asse di intervento dove si dice:
"garantire in tutta la regione un servizio di informazione,
accoglienza ed assistenza che risponda alle esigenze dei turisti e
agli standard minimi di qualità?"
. Come non essere d'accordo
con uno degli obiettivi che sono contenuti anche in questa proposta
al punto n. 8:
"raccogliere le istanze relative al turismo, far
crescere il senso di appartenenza e la partecipazione di tutti gli
operatori allo sviluppo del sistema turistico regionale, favorendo
l'integrazione delle risorse, valorizzando le peculiarità locali in
un'ottica di specializzazione e diversificazione dell'offerta
turistica regionale"
. Sono buoni suggerimenti, ma non è facile
raggiungere quell'equilibrio indispensabile a cui fa riferimento
questo obiettivo, perché la regione diventi un'unica offerta
turistica polivalente. Le direttive approvate nel 2009 hanno dovuto
fare i conti con la crisi economica che è tuttora presente, ed
allora i risultati sono quelli più volte raccontati in quest'aula,
che non è utile ripetere.
Chiedo allora all'Assessore, introducendo così anche l'ordine
del giorno, se non era forse opportuno in questi anni aprire un
confronto per verificare e valutare insieme gli effetti e le
ricadute delle direttive nella realtà quotidiana del turismo? Non
era forse utile approfondire la possibilità offerta dalla legge
regionale di aggiornare le stesse direttive? In questa direzione e
con questo spirito abbiamo presentato l'ordine del giorno. Ci pare
utile a scadenze regolari, attraverso una relazione, fare il punto
della situazione, perché, come detto bene nella legge, le direttive
non sono immodificabili, ma dobbiamo avere i dati, analizzarli per
valutare se i nostri indirizzi sono esatti o se è necessario
modificarli. In questa direzione va letto il richiamo che facciamo
nell'ordine del giorno sulla necessità, visto che non è ancora
approvato il piano annuale per il 2013, di confrontarci in
commissione. Oggi prendiamo atto che gli uffici e il Governo
regionale hanno valutato ancora attuali le direttive approvate a
fine 2009, se mi è consentito, in questo atto amministrativo
sarebbe stato più corretto dire che, non essendo state ancora
attuate compiutamente le direttive, esse rimangono attuali nella
loro predisposizione. Detto questo, crediamo anche noi opportuna la
proroga, ringraziamo l'Assessore per la sensibilità dimostrata
nell'informare le forze di opposizione sulla necessità di valutare
l'orientamento del Governo regionale. Sarà compito della prossima
legislatura di indicare il percorso che vorrà seguire in questo
difficile settore. Ci sembra corretto non influenzare con un
documento triennale le decisioni dell'Assemblea, che potrebbe
eventualmente modificare, ma ci sembra corretto non influenzare la
prossima Assemblea con un documento triennale. La decisione di
prorogare va in questa direzione, ne siamo convinti e per questo
non ci opponiamo.
Presidente
- La parola al Vicepresidente Chatrian.
Chatrian (ALPE)
- Grazie Presidente. Vorrei ringraziare i
colleghi della IV Commissione, che hanno voluto accettare la
proposta di audire anche solo ieri pomeriggio i responsabili
dell'
Office du tourisme
, meglio tardi che mai, quanto meno
abbiamo avuto la possibilità di confrontarci su un documento che fa
la sintesi del lavoro fatto nel 2012 e focalizza quali potrebbero
essere le iniziative per il 2013.
Per quanto riguarda la proroga, il suggerimento che oggi
l'Assessore mette sul tavolo è condivisibile, forse è stato fatto
tutto in fretta, avremmo potuto approfondire negli ultimi due mesi
e dettagliare meglio il 2013, quindi condivisibile per quanto
riguarda la proroga del 2013, ma avremmo potuto portare anche il
nostro contributo in questi ultimi due mesi, e non tutto fatto di
fretta. Al di là della forma, penso che il documento che i gruppi
ALPE e PD oggi presentano, spero sia accoglibile, l'obiettivo
essendo quello di confrontarci sul piano operativo 2013 e per la
prossima legislatura chi sarà incaricato di guidare il Governo
regionale per i prossimi cinque anni deciderà di mettere in campo
delle strategie più performanti, diverse, con delle strategie
alternative, quindi ben venga il suggerimento che accettiamo.
Non mi dilungo perché, se accoglierete l'ordine del giorno da
noi proposto, il dibattito sarà fatto in commissione per
dettagliare meglio le azioni da mettere in campo per il 2013 e
cercare di armonizzare la traiettoria per quanto riguarda il centro
di prenotazione Booking Valle d'Aosta, per quanto concerne le
carenze che conosciamo, e siamo tutti a conoscenza del sito
turistico Valle d'Aosta, consci che il turismo è la principale
industria del nostro piccolo modello Valle d'Aosta e il motore
della nostra economia.
Per quanto riguarda il punto n. 5, viene inserito in questo atto
amministrativo di proroga una superiore collaborazione all'attività
di promozione e di commercializzazione, penso che sia la sede
opportuna quella della commissione per dettagliarla meglio e
metterci qualche risorsa in più, che in questo momento gradiremmo
realmente. Grazie.
Presidente
- Se non ci sono altri interventi, chiudo la
discussione generale.
La parola all'Assessore al turismo, sport, commercio e
trasporti, Marguerettaz.
Marguerettaz (UV)
- Ringrazio la commissione e tutte le
forze di maggioranza e di opposizione, che hanno voluto consentire
questo percorso di grande attenzione. Sicuramente il direttore
avrebbe partecipato nella prima audizione senza arrivare alla
vigilia del Consiglio regionale, ma, come avevo detto, c'era stato
un problema di salute e mi ero già scusato in commissione per
questo aspetto. L'ordine del giorno è condivisibile, non credo ci
siano problemi, anzi credo che questa disponibilità da parte della
commissione, da parte nostra sia reciproca, perché la commissione
consente di fare delle valutazioni che in aula vengono compresse.
La modifica della legge che viene indicata nell'ordine del giorno
la faremo nei prossimi mesi, ma darà una formalità ad una cosa che
oggi ci impegniamo già a fare. Ad onor di cronaca, non ci siamo mai
sottratti al confronto, c'era stato un momento nell'ultima Pasqua
dove c'erano una serie di problemi di apertura degli uffici e anche
lì eravamo venuti in commissione con il direttore per fare il punto
della situazione, quindi credo che tutti assieme possiamo fare un
buon lavoro. Già dall'istituzione per due volte ho fatto il giro di
tutti i comprensori, sollecitando i vari Comuni e le associazioni
degli albergatori e dei commercianti, nonché le associazioni di
volontariato, pro loco e vari comitati nel contribuire a rendere
operative le conferenze di ambito. Questa attività è un po' a
macchia di leopardo, ci sono degli ambiti dove c'è una certa
vivacità e convergenza e hanno fatto dei lavori molto interessanti,
non voglio citarli per non mortificare, ma ci sono degli ambiti
dove anche nelle iniziative per le quali viene chiesto un
contributo all'
Office
, c'è un coordinamento e non ci sono
delle manifestazioni una staccata dall'altra, ma c'è un
fil
rouge
che le unisce. Si tratta veramente di iniziative pregiate
e pregevoli. Ce ne sono altre dove ci sono tante istanze, in modo
abbastanza non organico, forse dovremmo sollecitare la parte
propositiva, piuttosto che la fase di semplice richiesta. Nel dire
questo, il lavoro da fare è tanto, al di là della situazione
contingente, credo che le direttive date mantengano una loro
validità e anzi tanto è ancora da fare, quindi, a prescindere dalle
indicazioni che arriveranno dal prossimo Consiglio, credo che la
base di tali direttive continuerà ad essere interessante da
proseguire.
Ringrazio tutti ed esprimo piena condivisione all'ordine del
giorno; nelle prossime settimane ci sarà, prima dell'approvazione
da parte del Governo, un confronto sul POA dell'
Office
.
Presidente
- Pongo in votazione l'ordine del giorno
presentato dai gruppi ALPE e PD, che recita:
Ordine del giorno
Considerato che la legge regionale 26 maggio 2009 n. 9,
all'articolo 2, comma 4, prevede che: "In attuazione delle
direttive approvate con le modalità di cui al comma 3, la Giunta
regionale approva entro il 15 novembre di ogni anno, su proposta
dell'Office régional, di concerto con l'assessorato competente e
sentito il Consiglio permanente degli enti locali, il piano
operativo annuale, il quale costituisce documento di pianificazione
analitica e puntuale per la definizione, in relazione a ciascuno
degli ambiti di intervento dell'Office régional, delle attività da
svolgere nell'anno di riferimento...";
Preso atto che il Piano operativo per l'anno 2013 non è stato
ancora approvato dalla Giunta regionale;
Tenuto conto della "totale disponibilità" manifestata
dall'Assessore regionale, Aurelio Marguerettaz, di organizzare,
alla fine della stagione estiva, un confronto sulla attività
dell'Office régional per fare tempestivamente il punto in modo da
organizzare al meglio l'attività per il 2013 (risposta ad
un'interpellanza dell'11 luglio 2012);
Sottolineata la necessità di valutare collegialmente
l'impatto e la ricaduta "degli obiettivi strategici e degli assi di
intervento prioritari" - legge regionale n. 9 del 2009 - definiti
nelle direttive triennali di programmazione e di indirizzo e,
quindi, anche l'eventuale necessità di un loro
aggiornamento;
Impegna
- l'Assessore regionale competente in materia di turismo,
sport, commercio e trasporti a portare nella Commissione consiliare
competente il piano operativo per l'anno 2013 prima della sua
approvazione da parte della Giunta regionale;
- il governo regionale a modificare la legge regionale 26
maggio 2009, n. 9 inserendo all'articolo 2, comma 4, l'obbligo di
presentare alla Commissione consiliare competente il piano
operativo annuale, prima della sua approvazione da parte della
Giunta regionale, accompagnato da una relazione sulle attività
realizzate dall'Office régional in attuazione delle direttive di
programmazione e di indirizzo approvate dal Consiglio
regionale.
F.to: Louvin - Bertin - Chatrian - Cerise - Carmela Fontana -
Patrizia Morelli - Rigo - Donzel
Consiglieri presenti, votanti e favorevoli: 32
Il Consiglio approva all'unanimità.
Presidente
- La parola alla Consigliera Patrizia Morelli,
per dichiarazione di voto.
Morelli (ALPE)
- Merci Madame la Présidente.
Abbiamo condiviso con l'Assessore la necessità di prorogare di
un anno le direttive di programmazione e di indirizzo
dell'
Office régional du tourisme
, al fine di non prevedere
una nuova programmazione adesso, che sarebbe poi spezzata dal
cambio di legislatura. Come ha anticipato il collega Chatrian, il
giudizio nel merito del provvedimento è tutt'altra cosa, perché nel
merito il provvedimento comprende assi di intervento che sono
definiti prioritari, quali razionalizzare e rendere organici i
servizi di informazione, accoglienza ed assistenza turistica su
tutto il territorio regionale, assicurare che contenuti e
destinatari dell'informazione siano coerenti e sinergici con la
promozione turistica, accrescere il senso di appartenenza e la
partecipazione di tutti gli operatori allo sviluppo del sistema
turistico regionale: sono obiettivi ambiziosi che per il momento
dobbiamo riconoscere ancora disattesi. Dobbiamo constatare come,
alle dichiarazioni di principio sull'importanza strategica del
settore turistico nell'economia della regione, non seguano poi
misure realmente incisive e tali da far segnare un punto di svolta
a questo settore, che, malgrado tutte le potenzialità, ancora è in
una situazione di stagnazione e la crisi spesso evocata non è la
responsabile principale. Molto c'è ancora da fare, credo che forse
manchi, come ricordava il collega Rigo, la determinazione, la
volontà di portare avanti questo settore.
Come ha anticipato il collega Chatrian, il nostro sarà un voto
di astensione.
Presidente
- Vi sono due emendamenti della IV
Commissione, che recitano:
Emendamento
Il 4° capoverso delle premesse è sostituito dal
seguente:
"Evidenziato che le integrazioni al documento di indirizzo
2010-2012 possono essere sinteticamente schematizzate come
segue:".
Emendamento
Il dispositivo è sostituito dal seguente:
"di prorogare sino al 31 dicembre 2013 le direttive di
programmazione e di indirizzo 2010-2012 dell'Office régional du
tourisme - Ufficio regionale del turismo, aggiornate come da
allegato alla presente deliberazione di cui forma parte
integrante.".
Pongo in votazione l'atto comprensivo degli emendamenti, nel
testo così emendato:
Il Consiglio
Richiamate:
- la legge regionale 26 maggio 2009, n. 9: "Nuove
disposizioni in materia di organizzazione dei servizi di
informazione, accoglienza ed assistenza turistica ed istituzione
dell'Office régional du tourisme - Ufficio regionale del turismo"
e, in particolare l'articolo 2, comma 3, che stabilisce che:
"L'Office régional opera nel rispetto delle direttive regionali, le
quali costituiscono strumento di programmazione e di indirizzo per
la definizione degli obiettivi strategici e degli assi di
intervento prioritari nel periodo di riferimento. Le direttive sono
approvate con cadenza triennale dal Consiglio regionale, su
proposta della Giunta regionale, e possono essere aggiornate nel
corso del triennio";
- la propria deliberazione n. 822/XIII, in data 21 ottobre
2009, con la quale è stato approvato il documento recante
"Direttive di programmazione e di indirizzo per l'Office régional
du tourisme - Ufficio regionale del turismo per il triennio
2010-2012";
Dato atto che la Struttura programmazione strategica e
sviluppo dell'offerta e promozione turistica dell'Assessorato
turismo, sport, commercio e trasporti ha valutato ancora attuali le
direttive contenute nel documento sopramenzionato e gli obiettivi
strategici dal documento medesimo individuati e assegnati all'ente
Office;
Considerato che la Giunta regionale ha ritenuto opportuno, in
considerazione dell'approssimarsi della fine della legislatura,
prorogare di un ulteriore anno le direttive 2010-2012, introducendo
unicamente alcune integrazioni coerenti con la naturale evoluzione
delle attività che l'Office
régional du tourisme
, con
l'attivazione del sistema di booking on line VdA Booking, ha svolto
nell'ultimo anno e rimandando pertanto alla prossima legislatura
l'adozione di eventuali nuove direttive;
Evidenziato che le integrazioni al documento di indirizzo
2010-2012 possono essere sinteticamente schematizzate come
segue:
- Punto 3 - Sviluppare il sito turistico regionale.
In relazione allo sviluppo del portale turistico regionale,
l'Office régional du tourisme contribuisce, in accordo e stretta
collaborazione con l'Assessorato, a garantire il giusto equilibrio
fra le funzioni di informazione, di promozione e di
commercializzazione cui deve assolvere il sito istituzionale di una
destinazione turistica svolgendo le attività di prenotazione e
commercializzazione di servizi turistici tra quelli disponibili per
la commercializzazione on line;
- Punto 5 - Collaborare ad attività di promozione e di
commercializzazione turistica.
Al fine di favorire la commercializzazione turistica,
l'Office régional du tourisme collabora ad attività di promozione e
promo-commercializzazione turistica formulando proposte organizzate
di fruizione di servizi e di attività turistiche disponibili sul
territorio e sostenendo i consorzi e i club riconosciuti
nell'attività di evasione delle richieste di informazione sui
pacchetti turistici predisposti e venduti da questi ultimi, nelle
more della definizione di un nuovo modello organizzativo per la
commercializzazione turistica regionale;
Vista la deliberazione della Giunta regionale n. 635 in data
30 marzo 2012 concernente l'approvazione del bilancio di gestione,
per il triennio 2012/2014, con attribuzione alle nuove strutture
dirigenziali di quote di bilancio e degli obiettivi gestionali
correlati, del bilancio di cassa per l'anno 2012, con decorrenza 1°
aprile 2012 e di disposizioni applicative;
Visto il parere favorevole di legittimità sulla presente
deliberazione rilasciato dal dirigente della Struttura
programmazione strategica e sviluppo dell'offerta e promozione
turistica, dell'Assessorato del turismo, sport, commercio e
trasporti, ai sensi dell'articolo 3, comma 4, della legge regionale
23 luglio 2010, n. 22;
Visto il parere della IV Commissione consiliare
permanente;
Delibera
di prorogare sino al 31 dicembre 2013 le direttive di
programmazione e di indirizzo 2010-2012 dell'Office régional du
tourisme - Ufficio regionale del turismo, aggiornate come da
allegato alla presente deliberazione di cui forma parte
integrante.
Allegato
(omissis)
Consiglieri presenti: 31
Votanti e favorevoli: 25
Astenuti: 6 (Bertin, Cerise, Chatrian, Carmela Fontana, Patrizia
Morelli, Rigo)
Il Consiglio approva.
