Classificazione
ISTRUZIONE PUBBLICA
Istituzioni scolastiche
LAVORO



Oggetto del Consiglio n. 989 del 3 novembre 2021 - Resoconto
OGGETTO N. 989/XVI - Interpellanza: "Intendimenti in merito
all'orientamento degli istituti scolastici valdostani nei confronti
dei programmi di alternanza scuola-lavoro".
Bertin (Presidente) -
Punto n. 39 all'ordine del giorno.
Si è prenotato il consigliere Distort per l'illustrazione, ne ha
facoltà.
Distort (LEGA VDA) -
È noto che con la legge 107 del 2015
si è avviata una riforma del sistema nazionale di istruzione e
formazione. Nella delega per il riordino delle disposizioni
legislative vigenti, nella quale riforma è previsto...
Interruzione della registrazione per un problema tecnico al
sistema multimediale dell'aula
L'interruzione e questo problema tecnico mi hanno permesso di
ricordare un motto degli alpini, visto che stiamo parlando degli
alpini:
in adversa, ultra adversa
, di fronte alle avversità
l'alpino non retrocede. Ricordavo che il Centro addestramento
alpino è un centro di eccellenza che riesce ad attrarre
professionalità anche da altri reparti militari, addirittura anche
dall'estero, quindi questo inquadra la qualità, la professionalità
di uno strumento, che è la presenza del corpo degli Alpini
all'interno del nostro territorio.
Per tornare ai programmi di alternanza scuola-lavoro, ricordo
due principi fondamentali pedagogici che riguardano
fondamentalmente la formazione, sono tra l'altro due cardini che
sono caratterizzanti il nostro centro addestramento alpino e sono
due concetti: la verticalità e l'articità.
La verticalità è la rappresentazione dell'ostacolo, l'ostacolo
verticale, che quindi evoca immediatamente il rapporto alpinistico
della salita sulla vetta e, quindi, tutta quella attività che
riguarda lo svolgimento del rapporto tra il soggetto e il nostro
territorio alpino. Ovviamente, in ambito militare si sviluppa sotto
il profilo di addestramento finalizzato all'attività militare, alle
attività di difesa, ma anche l'attività di saper difendere sé
stesso e i propri commilitoni. Questo concetto nasconde e contiene
dentro di sé la possibilità di oltrepassare l'ostacolo e, di
conseguenza, è del tutto evidente quanto riesca a essere
pedagogico, formativo per i ragazzi che potrebbero
avvicinarcisi.
L'articità è un termine coniato, una sorta di neologismo, tant'è
che il correttore di
Word
lo riconosce come errore.
L'articità è la capacità di resistere in condizioni estreme,
fondamentalmente al freddo: il crepaccio, il nevaio, il ghiacciaio.
Di nuovo un elemento di sfida per sé stessi e di crescita della
propria performance.
Sono due elementi che rappresentano con immediatezza una
capacità di formazione. Ecco quindi che, di fronte a questa
virtuosità del Centro addestramento alpino e della possibilità di
poter svolgere attività che siano esattamente compatibili alla
crescita, alla formazione, alla consapevolezza delle proprie
capacità e dello sviluppo della personalità dei ragazzi durante il
periodo delle scuole superiori, i quesiti di questa interpellanza
si specificano in questi termini. Il primo quesito: quali siano le
eventuali interlocuzioni in atto tra la Soprintendenza agli studi e
le strutture di comando del Centro addestramento alpino; secondo
quesito: quali siano in generale le intenzioni attuali e future in
merito all'orientamento delle istituzioni scolastiche valdostane
verso i programmi di alternanza scuola lavoro da svolgersi presso
il Centro addestramento alpino.
Presidente -
Risponde l'assessore Caveri.
Caveri (VdA Unie) -
Ringrazio molto il consigliere
Distort e approfitto dell'assenza della consigliera Spelgatti - ah,
no: c'è - per dire che già in passato molte volte mi sono occupato
degli alpini e devo dire di avere anche molto sofferto, come
immagino abbia sofferto anche lei, rispetto al fatto del cambio di
dizione: il decadere della
scuola militare
è diventato
centro addestramento
, che non ha lo stesso fascino del
passato, ma faceva parte di una logica, devo dirle, in cui a un
certo punto, prima di aver dato piena valorizzazione al ruolo degli
alpini, soprattutto degli scenari di guerra internazionali, c'era
stata la tendenza a considerarli come quasi inutili rispetto al
ruolo delle forze armate. Per fortuna poi i vertici militari
italiani si sono resi conto, sul campo e sui campi di battaglia in
scenari di guerra esteri, del grande valore degli alpini, quindi
condivido totalmente questa necessità di valorizzare la presenza,
anche se ridotta ormai un po' al lumicino, degli alpini.
La Giunta regionale nel 2017 ha definito questi percorsi
scuola-lavoro, percorsi che si chiamano PCTO, percorsi per le
competenze trasversali e l'orientamento, e all'interno di questo
documento non si fa riferimento esplicitamente alle forze armate,
ma implicitamente, perché fra i protocolli d'intesa che oggi fanno
parte, diciamo così, dell'ordinamento nostro, c'è anche
quell'accordo siglato proprio quell'anno fra il Ministero della
difesa, il Ministero del lavoro e delle politiche sociali e il
Ministero dell'istruzione. Il Ministero della difesa si impegnava,
con le proprie strutture territoriali, non solo per attività di
comunicazione nei confronti di studentesse e studenti, attraverso
eventi espositivi, conferenze divulgative e visite, ma anche a
spiegare le opportunità professionali e di studio riservate alle
fasce scolastiche di riferimento, quindi proprio una logica di
un'interazione. In particolare, il Ministero della difesa si
propone ancora oggi di realizzare sinergie con il sistema
educativo, per contribuire con le proprie risorse, esperienze,
conoscenze scientifiche, tecnologiche e gestionali al miglioramento
della formazione tecnico-professionale degli studenti delle
istituzioni scolastiche di secondo grado, perché questa è la fascia
di età cui ci si riferisce.
Pur non essendo stato siglato, almeno fino a ora, uno specifico
protocollo d'intesa fra la Sovrintendenza agli studi e il Centro
addestramento alpino, credo che si potrebbe anche decidere di
proporre un protocollo di questo genere; in virtù di quello che è
stato stipulato a livello nazionale, già oggi ci possono essere dei
percorsi comuni.
Da questo punto di vista io devo dire, però, che alcune cose
sono già state fatte, ed è la risposta alla seconda domanda. Molte
istituzioni scolastiche del secondo ciclo, in maniera autonoma e
nell'ambito del piano triennale dell'offerta formativa, hanno
comunque scelto di avere elementi di tipo collaborativo. Però credo
che si debba fare di più e devo dirle che di recente ho incontrato
i responsabili delle Penne nere in Valle d'Aosta e abbiamo deciso
di avere un percorso comune. Credo che domani saremo in Piazza
Chanoux per la commemorazione e avrò modo di interloquire con lei
assieme alle autorità militari, perché la logica è quella che lei
diceva, cioè formare i nostri giovani alle specialità di cui noi
possiamo fare vanto con il Centro alpini: lo sci, l'alpinismo, la
conoscenza della neve, delle valanghe, il soccorso organizzato;
tutte quelle materie che in qualche maniera non solo sono
importanti, ma credo che vadano valorizzate. Le cito un caso
recentissimo. Esiste una domanda e offerta su questo: ho
partecipato, assieme al collega Marzi e al Presidente, al progetto
RisCACT, che è questo percorso addirittura con dei visori che
consentono in una specie di videogioco di vivere l'esperienza di
finire sotto una valanga o di dover aiutare dei compagni di sci
alpinismo finiti sotto la valanga. Devo dirle che c'erano quindici
disponibilità per la realizzazione di questo
atelier
della
Fondazione montagna sicura e c'è stato il pienone, e bisognerà
replicare questo; è segno di una grande attenzione, che
personalmente mi ha molto colpito in senso favorevole, da parte dei
giovani nei confronti di una miglior conoscenza dell'ambiente
naturale in cui viviamo, vale a dire la montagna.
Quindi, le confermo che i contatti con il Corpo degli alpini
sono già in corso, che presenteremo attraverso la Sovrintendenza
agli studi un'offerta formativa in favore degli istituti superiori
della Valle d'Aosta. E devo dirle che, in un pensiero del passato,
io ho l'impressione che molto spesso, finita la leva obbligatoria,
molti giovani valdostani non abbiano la consapevolezza, tranne rari
casi, delle possibilità di carriera che offre anche il Corpo degli
alpini. Abbiamo avuto comandanti, abbiamo avuto persone che ancora
oggi sono importanti all'interno delle truppe alpine, ma finita la
leva obbligatoria è indubbio che il radicamento storico, che è
espresso in maniera molto chiara nella presenza ramificata
dell'Associazione nazionale alpini in tutti i comuni della Valle
d'Aosta, un po' si è affievolita. È possibile che, con questo tipo
di iniziative di collaborazione fra alpini e scuole, possano
nascere anche delle vocazioni nuove a favore di questo corpo che
tanto è legato al territorio valdostano.
Presidente -
Per la replica consigliere Distort.
Distort (LEGA VDA) -
Grazie assessore, percepisco
una sintonia quasi sovrapponibile nei pensieri e nella visione,
salvo il fatto che non ha visto la collega Spelgatti! Non è da lei,
anche perché la collega Spelgatti, pur essendo leggermente nascosta
dietro alla sua postazione, è percepibile nell'aria!
Detto questo, mi conforta sapere quanto lei mi sta riferendo ed
è chiaro che, dal punto di vista del ruolo che rivesto nell'ambito
di forza di opposizione, si rimarrà vigili, anche nell'ambito dello
spirito dell'alpino, ma comunque con una vigilanza, affinché questo
approfondimento tra le realtà scolastiche e l'esperienza formativa
nell'ambito delle nostre forze armate, del nostro Centro
addestramento alpino, possa avere un connubio che sia approfondito,
che possa avviarsi e possa svolgersi, perché è un'eccellenza che
noi non possiamo tenere lì semplicemente come realtà chiusa, come
un settore stagno, assolutamente è estremamente importante che ci
sia questa permeabilità.
Mi permetto di dire, proprio per il concetto di permeabilità con
la società, e confesso che è stato un po' triste percepire che le
celebrazioni di ieri al parco della rimembranza abbiano visto la
presenza di forze militari, di forze armate, di forze dell'ordine,
di reparti di associazioni, associazioni d'arma, però sinceramente
ho notato una assenza fortissima delle nuove generazioni. Questo
significa un disinnamoramento a qualcosa che fa parte della nostra
storia. Il mondo militare non è un mondo di aggressione, è un mondo
di difesa, e la difesa rientra nel concetto di amore, perché se ami
difendi, se non senti il bisogno di difendere è perché non ami.
Questo è un messaggio che deve essere trasmesso fin dall'epoca
scolastica, quindi a lei Assessore, per la delega che ha in ambito
di istruzione, veramente suggerisco di andare avanti con
determinazione su quanto lei ha espresso in questa risposta, e da
parte mia ci sarà esattamente la vigilanza in questo ambito.
