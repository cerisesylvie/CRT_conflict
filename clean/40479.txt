Classificazione
ISTRUZIONE PUBBLICA
LINGUA FRANCESE



Oggetto del Consiglio n. 3269 del 21 febbraio 2018 - Resoconto
OBJET N° 3269/XIV - Approbation de résolution: "Engagement à
intégrer le Comité pour les Adaptations d'une composante
véritablement scientifique spécialisée dans l'éducation
bi/plurilingue".
Farcoz (Président) -
Point n° 34.01 à l'ordre du jour. La
parole à la collègue Certan.
Certan (ALPE) -
Cercherò di essere molto rapida. Noi
presentiamo come gruppi di minoranza questa risoluzione, perché
crediamo che, al di là di tutto il dibattito che c'è stato sulle
Adaptations
, nessuno abbia mai rinnegato l'iter fatto in
Commissione nel 2016 e credo che la nostra posizione di allora sia
confermata anche dalle vicende e da una sperimentazione nata male e
proseguita peggio. Si potrebbe ripercorrere il percorso, ma non è
con questa risoluzione che voglio farlo, perché vorremmo provare a
proporre davvero di fare un passo avanti.
La nostra posizione è chiara: crediamo che, insieme al documento
delle Adaptations, debba essere rivista in qualche modo la legge n.
18, per tutta una serie di cose, fra le quali il problema dei
precari. Però, visto anche il dibattito che si sta sviluppando
adesso, visto il fatto che siamo comunque in corso d'anno con una
sperimentazione che finisce - sappiamo che aveva la durata di due
anni e avevamo provato a ipotizzare altre soluzioni; forse doveva
essere fatta in un altro modo, ma con i se e con i ma non andiamo
da nessuna parte - quello che noi adesso proponiamo è che davvero
la palla ripassi a una commissione o a un comitato di esperti. Lo
definiremmo come
un comité scientifique sur l'éducation bilingue
et plurilingue
composto da persone che hanno già avuto
esperienze in altri Paesi. Quindi si tratterebbe di uscire anche
dal metodo CLIL e da tutto quanto è stato messo nel documento delle
Adaptations, proprio per cercare di uscire da questa
impasse
, perché se no siamo di nuovo in ritardo. Gli
organici saranno definiti ad aprile, per cui abbiamo ancora un po'
di tempo per riuscire a intervenire, però il tempo è davvero
stretto, perché tutti e tre i documenti (Adaptations, legge n. 18 e
gli organici) sono collegati.
A nostro avviso è davvero importante e lo abbiamo messo nelle
premesse:
garantir d'un point de vue scientifique les
propositions pour l'éducation bi/plurilingue faites par ces
Adaptations
. C'è stato un dibattito amplissimo anche nei
collegi docenti e c'è stato un dibattito ampio tra gli insegnanti
sui documenti che sono stati dati nel 2016. Noi crediamo che quello
vada salvato, perché è stato un lavoro che gli insegnanti hanno
fatto e che è da prendere. Forse allora si è voluto accelerare per
tutta una serie di motivi che non vado a rivangare, ma a mio avviso
questi documenti e queste proposte vanno riprese, perché i collegi
avevano lavorato in modo serio.
Assurer une capitalisation de ce que tous les ordres d'école
ont donné comme contribution à l'éducation bi/plurilingue depuis
les années 1970:
cito una data, ma tutto quello che è stata la
scuola valdostana non va buttato, ma va davvero valorizzato.
Aider à établir une continuité en évolution
, cioè in modo
positivo. È un po' quello che è uscito nello scorso Consiglio: una
sperimentazione - credo sia stata ammesso dallo stesso Assessore -
che non è andata nella direzione che forse speravate, ma almeno da
lì ripartiamo e non torniamo indietro.
Valoriser l'apport des langues à la construction des
connaissances disciplinaires.
Credo che nessuno possa mettere
in discussione il valore e la necessità della conoscenza delle
lingue per le future generazioni. Lo vediamo noi oggi: siamo di
corsa e in ritardo noi.
Établir des scénarios progressifs de mise en
œuvre pour arriver dans le temps à l'éducation
plurilingue des élèves valdôtains. Questo deve essere l'obiettivo,
però da realizzare mantenendo uno stretto contatto con gli
insegnanti e con chi opera nelle scuole; quello che è mancato
finora.
Siamo a fine legislatura, abbiamo ancora tempo per agire, ma
abbiamo un mese di tempo. Io non andrei a individuare altre
commissioni, ma riprenderei quel comitato scientifico votato dallo
stesso Consiglio regionale il 15 luglio 2016, che comunque aveva
gli ispettori, quindi aveva una parte regionale, una parte del MIUR
credo, ma io chiederei di integrarlo anche con degli specialisti
che su questa materia hanno operato e hanno lavorato. Il comitato
era stato votato e credo che avesse fatto un documento. A mio
avviso, adesso è da riprendere tutto il materiale che gli
insegnanti avevano prodotto e dare a questo comitato scientifico la
possibilità di operare, di filtrare, di arrivare a settembre con
una proposta che non sia più di un anno o due di sperimentazione,
perché credo che solo questo pensiero stia logorando tutta la
scuola. Io direi di provare, se riusciamo, a intervenire già
sull'anno 2018/2019: facciamo i salti mortali, ma io lo farei.
Sugli organici abbiamo ancora il tempo di intervenire. Se
riusciamo ad adeguare gli organici di diritto e poi eventualmente a
essere leggermente più elastici su quelli di fatto, la proposta
operativa alternativa a queste Adaptations possiamo ancora farla.
Noi avevamo ipotizzato allora un discorso in V Commissione tra
ottobre e novembre, una finanziaria diversa a dicembre, a gennaio
il dibattito in Consiglio. Siamo un po' ritardo, ma se acceleriamo
con questa proposta riusciamo perlomeno a non sprecare tutto il
lavoro fatto dalle scuole, che è davvero da recuperare. Lo scorso
anno negli incontri che ho avuto con le scuole, le commissioni e
nei collegi docenti davvero c'è una varietà e direi anche una
competenza, dietro queste attività proposte in questi due anni, che
va salvata. C'è tutta una parte di grave disagio da parte di alcuni
insegnanti che non hanno potuto farlo, ma che va comunque salvato,
perché è stato un impegno.
Questo è quanto noi la invitiamo, Assessore, a prendere in
considerazione come Giunta e siamo disponibili a far parte anche
eventualmente di tavoli di lavoro o di incontri, perché credo che
questo momento non possa essere più gestito solo nelle segrete
stanze o da qualcuno.
Président -
La parole à l'assesseur Rini.
Rini (UV) -
Grazie colleghi. Innanzitutto apprezzo
l'atteggiamento, il tono positivo, ma soprattutto propositivo, su
un tema che ultimamente forse troppe volte si è utilizzato, e non
mi sto certamente riferendo ai proponenti di questa risoluzione,
per portare avanti probabilmente della campagna elettorale o delle
manovre politiche. Questo un po' a macchia di leopardo e in diverse
situazioni. Questo è davvero un peccato, perché io capisco i
momenti, ma sulla scuola, come giustamente ha ricordato la collega,
sull'educazione dei nostri ragazzi assolutamente dobbiamo rifiutare
una strumentalizzazione di tematiche così importanti. Ora, come
allora, la priorità di questo Governo è di garantire un'opportunità
in più ai nostri ragazzi. Quella è la
ratio
che ci aveva
spinti allora a portare avanti in maniera convinta questa
sperimentazione ed è la medesima motivazione, la medesima ragione
che ci spinge oggi a essere convinti che questa sperimentazione non
ha portato i frutti desiderati e pertanto va rivista.
Io vorrei cogliere l'occasione e - mi scuso con la collega, poi
entro nel dettaglio - ne approfitto anche per chiarire, viste le
notizie di stampa emerse nelle ultime settimane. C'è un po' di
confusione sulla questione di uno stop o meno della
sperimentazione, perché essa ha una sua fine naturale ad agosto di
quest'anno, quindi è chiara la volontà da parte
dell'Amministrazione regionale di non prorogare e di non continuare
con questa sperimentazione. Come ho detto prima, allora e ora la
motivazione è la stessa: dare un'opportunità in più ai nostri
ragazzi, rafforzare le competenze linguistiche, poiché questo non è
più derogabile e non è più rimandabile, ma lo vogliamo fare nel
migliore dei modi. Se questa sperimentazione - solo provandola sul
campo potevamo avere il polso reale della situazione e non ho
nessuna difficoltà ad assumermi tutte le mie responsabilità - non
ha prodotto gli effetti che speravamo e che volevamo, la si rivede
completamente. Si riparte innanzitutto da una grande
differenziazione tra la valorizzazione del nostro bilinguismo,
perché soprattutto in questo periodo sentiamo tanto parlare di
autonomia, ma noi crediamo che
l'un des piliers fondamentaux de
notre autonomie c'est notre langue, c'est le français, c'est le
bilinguisme, qui part et se renforce à l'école.
Sicuramente
questo sarà un punto fermo. Altra cosa è l'insegnamento della
lingua inglese. Io ho ascoltato con molta attenzione i suggerimenti
che ci sono pervenuti dalla riunione degli insegnanti di lunedì,
tanti dei quali assolutamente condivisibili.
Questo per dire che noi concordiamo con il testo di questa
risoluzione, siamo assolutamente favorevoli che si debba ripartire
al più presto - non ritorno sulle tempistiche, perché le ha ben
riassunte la collega - con la commissione mista e integrandola
quindi di tutte le parti scientifiche che possono aiutare ancor di
più, partendo dai risultati anche di questi due anni di
sperimentazione, dal lavoro che gli insegnanti - che io ringrazio -
in questi anni hanno portato avanti, partendo da lì, ascoltando
anche le risultanze del lavoro del comitato tecnico nominato dalla
Giunta, per riuscire a partire nel più breve tempo possibile.
Non mi sento ora di prendere impegni se sarà per quest'anno o
per l'anno dopo. L'importante è che si parta a regime e non a
discapito dei ragazzi. Quindi sicuramente, con le tempistiche che
la stessa commissione riterrà più opportune, porteranno avanti il
nuovo modello metodologico, didattico e pedagogico all'interno
delle scuole, fermo restando che il nostro obiettivo non è
cambiato.
Ovviamente se la modalità non è risultata essere congrua al
nostro sistema scolastico, ne prendiamo atto. Tutto questo e la
votazione di questa risoluzione la facciamo nel totale rispetto
anche del lavoro, che il tavolo della trattativa sindacale sta
portando avanti. Quindi ci sentiamo anche di approvarla in maniera
convinta, proprio perché va a inserirsi nel solco della discussione
che abbiamo iniziato, insieme al presidente Viérin, al tavolo delle
forze sindacali che rappresentano la scuola, perché l'obiettivo di
quel tavolo era quello che ho ricordato prima e mi fa piacere
vedere che sia un obiettivo condiviso.
Président -
La parole à la collègue Certan.
Certan (ALPE) -
Credo che questo sia davvero l'ultimo
treno, perché la situazione politica è tale per cui bisogna
intervenire immediatamente. Io chiederei al Governo di intervenire
immediatamente, affinché già dal 2018/2019 la scuola possa partire
con qualcosa di davvero chiaro. Il mondo scolastico ha ben chiaro
il percorso didattico e pedagogico, ma bisogna affiancarlo con una
parte giuridica che stia in piedi. Quindi credo che questo sia
davvero l'ultimo treno che passa, per poter in qualche modo
collaborare e non perdere tutto il lavoro che è stato fatto.
Noi non siamo a conoscenza, Assessore, di quali siano le
trattative sindacali che state facendo, perché i sindacati in V
Commissione l'altro giorno hanno chiesto di poter rinviare la
discussione sulle
Adaptations
e non hanno quindi fatto alcun
intervento su quell'argomento, ma avevamo parlato esclusivamente
della situazione dei precari. Noi, come gruppi di minoranza,
chiediamo di essere
concernés
in questo dibattito, perché la
scuola non è solo prerogativa di alcuni e abbiamo cercato di fare
questa risoluzione in quest'ottica.
Président -
S'il n'y a pas d'autres interventions, je
mets en votation la résolution. La votation est ouverte. La
votation est close.
Résultat du vote:
Présents, votants et pour: 34
Le Conseil approuve à l'unanimité.
C'était le dernier point à l'ordre du jour, le Conseil est
terminé.
---
L'adunanza termina alle ore 12:43.
