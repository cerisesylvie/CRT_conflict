Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 234 del 30 ottobre 1970 - Resoconto
OGGETTO N. 234/70 - Modificazione alle vigenti norme
sull'ordinamento dei servizi di controllo regionale presso la Casa
da gioco di Saint-Vincent e sullo stato giuridico ed economico del
personale addetto ai servizi stessi. (Rinvio)
Montesano (P.S.D.I.)
- Prima di dare la parola
all'Assessore Milanesio, mi permetto di richiamare quanto scritto
nella mia lettera, cioè del parere della Commissione
paritetica.
Milanesio
(P.S.I.)
- C'era il Consigliere
Andrione, col quale ho parlato prima, il quale fa parte della
Commissione paritetica, che mi diceva che la Commissione paritetica
si era espressa in questo modo, cioè di approvare il contenuto
economico dei provvedimenti e chiedeva invece il rinvio della
parte, praticamente dell'articolo 4, dei punti 4°, 5° e 6° della
deliberazione; ecco, con questo spirito, quindi, io penso che il
Consiglio possa discutere e deliberare fino al punto terzo,
rinviando il punto quarto, quinto e sesto alle decisioni che
verranno assunte in sede di Commissione paritetica e
nell'inquadramento generale del personale.
Io faccio presente che è un provvedimento abbastanza importante
e che interessa alcuni nostri dipendenti. Ad ogni buon conto, apro
la discussione su questa proposta e il Consiglio si esprima.
Montesano (P.S.D.I.)
- Prima che si apra la discussione,
io desidero richiamare l'attenzione del Consiglio che è tassativo
il parere della Commissione sull'articolo 110, è tassativo, quindi
bisogna che il Consiglio abbia questo parere dalla Commissione.
La parola all'Avvocato Caveri.
Caveri
(U.V.)
- A me pare un non senso approvare
una parte e rinviare l'altra. Rinviamo tutto e decideremo tutto
insieme, non so io.
Andrione
(U.V.)
- Credo di essermi spiegato male
con l'Assessore Milanesio. Il problema è questo: la Commissione
paritetica aveva approvato, a maggioranza, quel dato problema.
Erano venute fuori delle perplessità in relazione all'organico
regionale su quei punti citati dall'Assessore Milanesio.
Dato che non è ancora stato ottenuto il parere definitivo della
Commissione Affari Generali su questo punto, perché la Commissione
Affari Generali ha preso in esame il progetto rimandandolo, io
proporrei per arrivare rapidamente a una conclusione, che questa
proposta venisse passata alla Commissione Affari Generali al più
presto, in cui si fa quella discussione che si dovrà fare e penso,
almeno per quanto mi concerne, io farò esattamente la stessa
proposta che è stata fatta dall'Assessore Milanesio e penso che
anche Germano, per quanto ho sentito, sia...
Montesano (P.S.D.I.)
- Dunque, per favore, adesso
parliamo dei linguaggi diversi ma diciamo la stessa cosa. Assessore
Milanesio.
Milanesio
(P.S.I.)
- Ho capito che la Commissione
Affari Generali e Finanze non ha ancora espresso il suo parere in
merito, quindi per forza dobbiamo rimandarlo. Io credevo invece che
fosse stato espresso dalla Commissione Affari Generali un parere in
merito e che la Commissione Paritetica avesse detto sì fino al
punto terzo, era per quello che avevo fatto quella proposta.
Evidentemente, se non c'è il parere della Commissione competente, è
rinviato d'ufficio direi, quindi non si può...
Montesano (P.S.D.I.)
- È rinviato d'ufficio per due
ragioni. Va bene. E allora si passa all'oggetto n. 35.
