Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2473 del 26 luglio 1991 - Resoconto
OGGETTO N. 2473/IX Ordine dei lavori: Iscrizione di un nuovo
oggetto all'ordine del giorno dell'adunanza.
Presidente
Siccome abbiamo fatto degli interventi
che si sono protratti sulle Comunicazioni del Presidente del
Consiglio, la mia proposta è che si finisca l'oggetto 43 c), che
abbiamo interrotto, dopo di che porrò in discussione la proposta
d'iscrizione di risoluzione fatta dal Consigliere Riccarand.
Intanto viene distribuita e poi può essere sottoposta al voto.
L'iscrizione è sempre stata messa dopo che la risoluzione viene
distribuita, viene dato un tempo ragionevole perché possa essere
esaminata dai vari Consiglieri, e poi la Presidenza propone
l'iscrizione all'ordine del giorno. Ieri è stato fatto tutto in
cinque minuti perché c'era l'unanimità dei sottoscrittori della
risoluzione.
Ha chiesto di parlare il Consigliere Riccarand, ne ha
facoltà.
Riccarand (VA)
Non sono certo stato io a
interrompere la discussione sul disegno di legge, il cui dibattito
generale era iniziato ieri; è stato il Presidente del Consiglio ad
interrompere questo dibattito con delle comunicazioni che ha
ritenuto di fare, ben sapendo che queste comunicazioni avrebbero
comportato delle dichiarazioni dei vari Consiglieri.
La risoluzione che ho presentato è materia attinente, anche se
non strettamente e formalmente connessa alla discussione che c'è
stata sulle comunicazioni del Presidente, per cui credo che anche
dal punto di vista dell'economia dei lavori sia sbagliato
interrompere una serie di valutazioni, a cui questa risoluzione è
strettamente connessa, che sono quelle che sono state svolte adesso
in Consiglio, per riprendere la discussione del disegno di legge,
per poi riprendere questa stessa materia che riguarda la
discussione che abbiamo appena fatto, fra due ore.
Se si vuole iscrivere questa risoluzione, lo si faccia subito;
se non si vuole iscrivere, la maggioranza basta che dica che non la
vuole iscrivere e automaticamente decade. Quello che non capisco è
l'atteggiamento di voler rinviare ad una fase successiva, quando
c'è stato tutto un dibattito che è strettamente collegato a quelli
che sono i temi di questa risoluzione, che possono essere
tranquillamente ripresi, e la discussione, se ci deve essere, se la
volontà è che ci sia la discussione, può farsi molto
rapidamente.
Se invece la volontà è di non discutere la risoluzione, la
maggioranza ha solo da non accettare l'iscrizione della risoluzione
all'ordine del giorno.
Presidente
La Presidenza non è che insiste sulla
procedura che riteneva più logica. Se il Consiglio vuole
pronunciarsi subito, accetto dichiarazioni di voto sull'iscrizione
o meno della risoluzione all'ordine del giorno.
Pongo in votazione l'iscrizione della risoluzione presentata dal
Consigliere Riccarand:
Esito della votazione
Presenti: 31
Votanti: 28
Favorevoli: 28
Astenuti: 3 (Beneforti, Lanièce, Rusci)
Il Consiglio approva
