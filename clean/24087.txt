Classificazione
COMMERCIO



Oggetto del Consiglio n. 3070 del 7 novembre 2007 - Resoconto
OGGETTO N. 3070/XII - Interrogazione con risposta scritta:
"Iniziative promozionali della Società Autoporto S.p.a. nel periodo
1999-2006".
Interrogazione con risposta scritta
Premesso che il Consiglio regionale ha recentemente approvato
(a maggioranza) l'attualizzazione del Piano di ristrutturazione e
riconversione dell'area autoportuale nei comuni di Pollein e
Brissogne che comporta nuove "analisi di marketing strategico,
preordinate alla realizzazione del marketing operativo" e che
estende l'utilizzo di spazi non ancora locati ad altre tipologie di
attività economiche;
Appreso che Autoporto S.p.a. (società controllata
indirettamente dalla Regione tramite Finaosta S.p.a.) ha speso
oltre 182 mila euro a fini promozionali e pubblicitari dal 1999 al
2006, secondo quanto affermato dall'assessore delegato in risposta
a una nostra interpellanza del luglio scorso;
Constatato che l'area ex autoportuale sta evidenziando
diverse criticità che si concentrano, in particolare, nella
galleria commerciale denominata Les Corbeilles e a danno degli
esercenti ubicati nella medesima;
Considerato che Autoporto S.p.a. ha effettuato puntuali
controlli sugli scontrini emessi (acquisendone i dati) dai
commercianti della suddetta galleria;
ciò premesso, il sottoscritto Consigliere regionale
Interroga
il Presidente della Regione e/o l'Assessore delegato per
conoscere:
1) quali sono in dettaglio le iniziative promozionali e
pubblicitarie realizzate da Autoporto S.p.a. nel periodo 1999-2006,
quali sono le agenzie, gli esperti o i mass-media coinvolti, quali
i costi rispettivamente sostenuti, quali gli obiettivi prefissati e
quali i risultati effettivamente conseguiti;
2) quali analisi di "marketing strategico" e quali azioni di
"marketing operativo" si intendono ora eseguire nell'ambito Piano
di cui in premessa: quali sono i soggetti attuatori o eventualmente
incaricati di realizzarle, quali inoltre le modalità, i tempi e le
risorse finanziarie previste;
3) quali sono i passaggi registrati nell'area ex
autoportuale, sia complessivamente sia all'interno dei singoli
moduli, dal 1999 ad oggi, e con quali finalità Autoporto S.p.a. -
vista anche la normativa sulla privacy - ha acquisito gli scontrini
emessi dai commercianti della galleria Les Corbeilles;
4) se è a conoscenza del fatto che in fase di stipulazione
dei contratti con i commercianti della galleria Les Corbeilles,
Autoporto S.p.a. avrebbe promesso e garantito verbalmente a questi
ultimi un flusso di almeno un milione e duecentomila visitatori
annui; se, infine, a seguito delle numerose lamentele pervenute
dagli stessi operatori economici, egli ha chiesto e ottenuto
spiegazioni dai vertici della medesima società su questo importante
presupposto.
F.to: Tibaldi
Président
- La réponse a été reçue par lettre n° 9214 du
16 octobre 2007.
