Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 287 del 11 gennaio 1984 - Resoconto
OGGETTO N. 287/VIII - COSTITUZIONE DI UNA "COMMISSIONE
SPECIALE DELL'INDUSTRIA E DELL'OCCUPAZIONE". - Approvazione di
mozione.
PRESIDENTE
: Do lettura della mozione presentata dai
Capigruppo della maggioranza, Consiglieri Fosson, Lanivi, De
Grandis e Voyat:
MOZIONE
Il Consiglio regionale della Valle d'Aosta
PREOCCUPATO per la grave crisi in atto nel settore
industriale pubblico e privato della Valle d'Aosta che ha portato
alla chiusura totale di alcuni stabilimenti ed al continuo e
massiccio ricorso alla messa in Cassa integrazione guadagni, da una
parte, e alla minaccia di drastici ridimensionamenti
dell'occupazione alla Nuova Sias, dall'altra; CONSIDERATI i
relativi riflessi negativi che tale stato di crisi provoca
sull'intera economia valdostana della quale l'industria costituisce
uno dei poli principali;
VALUTATA l'eccezionalità della crisi alla quale non si può
far fronte con azioni settoriali, ma unicamente attraverso un
programma di interventi globale che veda l'apporto ed il sostegno
di tutte le forze politiche, sindacali, sociali e di
categoria;
TENUTO CONTO delle linee programmatiche presentate dal
Governo regionale nel settore dell'industria nell'intento di
pervenire alla ripresa economica della Regione;
DELIBERA
di costituire una "Commissione speciale dell'Industria e
dell'Occupazione" con lo scopo di stimolare e coordinare tutte le
idee e le capacità di proposta delle forze istituzionali, sociali
ed economiche operanti in Valle d'Aosta, finalizzate ad una
politica straordinaria per l'occupazione e per la ricerca di
soluzioni nei casi di crisi aziendale.
della Commissione faranno parte rappresentanti: dei Gruppi
consiliari, del Governo regionale, delle Organizzazioni sindacali,
dell'AVI, dell'Intersind, degli Artigiani, dei Quadri Intermedi
dell'industria, dei Dirigenti d'Azienda, del Ministero del Lavoro,
della Finaosta SpA, degli Istituti di credito, dell'Ufficio
regionale per la Programmazione e dell'Assessorato Industria,
Commercio, Artigianato e Trasporti.
di delegare il Presidente del Consiglio, d'intesa con il
Presidente del Governo regionale, a nominare con apposito decreto
detta Commissione su designazione dei rispettivi membri da parte
degli Organi, nonché delle forze politiche, sociali ed economiche
interessate.
PRESIDENTE
: Metto in votazione gli emendamenti proposti
dal Consigliere Lanivi e dal Presidente della Giunta: al punto 1)
del deliberato, dopo le parole "di costituire" è aggiunto l'inciso:
", nell'ambito della III^ Commissione Consiliare Permanente,"; al
termine del punto 1), dopo le parole "crisi aziendale" sono
aggiunte le seguenti: ", al fine di fornire al Consiglio regionale
le indicazioni e gli elementi necessari per la realizzazione degli
interventi regionali in materia".
Al punto 2) del deliberato, le parole "del Ministero del
Lavoro", sono così sostituite: "dell'Ufficio regionale del
Lavoro".
ESITO DELLA VOTAZIONE
Presenti 31
Votanti 26
Astenuti 5 (Aloisi, Baldassarre, Breuvé, Pascale e Torrione)
Favorevoli 26
Il Consiglio approva
PRESIDENTE
: Metto in votazione l'emendamento proposto dal
Consigliere Millet: al punto 2° del deliberato, dopo le parole
"degli artigiani", sono aggiunte le seguenti: "della Lega delle
Cooperative, della Fédération des Coopératives,":
ESITO DELLA VOTAZIONE
Presenti 31
Votanti 30
Astenuti 1 (Aloisi)
Favorevoli 30
Il Consiglio approva
Presidente
: Metto in approvazione la mozione nel testo
emendato:
MOZIONE
Il Consiglio regionale della Valle d'Aosta
PREOCCUPATO per la grave crisi in atto nel settore
industriale pubblico e privato della Valle d'Aosta che ha portato
alla chiusura totale di alcuni stabilimenti ed al continuo e
massiccio ricorso alla messa in Cassa integrazione guadagni, da una
parte, e alla minaccia di drastici ridimensionamenti
dell'occupazione alla Nuova Sias, dall'altra;
CONSIDERATI i relativi riflessi negativi che tale stato di
crisi provoca sull'intera economia valdostana della quale
l'industria costituisce uno dei poli principali;
VALUTATA l'eccezionalità della crisi alla quale non si può
far fronte con azioni settoriali, ma unicamente attraverso un
programma di interventi globale che veda l'apporto ed il sostegno
di tutte le forze politiche, sindacali, sociali e di
categoria;
TENUTO CONTO delle linee programmatiche presentate dal
Governo regionale nel settore dell'industria nell'intento di
pervenire alla ripresa economica della Regione;
DELIBERA
di costituire nell'ambito della III^ Commissione Consiliare
Permanente una "Commissione speciale dell'Industria e
dell'Occupazione" con lo scopo di stimolare e coordinare tutte le
idee e le capacità di proposta delle forze istituzionali, sociali
ed economiche operanti in Valle d'Aosta, finalizzate ad una
politica straordinaria per l'occupazione e per la ricerca di
soluzioni nei casi di crisi aziendale al fine di fornire al
Consiglio regionale le indicazioni e gli elementi necessari per la
realizzazione degli interventi regionali in materia.
della Commissione faranno parte rappresentanti: dei Gruppi
consiliari, del Governo regionale, delle Organizzazioni sindacali,
dell'AVI, dell'Intersind, degli Artigiani, della Lega delle
Cooperative, della Fédération des Coopératives, dei Quadri
Intermedi dell'Industria, dei Dirigenti d'Azienda, dell'Ufficio
ragionale del Lavoro, della Finaosta spa degli Istituti di credito,
dell'Ufficio regionale per la Programmazione e dell'Assessorato
Industria, Commercio, Artigianato e Trasporti.
di delegare il Presidente del Consiglio, d'intesa con il
Presidente del Governo regionale, a nominare con apposito decreto
detta Commissione su designazione dei rispettivi membri da parte
degli Organi, nonché delle forze politiche, sociali ed economiche
interessate.
ESITO DELLA VOTAZIONE
Presenti 31
Votanti 26
Astenuti 5 (Aloisi, Baldassarre, Breuvé, Pascale e Torrione)
Favorevoli 26
Il Consiglio approva
