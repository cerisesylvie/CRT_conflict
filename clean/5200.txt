Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2066 del 23 aprile 1991 - Resoconto
OGGETTO N. 2066/IX Concessione all'Amministrazione comunale
di Valgrisenche di un contributo straordinario di Lire 150.000.000
a parziale copertura delle spese di arredamento dei nuovi locali
municipali. Approvazione, impegno e liquidazione di spesa.
Presidente
Do lettura del testo della delibera:
Deliberazione Il Consiglio regionale
delibera
1) di approvare la concessione a favore dell'Amministrazione
comunale di Valgrisenche di un contributo straordinario di Lire
150.000.000= (centocinquantamilioni), a parziale copertura della
spesa occorrente per l'arredamento dei nuovi locali municipali;
2) di approvare ed impegnare la spesa di Lire 150.000.000=
(centocinquantamilioni) da imputare al capitolo 20720 ("Contributi
ai Comuni in spese di investimento straordinarie...") del bilancio
preventivo della Regione per l'anno 1991, il quale presenta la
necessaria disponibilità;
3) di stabilire che alla liquidazione della spesa si provveda ai
sensi dell'art. 58 della legge regionale 27 dicembre 1989, n.
90.
Presidente
Pongo in votazione la delibera in oggetto.
Esito della votazione
Presenti, votanti e favorevoli: 32
Il Consiglio approva all'unanimità
