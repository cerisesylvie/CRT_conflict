Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 546 del 29 maggio 1989 - Resoconto
OGGETTO N. 546/IX - Progetto di strada comunale carrozzabile
per raggiungere il pianoro della Clavalité.
(Interpellanza).
Presidente: Do lettura dell’interpellanza
presentata dal Consigliere Riccarand:
INTERPELLANZA
Nello scorso mese di marzo cinquanta abitanti di Fénis hanno
inviato una petizione al loro Consiglio comunale e, per conoscenza,
al Presidente della Giunta regionale ed agli Assessori regionali
all’Agricoltura ed ai Lavori Pubblici per esprimere
dissenso su un progetto di strada carrozzabile per raggiungere il
pianoro di Clavalité.
La realizzazione della strada comporterebbe grave danno al
patrimonio forestale e snaturerebbe irrimediabilmente la Val
Clavalité che rimane una delle pochissime zone di media montagna
della Valle d’Aosta non raggiungibile con
l’automobile.
I firmatari della petizione fanno inoltre giustamente presente
che La Clavalité è zona agricola e che l’attuale
strada sterrata è più che sufficiente per lo svolgimento di tale
attività.
Sarebbe veramente grave ed incomprensibile un atteggiamento
della Giunta regionale che lasciasse inascoltate le preoccupazioni
e le proteste dei numerosi firmatari della petizione.
Preoccupazioni più che giustificate se, tra
l’altro si pensa ai danni ambientali e paesaggistici
provocati da un primo tratto di strada già realizzato negli anni
passati o se si considera la devastazione scriteriata provocata
dalla strada (interrotta ed inagibile) che da Arbusey si dirige
verso La Suelvaz.
Tutto ciò premesso, il sottoscritto Consigliere regionale di
Nuova Sinistra
INTERPELLA
l’Assessore regionale
all’Agricoltura, Foreste ed Ambiente Naturale per
conoscere:
1) quale atteggiamento intende assumere la Giunta regionale nei
confronti del progetto di strada carrozzabile per raggiungere il
pianoro di Clavalité;
2) quali pareri sono stati richiesti ai competenti servizi della
Regione e quali valutazioni di impatto ambientale sono state fatte
sul citato progetto;
3) in che modo si pensa di intervenire per un miglior
inserimento ambientale del tratto di strada già realizzato;
4) in che modo si intende intervenire per un ripristino
ambientale delle zone gravemente deturpate dalla strada che dalla
località di Arbussy (all’inizio della Valle della
Clavalité) si dirige verso La Suelvaz.
Presidente:
Ha chiesto di illustrare
l’interpellanza il Consigliere Riccarand, ne ha
facoltà.
Riccarand (NS)
: Nello scorso mese di marzo una
cinquantina di abitanti di Fénis hanno inviato una petizione al
loro Consiglio comunale, all’Assessore regionale
dell’Agricoltura, Foreste ed Ambiente Naturale e
all’Assessorato regionale ai Lavori Pubblici, per
esprimere il dissenso rispetto ad una progetto di strada
carrozzabile per raggiungere il pianoro di Clavalité in Comune di
Fénis. Si tratta di una strada di cui anni fa era già stato
realizzato un primo tratto e che, secondo
l’Amministrazione comunale, si vorrebbe ultimare
facendo due ulteriori tratti di una notevole lunghezza.
La realizzazione di questa strada comporterebbe un grave danno
al patrimonio forestale e sicuramente cambierebbe il volto e le
caratteristiche della Valle della Clavalité, che è una delle poche
zone presenti in Valle d’Aosta di media montagna,
che attualmente non è raggiungibile con
l’automobile. Questo, se da una parte può
rappresentare un limite ad una attività edilizia,
d’altra parte rende particolarmente interessante e
particolarmente apprezzata, soprattutto dai turisti, ma anche da
popolazione residente in loco, questa vallata. Quindi, da parte dei
firmatari della petizione è stata sottolineata la non opportunità
di proseguire oltre il tronco di strada che è stato realizzato,
semmai di intervenire per una sistemazione
dell’attuale pista che sale fino a Clavalité.
Si tratta di una pista che già contiene delle varianti rispetto
alla precedente mulattiera e che quindi permette il transito di
fuori strada per portare del materiale, per le attività agricole, e
sicuramente è sufficiente. I firmatari della petizione sottolineano
anche come l’intera zona sia zona agricola, quindi
non edificabile, e che l’attuale strada è più che
sufficiente per quella attività che adesso già si svolge
all’interno del pianoro.
E’ chiaro che portare avanti un progetto di
realizzazione di questa strada significherebbe andare a
pregiudicare completamente il valore unico che ha ormai in Valle
d’Aosta questa vallata; quindi da parte nostra
abbiamo numerose perplessità, anzi direi un dichiarato dissenso
rispetto alla prosecuzione della strada. Meglio sarebbe a nostro
avviso cercare di sistemare e di inserire bene
nell’ambiente il primo tronco che è stato realizzato
e che già adesso presenta degli aspetti di impatto ambientale che
non sono indifferenti; bisognerebbe prevedere un parcheggio o
comunque un luogo di assestamento per i veicoli più o meno nella
attuale località raggiunta, che mi pare si chiami la zona della
Cerise, e da lì in avanti non creare delle strutture che consentano
un traffico veicolare verso la Val Clavalité, limitandola a chi ha
necessità, utilizzando i mezzi che già adesso vengono utilizzati su
tale tratto di strada.
Ci sembra comunque, se anche ci fosse
l’intenzione di valutare più a fondo, che non vada
detto subito di no e che una valutazione approfondita
dell’impatto ambientale di una eventuale costruzione
di una strada carrozzabile vada fatta. E’ stata
fatta una valutazione nel caso della strada dei vigneti di Donnas -
anche quello un intervento molto discutibile - ma anche in questo
caso, dal momento che andiamo molto più in alto nella montagna, uno
studio di impatto ambientale, approfondito, coinvolgendo le
popolazioni, coinvolgendo i vari soggetti, le associazioni
ambientaliste, ecc., è quanto mai necessario ed opportuno.
Nell’interpellanza si fa riferimento, anche se
marginalmente, al problema di una strada che si diparte dalla Val
Clavalité, dalla località di Arbusey, e che va verso La Suelvaz.
Anche questa è una pista o una strada interpoderale (non so bene le
sue caratteristiche da un punto di vista funzionale) che è stata
iniziata anni fa, la cui costruzione è stata poi sospesa per la
difficoltà che presenta un tracciato in quella zona e che si
presenta adesso in una situazione di dissesto totale,
inutilizzabile e con un danno ambientale che già si è verificato
estremamente grave. Non vorremmo che queste cose si ripetessero in
altre zone della Val Clavalité e chiediamo anzi che
sull’intervento che già è stato realizzato e che
adesso si presenta come un qualcosa di veramente negativo, ci sia
un intervento di ripristino, in modo da ripristinare la vecchia
mulattiera e trovare un modo per limitare i danni che con
l’apertura indiscriminata di quel tratto di pista
sono stati provocati in mezzo al bosco, nella zona che è stata
inizialmente attraversata.
Presidente:
Ha chiesto di parlare
l’Assessore all’Agricoltura, Foreste
ed Ambiente Naturale Perrin, ne ha facoltà.
Perrin (UV):
A la date du 17 février de cette année, la
Commune de Fénis demandait au service de la défense de
l’environnement de donner l’avis pour
ce qui concerne l’évaluation pour la défense
hydrogéologique pour élargir et modifier la route de la
Clavalité.
Le projet prévoit que sur une longueur de 1600 mètres environ la
route actuelle, qui est environ de 3 mètres, soit portée à 5 mètres
plus les
banchine
latérales, et donc une largeur
d’environ 6 mètres; pratiquement le projet prévoit
le redoublement de la largeur actuelle et une variante de tracé sur
environ un kilomètre, en passant entre autres sur une partie de pré
ed dans la partie qui est en forêt avec la nécessité
d’abattre environ 300 arbres d’une
certaine dimension.
Après avoir effectué un surlieu à la date du 14 mars 1989, donc
avant encore d’avoir reçu cette pétition
d’une partie des propriétaires de La Clavalité, le
service défense de l’environnement exprimait un avis
négatif à ce projet pour une motivation tout simple. Justement il
s’agit d’une zone agricole, il y a
maintenant déjà une route qui est parcourue par les moyens
agricoles, cette route peut être réaménagée dans certains endroits
en modifiant certains détours ou en éliminant quelque petite pente
un peu trop raide en ce moment, mais je crois
qu’avec de petits travaux la route peut être très
facilement parcourue par les agriculteurs.
Donc l’avis de l’Assessorat est un
avis négatif face au projet qui a été présenté.
Pour ce qui est de la troisième et de la quatrième question
posées par l’interpellation, il faut dire que quant
à la première partie jusqu’au village de la Cerise
il s’agit d’une route qui était
construite en partie par la Commune, en partie par
l’appel des Travaux Publics et il ne
s’agit donc pas d’une route
interpodérale ou d’une piste forestière, tandis que
pour la partie d’Arbussy à La Suelvaz il
s’agit là d’une piste forestière.
Pour cette deuxième piste la requête avait été avancée par la
Commune, avait été lancée aussi par l’association
nationale des partisans italiens pour pouvoir accéder au monument
de La Suelvaz et justement avait été insérée dans le plan des
pistes contre les incendies.
On avait fait un premier tronçon par l'entreprise Guelle; un
deuxième tronçon que l’entreprise avait fait dans ce
cas faillit et les résultants - nous devons le confesser - ne sont
pas brillants.
Soit la partie qui de Fénis, de la plaine, monte
jusqu’à La Cerise, soit cette piste forestière
pourront être réaménagées à travers une loi que justement la Junte
vient de proposer au Conseil, qui prévoit
l’utilisation d’un miliard de lires
dans les fonds globaux, somme qui sera destinée justement au
réaménagement des territoires compromis dans le passé. Donc, avec
une oeuvre de "rimodellamento" des talus et surtout regazonnement
pour ce qui concerne la route de La Clavalité, et à travers la
construction des oeuvres, des petits murs et des "gabbioni" pour la
route de La Suelvaz, je crois que l’impact visuel
actuel pourra être atténué et que la zone pourra être reportée à la
situation primitive.
Presidente
: Ha chiesto di parlare il Consigliere
Riccarand, ne ha facoltà.
Riccarand (NS):
Esprimo la mia soddisfazione rispetto
alla sostanza principale della risposta data
dall’Assessore: il parere negativo che è stato dato
dai servizi dell’Assessorato rispetto al progetto è
a mio avviso un parere giusto ed esprime una giusta preoccupazione
nei confronti di un intervento che sarebbe sicuramente più dannoso
che utile.
Quindi, esprimo il mio apprezzamento per
l’attenzione che si è dedicata a questa questione e
per la conclusione con cui in pratica si è data la valutazione di
questa opera. Per quanto riguarda il tratto di strada già
realizzato e la sua sistemazione, oltre che un intervento di
inerbimento, di ripristino di alcuni muri, credo che bisognerà
affrontare anche il problema di una struttura, di una specie di
parcheggio a La Cerise, cioè un luogo di attestamento per i veicoli
che possono arrivare fino al tratto di strada che è stato
realizzato.
Per quanto riguarda la pista forestale che da Arbusey inizia ad
andare verso La Suelvaz e che è una pista rimasta interrotta nel
suo tratto iniziale e che anzi, se si volesse farla proseguire,
dovrebbe ancora affrontare tutto il tratto più difficile del
percorso, credo che lì vada fatta una risistemazione a mulattiera,
abbandonando l’idea e il progetto di arrivare fino a
La Suelvaz da questo versante con una strada carrozzabile. Ritengo
infatti che il risultato estremamente negativo che già si è
verificato, debba portarci a rinunciare a questo progetto e a fare
un intervento che sia semplicemente di risistemazione ambientale e
di ripristino di una strada di tipo mulattiero.
