Classificazione
CACCIA E PESCA


Resoconto integrale del dibattito dell'aula
Oggetto del Consiglio n. 2387 del 5 febbraio 1997 - Resoconto
SEDUTA ANTIMERIDIANA DEL 5 FEBBRAIO 1997
OGGETTO N. 2387/X Proposta di regolamento: Modificazioni al
regolamento regionale 31 luglio 1995, n. 5 "Modalità di svolgimento
del corso di preparazione all'esame di abilitazione venatoria e
dell'esame di abilitazione venatoria, ai sensi dell'articolo 36
della legge regionale 27 agosto 1994, n. 64 (Norme per la tutela e
la gestione della fauna selvatica e per la disciplina dell'attività
venatoria)".
Articolo 1 (Modificazioni all'articolo 1)
1. Il comma 6 dell'articolo 1 del regolamento regionale 31
luglio 1995, n. 5 (Modalità di svolgimento del corso di
preparazione all'esame di abilitazione venatoria e dell'esame di
abilitazione venatoria, ai sensi dell'articolo 36 della legge
regionale 27 agosto 1994, n. 64 (Norme per la tutela e la gestione
della fauna selvatica e per la disciplina dell'attività venatoria))
è sostituito dal seguente:
"6. Sono ammesse assenze, fino ad un massimo pari al quaranta
per cento delle ore in programma, purché non effettuate in una sola
materia."
2. Il comma 8 dell'articolo 1 del regolamento regionale 5/1995 è
sostituito dal seguente:
"8. Entro dieci giorni dal termine del corso, l'Assessorato
dell'agricoltura, forestazione e risorse naturali rilascia un
attestato di partecipazione che ha validità per cinque anni."
Articolo 2 (Modificazioni all'articolo 2)
1. Dopo il comma 5 dell'articolo 2 del regolamento regionale
5/1995 è aggiunto il seguente:
"5bis. Ai fini del conseguimento dell'abilitazione venatoria
occorre superare, anche in sessioni distinte, sia la prova pratica
di tiro e maneggio delle armi che la prova orale."
Articolo 3 (Modificazioni all'articolo 4)
1. Il comma 1 dell'articolo 4 del regolamento regionale 5/1995 è
sostituito dal seguente:
"1. La prova orale di cui all'articolo 2, comma 5, lett. b),
consiste in un colloquio sulle seguenti materie:
a) legislazione venatoria;
b) tutela della natura e principi di salvaguardia delle
produzioni agricole;
c) zoologia applicata alla caccia, con prove pratiche di
riconoscimento delle specie cacciabili;
d) armi e munizioni da caccia e relativa legislazione;
e) norme di pronto soccorso."
2. Il comma 4 dell'articolo 4 del regolamento regionale 5/1995 è
abrogato.
Articolo 4 (Norma transitoria)
1. Gli attestati di partecipazione al corso di preparazione per
l'ammissione all'esame di abilitazione venatoria già rilasciati
antecedentemente alla data di entrata in vigore del presente
regolamento hanno una validità di cinque anni a partire dalla
stessa.
Presidente Ha chiesto la parola il relatore, Consigliere
Borre.
Borre (UV) Farò distribuire dopo la relazione, chiedo scusa
perché ero fuori.
L'attuazione del regolamento regionale 31 luglio 95, n. 5,
"Modalità di svolgimento del corso di preparazione all'esame di
abilitazione venatoria e dell'esame di abilitazione venatoria, ai
sensi dell'articolo 36 della legge regionale 27 agosto 1994, n. 64
(Norme per la tutela e la gestione della fauna selvatica e per la
disciplina dell'attività venatoria)", ha evidenziato l'esigenza di
modificare alcune parti dello stesso. Modifiche peraltro dettate da
esigenze tecnico-organizzative, per rendere più elastico il corso e
nel contempo maggiormente rispondente alle esigenze.
All'articolo 1 sono ammesse assenze sino ad un massimo del 40
percento, nel regolamento in vigore sino al 30 percento delle ore
in programma, purché non effettuate in una sola materia.
Dell'attestato rilasciato, considerato il notevole contenuto del
corso, la validità è per 5 anni.
All'articolo 2 è previsto che per conseguire l'abilitazione
occorre superare la prova pratica di tiro, maneggio delle armi, che
si svolge nella sessione del mese di giugno, e quella orale, che si
svolge nel mese di dicembre.
All'articolo 3 vengono specificate le materie della prova orale,
perché quest'ultima può essere sostenuta, come previsto
dall'articolo 2, in una sessione destinata alla prova pratica.
All'articolo 4 si prevede che la validità dell'attestato
rilasciata a coloro che hanno già sostenuto il corso in questione
venga equiparata a 5 anni, come previsto dalla proposta di
regolamento in oggetto, articolo 1, comma 2.
Presidente E' aperta la discussione generale. Qualcuno chiede la
parola?
Se nessuno chiede la parola, si passa all'esame
dell'articolato.
Pongo in votazione l'articolo 1:
Presenti: 28
Votanti e favorevoli: 26
Astenuti: 2 (Chiarello e Linty)
Presidente Pongo in votazione l'articolo 2:
Presenti: 28
Votanti e favorevoli: 26
Astenuti: 2 (Chiarello e Linty)
Presidente Pongo in votazione l'articolo 3:
Presenti: 28
Votanti e favorevoli: 26
Astenuti: 2 (Chiarello e Linty)
Presidente Pongo in votazione l'articolo 4:
Presenti: 28
Votanti e favorevoli: 26
Astenuti: 2 (Chiarello e Linty)
Presidente Pongo in votazione la proposta di regolamento nel suo
complesso:
Presenti: 28
Votanti e favorevoli: 26
Astenuti: 2 (Chiarello e Linty)
Il Consiglio approva
