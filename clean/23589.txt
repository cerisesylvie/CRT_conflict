Classificazione
CONSIGLIO REGIONALE
Costituzione e funzionamento degli organi consiliari
ELEZIONI



Oggetto del Consiglio n. 2667 del 19 aprile 2007 - Resoconto
OGGETTO N. 2667/XII - Reiezione della proposta di legge di
iniziativa popolare: "Disposizioni in materia di preferenza unica
nelle elezioni del Consiglio regionale della Valle
d'Aosta".
Articolo 1
(Preferenza unica)
1. Nell'elezione del Consiglio regionale della Valle d'Aosta
ogni elettore ha la facoltà di manifestare la propria preferenza
per un candidato della lista da lui votata.
2. Nella scheda elettorale per l'elezione del Consiglio
regionale della Valle d'Aosta, accanto ad ogni singolo contrassegno
di lista, è tracciata una linea orizzontale per l'espressione della
preferenza che l'elettore ha facoltà di esprimere per uno dei
candidati della lista votata.
3. Il voto di preferenza si esprime scrivendo con la matita
copiativa, nell'apposita riga tracciata a fianco del contrassegno
della lista votata, il cognome del candidato preferito, compreso
nella lista medesima. In caso di identità di cognome fra candidati
della stessa lista, si deve scrivere anche il nome, e, ove occorra,
perché c'è identità sia di nome sia di cognome fra più candidati
della stessa lista, data e luogo di nascita. Sono vietati altri
segni, indicazioni o numeri.
Presidente
- La parola al Consigliere Cesal.
Cesal (UV)
- Chiedo scusa, questo fuori programma me lo
dovete concedere... dopo queste lunghe settimane di lavoro volevo
ringraziare tutti, soprattutto gli uffici della Presidenza del
Consiglio e del Governo che ci hanno sostenuto in tante lunghissime
ed estenuanti ore di lavoro, di discussione, spesso di
contrapposizione che ci hanno portato a questo risultato. Sono
anche emozionato perché ero piuttosto teso, considerato che si
tratta di un argomento importante, certamente non ho la convinzione
che questa Commissione abbia prodotto una legge perfetta, ma sono
convinto che abbiamo fatto tutto il possibile per arrivarci, per
cui vorrei ringraziare tutti quelli che hanno contribuito, compreso
il collega Sandri, che in determinati passaggi è stato determinante
per superare situazioni di difficoltà, peccato che alla fine si sia
dissociato e questo è un aspetto che mi riesce incomprensibile.
Vorrei ringraziare tutti coloro che in questi giorni ci hanno
sostenuto in tale compito. Grazie.
Presidente
- La parola al Consigliere Frassy
sull'articolo 1.
Frassy (CdL)
- Ovviamente è ritirata perché è superato...
ho sbagliato...
Presidente
- ... non le è ancora consentito di ritirare
le proposte di altri...
La parola al Consigliere Bortot.
Bortot (Arc-VA)
- Collega Frassy, il "lapsus" la dice
lunga su questa cosa. Leggo l'articolo 1:
"Articolo 1
(Preferenza unica)
1. Nell'elezione del Consiglio regionale della Valle d'Aosta
ogni elettore ha la facoltà di manifestare la propria preferenza
per un candidato della lista da lui votata.
2. Nella scheda elettorale per l'elezione del Consiglio
regionale della Valle d'Aosta, accanto ad ogni singolo contrassegno
di lista, è tracciata una linea orizzontale per l'espressione della
preferenza che l'elettore ha facoltà di esprimere per uno dei
candidati della lista votata.
3. Il voto di preferenza si esprime scrivendo con la matita
copiativa, nell'apposita riga tracciata a fianco del contrassegno
della lista votata, il cognome del candidato preferito, compreso
nella lista medesima. In caso di identità di cognome fra candidati
della stessa lista, si deve scrivere anche il nome, e, ove occorra,
perché c'è identità sia di nome sia di cognome fra più candidati
della stessa lista, data e luogo di nascita. Sono vietati altri
segni, indicazioni o numeri.".
Presidente
- Pongo in votazione l'articolo 1:
Consiglieri presenti: 35
Votanti: 6
Favorevoli: 3
Contrari: 3
Astenuti: 29 (Borre, Caveri, Cerise, Cesal, Charles Teresa,
Comé, Ferraris, Fey, Fiou, Fontana Carmela, Fosson, Isabellon,
Lanièce, La Torre, Lavoyer, Maquignaz, Marguerettaz, Ottoz,
Pastoret, Perron, Praduroux, Rini, Salzone, Sandri, Stacchetti,
Vicquéry, Viérin Adriana, Viérin Laurent, Viérin Marco)
Il Consiglio non approva.
Presidente
- Trattandosi di un articolo unico, si applica
l'articolo 77, comma 2, del Regolamento interno, la proposta di
legge è respinta.
Il Consiglio respinge la proposta di legge n. 138.
