Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 358 del 28 febbraio 1984 - Resoconto
OGGETTO N. 358/VIII - COMUNICAZIONI DEL PRESIDENTE DEL
CONSIGLIO.
PRESIDENTE
: Messieurs les Conseillers, le monde entier a
appris avec étonnement la nouvelle de la mort de Monsieur Iuri
Andropov premier Secrétaire du Parti Communiste de l'Union
Soviétique et Président de l'Urss qui gouverna l'Union Soviétique à
partir du 12 novembre 1982.
Au nom du Conseil régional je formule les condoléances les plus
sincères.
Le Président de la Chambre des Députés Madame Jotti m'a
communiqué d'avoir reçu l'ordre du jour approuvé à l'unanimité par
le Conseil régional dans lequel on exprimait par le Conseil
régional dans lequel on exprimait des perplexités et des réserves
sur le projet de loi n. 195/ter concernant la répartition des
impôts entre l'Etat et la Région Autonome de la Vallée d'Aoste.
Vorrei concludere queste brevi comunicazioni ricordando la
firma, avvenuta sabato 18 febbraio, del nuovo Concordato tra lo
Stato italiano e la Santa Sede, che sostituisce quello firmato nel
1929.
La firma del nuovo Concordato, che ha ricevuto il consenso della
stragrande maggioranza delle Forze politiche italiane, chiude una
lunga e delicata trattativa iniziatasi diciassette anni or sono a
seguito di una mozione votata dalla camera dei Deputati.
Non mi pare fuori luogo ricordare che in quella occasione
l'allora presidente del Consiglio dei Ministri, Aldo Moro, fu tra i
primi ad avere l'intuizione che, dopo il Concilio Ecumenico
Vaticano II°, erano andati maturando i tempi che rendevano
possibile una revisione del Concordato del '29 per ricondurlo
interamente all'interno dello spirito della Costituzione della
Repubblica Italiana.
Un Concordato moderno dunque per la sua ispirazione fondamentale
e per il suo contenuto con il quale si è inteso superare la visione
angusta di uno strumento fittizio attraverso il quale la Chiesa
otteneva alcuni privilegi e offriva in cambio allo Stato il
consenso politico della struttura ecclesiale.
Con la firma del nuovo patto invece si è quindi coronato il
disegno che i Costituenti tracciarono al momento della votazione
dell'articolo 7 della Costituzione Repubblicana, che fu oggetto di
tante polemiche.
Oggi la Chiesa non chiede privilegi in cambio di appoggi
politici ma ottiene con il nuovo strumento del Concordato le
garanzie di una libertà religiosa intesa come libertà individuale e
sociale.
Venerdì 17 febbraio ho partecipato a Firenze alla riunione del
Comitato ristretto di Coordinamento delle Presidenze dei Consigli
regionali, che ha visto la partecipazione del Ministro per gli
Affari regionali Onorevole Romita. Nel corso della riunione sono
stati esaminati i più rilevanti aspetti del dibattito nazionale in
corso sulla riforma istituzionale con particolare riferimento a
quelli rimasti incompiuti della riforma regionale, alla migliore
definizione dei rapporti tra Stato e Regioni e fra queste e la
Comunità Europea.
Unanime e convinta adesione è stata espressa alle proposte
recentemente formulate alla Commissione Parlamentare per le
questioni regionali sia per la richiesta di modifica dei
regolamenti parlamentari, sia per l'opportunità di istituire un
rapporto non episodico fra Consigli regionali e Commissione stessa,
sia infine per la progettata indagine conoscitiva sulla realtà
regionale.
A tal ultimo proposito, il Comitato ha dichiarato la
disponibilità per offrire alla Commissione ogni utile e possibile
contributo.
La consolidata tradizione di iniziative culturali e politiche
promosse dai Consigli regionali nel recente passato su alcune
rilevanti problematiche politico-istituzionali, può porsi a base
come futuro ed utile contributo al lavoro già iniziato dalla
Commissione Parlamentare presieduta dall'Onorevole Bozzi sulla
"Riforma istituzionale".
Do notizia che dal 9 febbraio i disegni di legge presentati sono
stati i seguenti:
P.L. n. 44, presentata dal Gruppo Comunista in data 14 febbraio
'84, concernente: "Costituzione presso la Finanziaria regionale di
un fondo speciale di anticipazioni di integrazioni salariali".
D.L. n. 45, presentato dalla Giunta regionale in data 20
febbraio 1984 concernente: "Prosecuzioni e rinnovo della
concessione di indennità compensativa annua agli imprenditori e
conduttori di aziende agricole" ( 1^ e 3 Commissione).
D.L. n. 46, presentato dalla Giunta regionale in data 20
febbraio '84, concernente: "Garanzia fideiussoria della Regione
presso l'Istituto Bancario San Paolo di Torino, per la concessione
di prestiti e di fido bancario a favore della S.p.A Centrale
Laitière d'Aoste" (le 3-Commissione).
Non vi sono stati disegni di legge vistati e neppure disegni dei
legge non vistati.
Le deliberazioni vistate sono state sette, mentre non vi sono
state deliberazioni non vistate.
Per quanto concerne le riunioni delle Commissioni:
l'Ufficio di Presidenza si è riunito una volta;
la Conferenza dei Capi Gruppo e l'Ufficio di Presidenza si sono
riuniti una volta;
la 1 Commissione una volta;
la 2^ Commissione una volta;
la 3 Commissione due volte;
la 4^ Commissione una volta;
la 5 Commissione due volte;
la 1 e la 3 Commissione hanno avuto una riunione congiunta.
Ha chiesto la parola il Consigliere Dolchi; ne ha facoltà.
DOLCHI - (P.C.I.):
Colleghi Consiglieri, il Gruppo
Comunista si associa alle parole del presidente del Consiglio ed
esprime il proprio cordoglio per la morte del segretario generale
del Partito Comunista dell'URSS e capo dello Stato Sovietico Iuri
Andropov. Si è spento a sessantanove anni dopo una lunga malattia
di cui il mondo aveva intuito la gravità dopo che dal 18 agosto del
1983, non era più comparso in pubblico. Della sua ascesa al vertice
della dirigenza sovietica, della sua origine, (era figlio di un
ferroviere) della sua vita di operaio telegrafista, di marinaio,
fino a diventare il capo del KGB e poi successore di Breznev, hanno
scritto e parlato già in abbondanza gli organi di informazione di
ogni paese e quindi sarebbe vano e forse inutile ogni ulteriore
commento. Noi intendiamo sottolineare che la sua breve permanenza
alla guida dell'URSS e la sua stessa malattia limitarono le
possibilità di incidere e di cambiare, come forse avrebbe voluto,
nell'ambito del suo Paese e lo costrinsero ad essere anche
intransigente nei rapporti internazionali. Alle sue esequie
parteciparono, insieme alla rappresentanza italiana, anche il
presidente Pertini ed il Ministro Andreotti, e ciò fu occasione per
numerosi incontri con gli altri responsabili ed esponenti che erano
presenti a Mosca. Gli esperti in Criminologia, queste novelle
sibille del 1984, hanno cercato di intravedere in quei contatti e
nella persona di Costantin Cernenko, che lo sostituisce alla guida
dell'URSS, di volta in volta, aperture, schiarite, ulteriori
chiusure, riprese di dialoghi interrotti. Queste parole di
cordoglio, a venti giorni dalla morte di Andropov, vogliono
esprimere la speranza, che è quella di milioni e milioni di donne e
di uomini del mondo intero, che, pur nella attuale situazione
difficile e delicata, per non dire tragica, le due cosiddette
superpotenze sappiano trovare la via del dialogo e che l'URSS, come
ha detto lo stesso Cernenko, dia l'esempio per la collaborazione e
la distensione con chiunque lo desideri. Si sappia perciò che la
pace che tutti desideriamo deve essere assicurata, questa pace che
rimane ancora l'obiettivo a cui guardano con speranza i popoli e
per cui i popoli si aspettano che lavorino ed operino tutti quelli
che sono responsabili dei rapporti internazionali, ma anche coloro
che hanno qualsiasi responsabilità perché eletti a governare
rapporti tra le genti e tra le popolazioni.
Sia il saluto ad Andropov anche un impegno di tutti noi per il
superamento di tutto quello che può aver diviso, nell'auspicio e
nella volontà di far invece trionfare quanto c'è che può unire
malgrado diffidenze e barriere che a nostro avviso si possono
abbattere.
Se mi è permesso, facendo un grande salto da Mosca ad Aosta,
vorrei anche esprimere il vivo cordoglio del Gruppo Comunista per
la scomparsa senza lunga malattia di Leone Barailler, solerte
dipendente regionale che è repentinamente deceduto sul suo posto di
lavoro, nell'atrio di questo palazzo regionale. Alla famiglia i
sensi del più sincero cordoglio da parte del Gruppo Consiliare
Comunista.
Si dà atto che dalle ore 9,49 assume la Presidenza il Vice
presidente DE GRANDIS.
