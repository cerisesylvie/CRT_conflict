Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1768 del 10 gennaio 1991 - Resoconto
OGGETTO N. 1768/IX - Concessione di un contributo di lire
205.670.000 all’Amministrazione comunale di
Brissogne, per l’acquisto di immobili da destinare a
deposito delle attrezzature comunali, a laboratorio artigianale per
la lavorazione del legno ed all’installazione di
capannoni a servizio del laboratorio stesso, ai sensi della legge
regionale 27 giugno 1986, n. 27.
Presidente: Do lettura della proposta di deliberazione iscritta
al punto 24 dell’ordine del giorno.
IL CONSIGLIO
Premesso che la legge regionale 27 giugno 1986, n. 27 ha
previsto l’intervento finanziario da parte della
Regione fino al massimo del 90 per cento della spesa stimata, a
favore dei Comuni per la creazione di un patrimonio immobiliare
comunale;
atteso che l’Amministrazione comunale di
Brissogne ha a suo tempo presentato richiesta per accedere ai
relativi finanziamenti per l’acquisto dei
sottoelencati immobili da destinare a deposito delle attrezzature
comunali, a laboratorio artigianale per la lavorazione del legno ed
all’installazione di capannoni a servizio del
laboratorio stesso, e che la pratica ha potuto essere istruita
debitamente soltanto in questi mesi:
- fabbricato in località Meyran e terreni adiacenti censiti al
Catasto del Comune censuario di Brissogne al Fg. VI n. 27 di mq
1768 e n. 110 di mq 1168, ed al Fg. IX n. 19 di mq 3270, di
proprietà della Sig.ra Perracca Pierina;
considerato che l’acquisto in questione comporta
una spesa complessiva di lire 228.523.000=;
visti i pareri dei competenti Assessorati;
dato atto che l’acquisizione degli immobili è
inserita nella relazione previsionale e programmatica del
Co-mune;
delibera
1) di approvare la concessione di un contributo di lire
205.670.000= (duecentocinquemilioniseicentosettanta-mila) a favore
dell’Amministrazione comunale di Brissogne per
l’acquisto di immobili censiti al Catasto del Comune
censuario suddetto al Fg. VI - mappali 27 e 110, ed al Fg.
IX-mappale 19, di proprietà della Sig.ra Perracca Pierina, da
destinare a deposito delle attrezzature comunali, a laboratorio
artigianale per la lavorazione del legno ed
all’installazione di capannoni a servizio del
laboratorio stesso;
2) di dare atto che la spesa di lire 205.670.000=
(duecentocinquemilioniseicentosettantamila) è propria del fondo di
cui alla legge regionale 27.06.1986, n. 27 stabilendo che
trattandosi di somma dichiarata perenta agli effetti
amministrativi, la stessa sarà riassegnata sul pertinente capitolo
con successivo atto amministrativo, per cui
l’emissione del mandato di pagamento è condizionata
a tale adempimento;
3) di delegare la Giunta regionale per l’adozione
degli atti amministrativi di riassegnazione dei fondi, di
liquidazione e pagamento della spesa.
Presidente:
Ha chiesto la parola il Presidente della
Giunta, Bondaz; ne ha facoltà.
Bondaz (DC):
Credo che il contenuto della deliberazione,
che ha avuto un iter piuttosto lungo, sia sufficientemente chiaro.
La Giunta ha ritenuto di dover proporre
all’approvazione del Consiglio le iniziative che il
Comune di Brissogne intende assumere con l’acquisto
che è oggetto della presente deliberazione.
Presidente:
Se nessuno chiede la parola, pongo in
votazione la proposta di deliberazione della quale abbiamo dato
lettura.
Esito della votazione:
Presenti, votanti e favorevoli: 26
Il Consiglio approva all’unanimità
***
