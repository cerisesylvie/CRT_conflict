Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 32 del 28 settembre 1988 - Resoconto
OGGETTO N. 32/IX - CONCLUSIONI DI UNO STUDIO DI ZONIZZAZIONE
DEL PARCO NAZIONALE DEL GRAN PARADISO, COMMISSIONATO DALLA
REGIONE.- (Interpellanza).
PRESIDENTE:
Do lettura dell'interpellanza in oggetto,
presentata dal Consigliere Riccarand.
INTERPELLANZA
E' ormai da tempo evidente che molti dei problemi sorti,
soprattutto nella Valsavarenche, con la presenza del Parco
Nazionale del Gran Paradiso potrebbero essere superati attraverso
una suddivisione del Parco in zone a diverso grado di vincolo e di
tutela.
Per elaborare un Piano del Parco e relativa zonizzazione era
stata insediata, il 11 febbraio 1982 una Commissione tecnica
composta da esperti designati dalla Regione Valle d'Aosta (arch.
Bellone e dott. A. Cerise); dalla Regione Piemonte (prof.a Peano e
dott. Saini) e dal P.N.G.P. (prof. Gambino, ing. Jaccod, ing.
Framarin).
Tale Commissione tecnica aveva presentato, nel febbraio 1983, un
rapporto di sintesi denominato "Primo schema di Piano del Parco
Nazionale Gran Paradiso". Si trattava di uno studio e di una
proposta di notevole valore, che, malauguratamente, non è mai
neppure arrivata all’esame ed alla discussione del
Consiglio regionale della Valle d'Aosta.
La Giunta regionale ha accantonato totalmente la proposta della
Commissione tecnica (che invece la Regione Piemonte ha utilizzato
come base per un confronto con i Comuni del versante piemontese) e,
il 13 giugno 1986, ha preferito affidare un nuovo incarico per lo
studio della zonizzazione del Parco al prof. Bernard Janin
dell'Institut de Géographie Alpine di Grenoble.
Inizialmente la spesa prevista per tale nuovo incarico si
limitava a 5 milioni di lire ed i tempi per lo studio erano molto
ristretti.
Nel marzo 1987 il prof. Janin evidenziava però le difficoltà per
lo studio di zonizzazione e presentava un nuovo programma di lavoro
che prevedeva un anno di lavoro ed una spesa superiore ai 500
milioni.
Con grande sollecitudine la Giunta portava all'esame del
Consiglio regionale la nuova proposta che veniva approvata dalla
maggioranza del Consiglio con un impegno di spesa di ben
706.000.000 (settecentoseimilioni)
Tutto ciò premesso, poiché il programma presentato dal prof.
Janin ed approvato dalla maggioranza del Consiglio prevedeva la
presentazione della carta del progetto di zonizzazione ed il
rapporto finale entro l'inizio della primavera 1988 e poiché finora
nessuna notizia è stata data sulla conclusione dei lavori ed i
relativi contenuti, il sottoscritto Consigliere
INTERPELLA
la Giunta regionale per sapere:
1) se il lavoro del prof. Janin si è concluso, quali risultati
ha dato e come la Giunta intende utilizzare tali conclusioni,
2) quali somme sono state finora liquidate dall'Amministrazione
al prof. Janin ed ai suoi collaboratori per lo studio sulla
zonizzazione del Parco Nazionale Gran Paradiso affidato con
deliberazione di Giunta n. 4352 del 13 giugno 1986 e successivi
provvedimenti.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (N.S.):
E' noto e credo anche indiscutibile che
almeno alcune delle questioni connesse alle controversie del Parco
Nazionale del Gran Paradiso, specie per ciò che concerne la
Valsavarenche, potrebbero essere superate attraverso il discorso
della zonizzazione, cioè individuando delle zone a diverso grado di
vincolo. E' importante, quindi, arrivare al discorso della
zonizzazione del Parco e, per fare questo, l'amministrazione
regionale già nel 1982 aveva affidato ad una commissione mista,
composta da rappresentanti della Regione Valle d'Aosta, della
Regione Piemonte e dell'Ente Parco Nazionale Gran Paradiso,
l'incarico di elaborare un progetto, che era stato consegnato nel
1983 e che, a nostro avviso, conteneva un'impostazione estremamente
valida, perché faceva delle proposte che sicuramente avrebbero
permesso di superare molti dei problemi ancora attualmente
aperti.
Purtroppo, questo primo schema di piano non è mai stato oggetto
di approfondita analisi e discussione: in Consiglio non se n'è mai
parlato; se n'è discusso nella Commissione consiliare sull'uso del
territorio, ma senza arrivare ad alcuna conclusione. Ad un certo
punto, nel corso del 1986, la Giunta ha deciso di ripartire
daccapo, assegnando in pratica lo stesso compito, già svolto
dall’équipe mista di tre organismi, ad un nuovo
gruppo facente capo al prof. Bernard Janin dell'Università di
Grenoble.
Nel marzo del 1986 era stato definito un piano di lavoro che
prevedeva una serie di scadenze ben precise: - nel corso del mese
di giugno del 1987 dovevano essere consegnate le carte di base
all'Amministrazione; - tra il mesi di luglio e di settembre del
1987 dovevano essere consegnate le carte informatizzate su lucido;
- all'inizio di settembre del 1987 doveva essere pronto il
trattamento informatico del questionario; - all'inizio della
primavera del 1988 doveva essere consegnato il progetto di
zonizzazione vero e proprio, nonché il rapporto finale.
Ora, poiché siamo giunti all'autunno del 1988, a noi interessa
sapere che ne è stato di questo studio, se è stato ultimato, che
risultati ha dato e, soprattutto, in che modo si intende aprire la
discussione sulle possibili conclusioni di questo studio. Poiché si
tratta di una questione di estrema importanza, noi siamo ansiosi di
conoscere le conclusioni dello studio, anche per valutare in che
cosa si differenziano dallo studio del 1983 che, secondo noi, aveva
un'impostazione estremamente valida.
Si dà atto che alle ore 10,58 assume
la Presidenza il
Vicepresidente BENEFORTI.
PRESIDENTE: Ha chiesto la parola il Presidente della Giunta,
Rollandin; ne ha facoltà.
ROLLANDIN (U.V.):
Je voudrais avant tout dire à M.
Riccarand qu’à propos de l’étude
préparée par Jaccod, Cerise et Bellone, une discussion avait été
entamée avec les administrations communales en accord avec le Parc.
Après la première rencontre à Villeneuve, il y avait eu le refus de
continuer cette discussion s'il n’y avait au
préalable la solution du problème des confins du Parc; avec les
propositions présentées à cette époque à propos de l'enclave de
Valsavarenche. J'ai dit cela pour permettre à M. Riccarand
d’évaluer les raisons pour lesquelles on n'a pas
continué le débat avec les populations locales et au niveau de la
Commission compétente il n’y a pas eu le débat
conséquent.
De plus, toujours suite aux débats à propos du Parc, on avait
trouvé, en accord avec les Communes, la solution d'une étude
supplémentaire, que M. Riccarand pourra examiner dans quelque temps
et il pourra également apprécier les différences substantielles
entre l’étude de Janin, et collègues, et
l’étude faite par M. Jaccod. Ce qui ne signifie pas
que le premier ne soit pas appréciable, mais signifie que le
deuxième a toute une série d'expertises concernant la cartographie
et les enquêtes menées pendant ces deux années, qui donnera une
idée plus précise des différents problèmes.
En effet, pour en venir aux problèmes de l'interpellation, je
voudrais répondre que le travail a été fait pour ce qui est des
enquêtes et de la cartographie; il manque encore la consultation
avec les Communes et la population pour achever les travaux; d'ici
quelques mois, tout sera terminé. La consultation s'est révélée
difficile à réaliser pendant la période préélectorale.
Deuxième point: on a alloué, jusqu’à présent, 544
millions sur présentation du document relatif à la cartographie,
donc toute la partie technique qui était prévue par
l’étude, selon le plan que M. Riccarand connaît.
Je voudrais encore ajouter un mot à propos de la commission
paritaire qui devrait s'occuper à nouveau de la question du Parc
National du Grand-Paradis. Nous avons sollicité à maintes reprises
(hier encore j'ai eu une rencontre au Ministère) pour avoir au mois
d'octobre la première rencontre: on m'a assuré que la première
rencontre de la commission paritaire devrait avoir lieu pour
examiner le problème du Parc du Grand-Paradis. Je le donne à titre
de nouvelle, même si cela n'a pas trait à l'interpellation.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (N.S.):
Devo esprimere una sostanziale
insoddisfazione per le risposte del Presidente della Giunta, perché
mi pare che quel lavoro, che avrebbe dovuto essere portato a
termine con una certa rapidità, data l'importanza dei problemi da
affrontare e risolvere, si stia trascinando con dei tempi
notevolmente più lunghi di quelli preventivati, perché la consegna
del lavoro era prevista nella primavera del 1988. Visto che, si
deve ancora attuare la consultazione dei vari Comuni, cosa non
certo facile e tranquilla, ho la sensazione che tutta la questione
si trascinerà piuttosto a lungo.
Invitiamo pertanto la Giunta a sollecitare gli autori dello
studio, ad accelerare il più possibile i tempi di lavoro per darci
modo di affrontare quanto prima, all'interno del Consiglio, l'esame
della questione del Parco con tutta la documentazione necessaria.
Io credo che bisognerebbe finalmente poter fare una discussione
complessiva su questo argomento, per esaminare tutte le questioni e
per cercare una soluzione ad una controversia che si può risolvere
e che credo debba essere risolta nell'interesse della nostra
Regione e delle stesse popolazioni che vivono all'interno del
Parco.
