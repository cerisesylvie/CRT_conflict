Classificazione
ASSISTENZA SANITARIA E OSPEDALIERA


Resoconto integrale del dibattito dell'aula
Oggetto del Consiglio n. 1851 del 28 febbraio 1996 - Resoconto
SEDUTA POMERIDIANA DEL 28 FEBBRAIO 1996
OGGETTO N. 1851/X Disegno di legge: "Norme sull'assetto
contabile, gestionale e di controllo dell'Unità Sanitaria Locale
della Valle d'Aosta, in attuazione del decreto legislativo 30
dicembre 1992, n. 502 (Riordino della disciplina in materia
sanitaria, a norma dell'articolo 1 della legge 23 ottobre 1992, n.
421), come modificato dal decreto legislativo 7 dicembre 1993, n.
517".
Capo I Finanziamento
Articolo 1 (Fonti di finanziamento)
1. Le risorse disponibili per il finanziamento dell'Unità
sanitaria locale della Valle d'Aosta (USL) sono determinate
annualmente dalla Regione con legge finanziaria e assegnate
annualmente dalla Giunta regionale, tenuto conto dei livelli
uniformi di assistenza sanitaria di cui all'articolo 1 del decreto
legislativo 30 dicembre 1992, n. 502 (Riordino della disciplina in
materia sanitaria, a norma dell'articolo 1 della legge 23 ottobre
1992, n. 421), come modificato dal decreto legislativo 7 dicembre
1993, n. 517.
2. Le fonti di finanziamento di parte corrente dell'USL sono
costituite da:
a) contributi sanitari della Regione, ai sensi dell'articolo 34
della legge 23 dicembre 1994, n. 724 (Misure di razionalizzazione
della finanza pubblica);
b) contributi e trasferimenti da amministrazioni statali, da
comuni e da altri enti del settore pubblico allargato;
c) ricavi e proventi diversi per servizi resi a pubbliche
amministrazioni e a privati, ivi compresi gli introiti derivanti
dall'attività libero-professionale, i corrispettivi relativi a
servizi integrativi a pagamento e le risorse acquisite da contratti
e convenzioni;
d) concorsi, recuperi e rimborsi spese, ivi comprese le quote di
partecipazione alla spesa eventualmente dovute dai cittadini;
e) ricavi e rendite derivanti dall'utilizzo del patrimonio;
f) risultati economici positivi;
g) donazioni e altri atti di liberalità.
3. Le prestazioni sanitarie rese a cittadini residenti in ambiti
territoriali diversi dalla Regione sono compensate tra le aziende
sanitarie, sulla base delle previste certificazioni e con le
modalità definite dalla Giunta regionale.
4. Al finanziamento delle spese in conto capitale dell'USL
provvede la Regione, attraverso le quote del proprio bilancio di
previsione, stabilite con legge finanziaria. La Giunta regionale,
con proprio atto deliberativo, assegna all'USL tali quote.
5. L'USL, per il finanziamento di spese di investimento e previa
autorizzazione regionale di cui al comma 6, può, inoltre, contrarre
mutui o accedere ad altre forme di credito, di durata in ogni caso
non superiore a dieci anni.
6. L'autorizzazione regionale alla contrazione di mutui o
all'accensione di altre forme di credito può essere concessa fino
ad un ammontare complessivo delle relative rate, per capitale ed
interessi, non superiore al quindici per cento del valore
costituito dalle poste del bilancio di previsione annuale dell'USL
relative al comma 1, lett. b), c), d), e), f), con esclusione degli
importi relativi ad investimenti.
7. L'USL può attivare anticipazioni bancarie con l'istituto di
credito a cui è affidato il servizio di tesoreria, nella misura
massima di un dodicesimo dei crediti risultanti nello stato
patrimoniale dell'ultimo bilancio di esercizio approvato.
Articolo 2 (Finanziamento di progetti-obiettivo e di interventi
particolari)
1. Al finanziamento di progetti-obiettivo e di interventi
particolari previsti dal Piano sanitario nazionale (PSN) e
regionale (PSR) o da programmi specifici approvati dal Consiglio
regionale si provvede, con legge finanziaria, sulla base dei
criteri indicati in tali piani e programmi.
Articolo 3 (Servizio di tesoreria)
1. Il servizio di tesoreria dell'USL è affidato, tramite
apposita convenzione, ad un istituto di credito autorizzato a
svolgere le attività di cui all'articolo 10 del decreto legislativo
1° settembre 1993, n. 385 (Testo unico delle leggi in materia
bancaria e creditizia).
2. Il Direttore generale dell'USL, con propria deliberazione,
definisce le specifiche modalità e procedure dei pagamenti dell'USL
ed individua i soggetti autorizzati a disporre i pagamenti
stessi.
Capo II Bilanci di previsione
Articolo 4 (Bilancio pluriennale di previsione)
1. Il bilancio pluriennale rappresenta il quadro delle risorse
che 1'USL prevede di acquisire ed impiegare durante il periodo di
validità del programma pluriennale di attività e di spesa, per
l'attuazione degli indirizzi del piano sanitario regionale.
2. Il bilancio pluriennale ha durata triennale ed è annualmente
aggiornato per scorrimento.
3. Il bilancio pluriennale è articolato nelle seguenti
parti:
a) parte economica;
b) parte finanziaria;
c) parte patrimoniale.
4. Il bilancio pluriennale è strutturato secondo lo schema
obbligatorio stabilito dalla Giunta regionale, in modo da
consentire la rappresentazione degli equilibri economici e
finanziari, in analogia alla struttura ed ai contenuti del bilancio
preventivo. Il bilancio pluriennale è corredato da una relazione
del Direttore generale.
Articolo 5 (Bilancio preventivo)
1. Il bilancio preventivo dà dimostrazione, con maggior grado di
analisi rispetto al bilancio pluriennale, del previsto risultato
economico complessivo finale dell'USL per l'anno considerato, e
deve essere articolato in base alle fondamentali strutture dell'USL
stessa.
2. Il bilancio preventivo deve essere formulato secondo lo
schema stabilito dalla Giunta regionale, ed è corredato da una
relazione del Direttore generale.
3. La relazione di cui al comma 2 deve in particolare
indicare:
a) gli investimenti da attuarsi nell'esercizio con l'indicazione
della spesa prevista nell'anno e le modalità di finanziamento;
b) le prestazioni che si intendono erogare in rapporto a quelle
erogate nell'esercizio precedente;
c) i valori più significativi dell'ultimo bilancio di esercizio
adottato;
d) i dati analitici relativi al personale con le variazioni
previste nell'anno;
e) i flussi di cassa previsti.
Articolo 6 (Adozione dei bilanci di previsione)
1. Il bilancio pluriennale ed il bilancio preventivo sono
adottati dal Direttore generale entro il 31 ottobre di ciascun anno
e trasmessi entro dieci giorni alla Giunta regionale.
2. Qualora entro il 31 dicembre non risulti ancora esecutivo il
bilancio preventivo dell'esercizio, il Direttore generale può
effettuare la gestione provvisoria dello stesso nei limiti di un
dodicesimo degli stanziamenti, per ciascun mese.
Capo III Budget
Articolo 7 (Metodica di budget)
1. Allo scopo di pervenire, su arco annuale e con sistematico
riferimento alle scelte della programmazione, alla formulazione di
articolate e puntuali previsioni relativamente ai risultati da
conseguire, alle attività da realizzare, ai fattori operativi da
utilizzare, alle risorse finanziarie da acquisire ed impiegare,
agli investimenti da compiere, è obbligatoria l'adozione della
metodica di budget.
2. La metodica di budget si sviluppa secondo una struttura che
comprende:
a) il documento di direttive;
b) i budget delle aree;
c) i budget dei centri di responsabilità.
Articolo 8 (Documento di direttive)
1. Il documento di direttive è formulato allo scopo di
realizzare il raccordo sistematico tra gli strumenti della
programmazione e il budget.
2. Il documento di direttive è elaborato dal Direttore generale
in aderenza ai contenuti e alle scelte dei piani, programmi e
progetti adottati ed indica obiettivi, linee guida, criteri,
vincoli e parametri per l'elaborazione dei budget.
Articolo 9 (Budget delle aree)
1. I budget delle aree sono formulati con riguardo alle
fondamentali aree dell'USL.
2. I budget delle aree sono articolati e strutturati in modo
analogo al bilancio preventivo.
Articolo 10 (Budget di centro di responsabilità)
1. I budget di centro di responsabilità sono formulati con
riguardo alle unità organizzative inserite nel piano dei centri di
responsabilità.
2. I budget di centro di responsabilità sono articolati e
strutturati in modo da consentire, in analogia ai budget delle
fondamentali aree, la rappresentazione degli aspetti economici,
finanziari e patrimoniali, rendendo inoltre possibile
l'attribuzione delle responsabilità di gestione e di risultato
mediante l'individuazione degli obiettivi da conseguire, delle
attività da svolgere e delle risorse assegnate.
Articolo 11 (Adozione dei budget)
1. I budget sono adottati dal Direttore generale entro il 31
dicembre dell'esercizio precedente a quello cui si riferiscono.
Articolo 12 (Controllo periodico e revisione dei budget)
1. I budget dei centri di responsabilità sono sottoposti, con
cadenza trimestrale ed entro trenta giorni dalla scadenza del
trimestre di riferimento, alla verifica dello stato di avanzamento,
con lo scopo di porre in evidenza, rispetto ai dati di budget, gli
eventuali scostamenti nel prosieguo della gestione. L'esito di tale
verifica è contenuto in apposito rapporto.
2. A seguito dei controlli periodici trimestrali, il Direttore
generale, qualora ne ravvisi l'opportunità e, in ogni caso, a
fronte di situazioni di previsto squilibrio finanziario ed
economico, procede alla revisione dei budget dei centri di
responsabilità.
3. Qualora nei rapporti di cui al comma 1 emergessero elementi
di possibile squilibrio finanziario ed economico, e, in ogni caso,
con riferimento alle relazioni trimestrali ed alle revisioni del
budget, il Collegio dei revisori deve formulare una relazione con
le proprie osservazioni da trasmettere alla Giunta regionale entro
la fine del mese successivo alla scadenza del periodo di
riferimento trimestrale.
Capo IV Patrimonio
Articolo 13 (Classificazione dei beni)
1. I beni appartenenti all'USL sono classificati in beni
patrimoniali indisponibili e beni patrimoniali disponibili.
2. Sono beni patrimoniali indisponibili tutti i beni
direttamente strumentali all'esercizio delle funzioni
istituzionali.
3. Sono beni patrimoniali disponibili i beni destinati a
produrre un reddito costituito da frutti naturali o civili, oltre
ai beni non compresi tra quelli indicati al comma 2.
4. Il regime patrimoniale di cui ai commi 2 e 3 si applica anche
ai diritti reali su beni appartenenti ad altri soggetti, quando
tali diritti sono costituiti in favore dei beni dell'USL.
5. Il Direttore generale provvede alla classificazione dei beni
in relazione all'effettiva destinazione degli stessi.
6. L'ammortamento del costo dei beni patrimoniali è determinato
sulla base di criteri stabiliti dal Direttore generale, nei modi e
nei termini di legge.
Articolo 14 (Inventario)
1. Il patrimonio dell'USL è descritto in un apposito
inventario.
2. L'inventario deve essere redatto ogni anno e si chiude con il
bilancio consuntivo dell'esercizio.
3. Nell'inventario devono essere contenuti tutti i dati
necessari all'esatta identificazione dei beni ed in
particolare:
a) titolo di provenienza, dati catastali e rendita imponibile,
qualora si tratti di bene immobile;
b) valore iniziale e successive variazioni ivi compresa
l'indicazione della quota di ammortamento disposta;
c) eventuale redditività;
4. I beni culturali vanno annotati in un apposito titolo
dell'inventario dal quale risultino i seguenti dati:
a) descrizione del bene;
b) stato di conservazione;
c) luogo di collocazione;
d) riferimento alla scheda inventariale dell'Istituto centrale
per il catalogo e la documentazione.
5. Le tipologie dei beni descritti negli inventari devono
corrispondere a quelle indicate nello stato patrimoniale adottato
sulla base dello schema interministeriale di cui all'articolo 5,
comma 5, del d.lgs. 502/1992.
6. I beni mobili non più idonei all'uso loro assegnato per
vetustà o per qualsiasi altro motivo, sono dichiarati fuori uso e
scaricati dal relativo inventario previo accertamento tecnico
economico delle condizioni che determinano tale stato.
7. Alla dichiarazione di fuori uso provvede, previa
comunicazione al Collegio dei revisori, il Direttore generale, che
dispone altresì per la destinazione dei beni interessati.
8. Qualora non sussistano particolari motivazioni che
determinino una diversa utilizzazione, i beni dichiarati fuori uso
possono essere ceduti ad altre strutture pubbliche o in subordine,
per iniziative internazionali di carattere umanitario o di
cooperazione allo sviluppo, al Fondo internazionale di emergenza
per l'infanzia delle Nazioni unite (UNICEF), alla Caritas, alla
Croce rossa internazionale (CRI), alle sezioni territoriali e alle
organizzazioni non governative riconosciute ai sensi degli articoli
28 e 29 della legge 26 febbraio 1987, n. 49 (Nuova disciplina della
cooperazione dell'Italia con i paesi in via di sviluppo), nonché
alle associazioni di volontariato iscritte nel registro di cui alla
legge regionale 6 dicembre 1993, n. 83 (Disciplina del
volontariato).
9. La cessione dei beni fuori uso ai soggetti di cui al comma 8
avviene sulla base della presentazione, da parte dell'ente od
organismo richiedente, di una dichiarazione inerente
l'utilizzazione e la destinazione dei beni stessi.
Articolo 15 (Consegnatari dei beni)
1. Il Direttore generale dell'USL individua i dipendenti cui
debbono essere dati in consegna i beni mobili.
2. I dipendenti di cui al comma 1 hanno l'obbligo di vigilanza
sui beni avuti in consegna e provvedono alla tenuta dei relativi
registri.
Articolo 16 (Valutazione dei beni)
1. Il Direttore generale determina il valore dei beni sulla base
dei seguenti criteri:
a) i beni immobili destinati ad uso pubblico sono valutati in
relazione al prezzo di acquisto, rivalutato al valore di stima
qualora si tratti di acquisti effettuati da oltre cinque anni, al
costo sostenuto per la costruzione e ai costi sostenuti per la
manutenzione straordinaria;
b) i beni immobili da reddito sono valutati in relazione al
prezzo di acquisto e successivamente, considerando il reddito
prodotto congiuntamente con il valore di mercato, lo stato di
usura, il costo di manutenzione e gli altri oneri;
c) i beni mobili di uso durevole sono valutati in relazione al
prezzo di acquisto, diminuito della quota di ammortamento;
d) i beni mobili di normale consumo sono valutati in relazione
al prezzo di acquisto;
e) i crediti, i debiti e i titoli di Stato sono valutati in
relazione al valore nominale;
f) i mutui passivi ed i residui debiti sono valutati in linea
capitale;
g) le rendite sono valutate attraverso la capitalizzazione del
rateo annuo al tasso annuo legale;
h) i beni culturali sono valutati in base al valore di mercato o
di copertura assicurativa.
Articolo 17 (Destinazione d'uso dei beni disponibili)
I beni appartenenti al patrimonio disponibile sono destinati
all'uso loro assegnato dal Direttore generale.
2. L'assegnazione avviene:
a) a titolo oneroso, mediante contratti di locazione, di affitto
o di uso a soggetti pubblici o privati, con corrispettivo di un
canone;
b) a titolo gratuito, mediante contratti di comodato a soggetti
pubblici o privati senza scopo di lucro che perseguono finalità di
interesse generale in materia di assistenza sanitaria,
socio-sanitaria ed ospedaliera.
Articolo 18 (Cancellazione di beni dal patrimonio
indisponibile)
1. La cancellazione di beni dal patrimonio indisponibile e la
conseguente iscrizione nel patrimonio disponibile è disposta dal
Direttore generale su autorizzazione della Giunta regionale.
2. Per i fini di cui al comma 1, il Direttore generale trasmette
alla Giunta regionale apposita richiesta di autorizzazione con
adeguate indicazioni in merito:
a) ai motivi per i quali si intende procedere alla
cancellazione;
b) ai fini perseguiti con la cancellazione stessa.
3. Nei casi in cui, oltre alla cancellazione, sia prevista
l'alienazione, la richiesta di autorizzazione deve altresì
contenere specifica indicazione del valore del bene, da
determinarsi sulla base dei criteri fissati ai sensi dell'articolo
16.
Articolo 19 (Alienazione dei beni patrimoniali)
1. Il Direttore generale può provvedere, previa comunicazione
all'Assessorato della sanità ed assistenza sociale, nel caso di
beni immobili, all'alienazione dei beni patrimoniali disponibili
secondo le norme stabilite dai commi 2 e 3, se di importo inferiore
a lire 200.000.000, e previa autorizzazione della Giunta regionale
se di importo superiore.
2. L'alienazione è effettuata, di norma, mediante pubblico
incanto ovvero mediante licitazione privata, quando in relazione
alle caratteristiche del bene è individuabile un ristretto numero
di soggetti interessati.
3. E' ammesso il ricorso alla trattativa privata nei seguenti
casi:
a) quando le aste o le licitazioni siano andate deserte;
b) quando ricorrano circostanze eccezionali di estrema urgenza,
adeguatamente motivate;
c) quando la scelta del contraente sia determinata da oggettive
ragioni di interesse pubblico, che individuano un soggetto pubblico
o privato, avente scopi istituzionali di pubblico interesse, quale
possibile utilizzatore del bene di cui si tratta.
Capo V Contratti
Articolo 20 (Forniture)
1. Alla acquisizione di beni e servizi da destinare alle
strutture sanitarie provvede l'USL mediante contratti di acquisto,
di locazione e di locazione finanziaria, con o senza opzioni per
l'acquisto.
2. I contratti di cui al comma 1 possono essere perfezionati
mediante gare aventi la forma del pubblico incanto, della
licitazione privata, dell'appalto concorso e della trattativa
privata.
3. Il ricorso alla trattativa privata è ammesso nei seguenti
casi:
a) in mancanza di offerte dopo che siano stati esperiti un
pubblico incanto, una licitazione privata o un appalto concorso,
purché non vengano alterate nella sostanza le condizioni originarie
della fornitura;
b) quando si tratti di forniture la cui fabbricazione o
consegna, a causa di particolarità tecniche o per ragioni attinenti
alla protezione dei diritti di esclusiva, non possono essere
affidate che ad un fornitore determinato;
c) nella misura strettamente necessaria, quando l'eccezionale
urgenza risultante da avvenimenti imprevedibili per
l'amministrazione aggiudicatrice, non sia compatibile con i termini
imposti dalle altre procedure di cui al comma 2. Le circostanze
invocate per giustificare tale eccezionale urgenza non devono
tuttavia mai essere imputabili all'amministrazione
aggiudicatrice;
d) quando si tratti di forniture complementari effettuate dal
fornitore originario e destinate al rinnovo parziale di forniture o
di impianti di uso corrente o all'ampliamento di forniture o di
impianti esistenti, qualora il cambiamento di fornitore obblighi
l'amministrazione aggiudicatrice ad acquistare materiale di tecnica
differente, l'impiego e la manutenzione del quale comporti
incompatibilità o difficoltà tecniche sproporzionate;
e) quando si tratti di oggetti fabbricati esclusivamente a scopo
di ricerca, di prova, di studio o di messa a punto, a meno che non
si tratti di produzione in quantità sufficiente ad accertare la
redditività del prodotto o a coprire i costi di ricerca e di messa
a punto.
4. Le disposizioni contenute nel decreto legislativo 24 luglio
1992, n. 358 (Testo unico delle disposizioni in materia di appalti
pubblici di forniture, in attuazione delle direttive 77/62/CEE,
80/767/CEE e 88/295/CEE), e successive modificazioni, si applicano
ai contratti il cui valore di stima, esclusa l'imposta sul valore
aggiunto (IVA), sia uguale o superiore alle unità di conto europee
indicate nell'articolo 1 dello stesso decreto. Le medesime
disposizioni si applicano anche ai restanti contratti per quanto
non diversamente previsto dal presente articolo e fatto salvo
quanto stabilito dal decreto del Presidente della Repubblica 18
aprile 1994, n. 573 (Regolamento recante norme per la
semplificazione dei procedimenti di aggiudicazione di pubbliche
forniture di valore inferiore alla soglia di rilievo
comunitario).
5. Al fine di salvaguardare le esigenze pubbliche di tutela
degli utenti, le forniture di prodotti ad alto contenuto
tecnologico, sia ad uso diagnostico che terapeutico, sono
aggiudicate a favore dell'offerta economicamente più vantaggiosa,
valutabile ai sensi dell'articolo 16, comma 1, lett. b), del d.lgs.
358/1992. In tal caso, ai sensi dell'articolo 9 del d.p.r.
573/1994, debbono essere invitate alla gara le imprese che
dispongono della certificazione dallo stesso articolo prevista.
6. La Regione svolge indagini conoscitive sui costi delle
attività contrattuali dell'USL sulla base di quanto stabilito dal
presente articolo.
Articolo 21 (Appalto e concessione di lavori)
1. Agli appalti ed alle concessioni di lavori si applicano le
normative vigenti in materia per l'Amministrazione regionale.
2. I piani di fattibilità, i progetti e la direzione lavori per
la costruzione di opere pubbliche sanitarie possono essere affidati
alle strutture tecniche dipendenti dalle aziende sanitarie anche
consorziate tra loro a tali fini.
Articolo 22 (Caratteristiche, limiti e modalità di
esecuzione)
1. L'USL può provvedere all'esecuzione in economia di lavori e
forniture mediante amministrazione diretta e cottimo
fiduciario.
2. Per l'esecuzione dei lavori e delle forniture di cui al comma
1 si applicano le norme contenute nel regolamento regionale 28
marzo 1994, n. 2 (Regolamento regionale per l'esecuzione di lavori,
provviste e servizi in economia), e successive modificazioni.
Capo VI Contabilità
Articolo 23 (Contabilità economico-patrimoniale)
1. L'USL adotta la contabilità economico-patrimoniale, con lo
scopo di determinare il risultato economico d'esercizio ed il
patrimonio di funzionamento.
2. La contabilità economico-patrimoniale rileva i valori
relativi ai costi, ai ricavi ed ai proventi imputabili alla
competenza economica dell'esercizio ed i connessi valori che
misurano la consistenza e le variazioni degli elementi attivi e
passivi del patrimonio.
Articolo 24 (Piano dei conti)
1. I valori relativi ai costi, ai ricavi, ai proventi ed ai
componenti patrimoniali sono classificati in conti. Ogni conto deve
raggruppare elementi omogenei in grado di rendere significative le
singole classi di valori. L'insieme dei conti costituisce il piano
dei conti.
2. Allo scopo di agevolare la diretta imputazione dei valori
rilevati dalla contabilità economico-patrimoniale alle fondamentali
strutture dell'USL, il piano dei conti è articolato in conti unici,
sezionali e riepilogativi.
3. Il piano dei conti è formulato sulla base dello schema
stabilito dalla Giunta regionale.
Articolo 25 (Scritture contabili obbligatorie)
1. L'USL deve tenere le seguenti scritture obbligatorie:
a) libro giornale;
b) libro degli inventari;
c) libro delle deliberazioni del Direttore generale;
d) libro delle adunanze e dei verbali del Collegio dei
revisori.
2. Con riguardo ai criteri ed alle modalità di tenuta e di
conservazione delle scritture obbligatorie di cui al comma 1, si
applicano le disposizioni di cui agli articoli 2214 e seguenti del
codice civile.
Articolo 26 (Contabilità analitica)
1. L'USL applica la contabilità analitica con lo scopo di
attuare, attraverso operazioni di classificazione, localizzazione e
imputazione, raggruppamenti di valori economici articolati sulla
base delle caratteristiche dei processi produttivi ed
erogativi.
2. La contabilità analitica elabora i valori relativi ai costi
di produzione e di erogazione, ai ricavi, ai proventi, ai prezzi
interni con riferimento a individuati oggetti di rilevazione. Gli
oggetti di rilevazione sono rappresentati:
a) dai centri di responsabilità;
b) da specifiche aree di attività semplici o complesse;
c) da beni, servizi e prestazioni destinati all'utenza esterna o
da impiegare internamente all'USL.
3. I dati di base contabili ed extracontabili per
l'alimentazione della contabilità analitica sono tratti dal sistema
informativo dell'USL ed in particolare dalla contabilità
economicopatrimoniale.
Articolo 27 (Contabilità di magazzino)
1. Nell'ambito della contabilità analitica, l'USL istituisce
un'apposita contabilità di magazzino mediante idonee rilevazioni,
che debbono distintamente indicare, per categorie omogenee di beni,
le quantità esistenti all'inizio dell'esercizio, i carichi e gli
scarichi e la giacenza al termine di ogni mese.
Capo VII Bilancio di esercizio
Articolo 28 (Bilancio di esercizio)
1. Il bilancio di esercizio deve rappresentare con chiarezza, in
modo veritiero e corretto, il risultato economico, nonché la
situazione patrimoniale dell'USL.
2. Il bilancio di esercizio è deliberato dal Direttore generale
entro il 30 aprile dell'anno successivo a quello cui si riferisce
ed è trasmesso entro dieci giorni alla Giunta regionale corredato
dalla relazione sulla gestione e dalla relazione del Collegio dei
revisori. Nello stesso termine il bilancio di esercizio è trasmesso
alla Giunta esecutiva della Conferenza dei Sindaci.
Articolo 29 (Principi e criteri di redazione del bilancio di
esercizio)
1. Nella redazione del bilancio di esercizio devono essere
osservati i seguenti principi:
a) la valutazione delle poste deve essere fatta secondo prudenza
e nella prospettiva della continuazione dell'attività;
b) si deve tener conto dei ricavi, dei proventi e dei costi di
competenza dell'esercizio, indipendentemente dalla data
dell'incasso o del pagamento;
c) si deve tener conto dei rischi e delle perdite di competenza
dell'esercizio, anche se conosciuti dopo la chiusura di questo;
2. La modificazione dei criteri di valutazione da un esercizio
all'altro è consentita in casi eccezionali. La nota integrativa
deve motivare la deroga e indicarne l'influenza sulla
rappresentazione del risultato economico e della situazione
patrimoniale e finanziaria.
Articolo 30 (Criteri di valutazione degli elementi del
patrimonio)
1. Per quanto non previsto dall'articolo 16 per la valutazione
degli elementi che compongono il patrimonio si applicano le
disposizioni del codice civile in materia di criteri di
valutazione.
Articolo 31 (Criteri di ammortamento)
1. Il costo delle immobilizzazioni, materiali e immateriali,
strumentali all'esercizio dell'attività, la cui utilizzazione è
limitata nel tempo, deve essere sistematicamente ammortizzato in
ogni esercizio in relazione con la residua possibilità di
utilizzazione.
2. Le quote di ammortamento sono calcolate applicando al costo
dei beni i coefficienti base stabiliti dalle norme fiscali per
categorie di beni omogenei, avendo riguardo al normale periodo di
deterioramento e consumo.
3. Eventuali deroghe all'applicazione del criterio di cui al
comma 2 devono essere giustificate analiticamente nella nota
integrativa e devono formare oggetto di un punto specifico della
relazione del Collegio dei revisori al bilancio di esercizio.
Articolo 32 (Struttura del bilancio di esercizio)
1. Il bilancio di esercizio è costituito dallo stato
patrimoniale, dal conto economico e dalla nota integrativa.
2. Lo stato patrimoniale rappresenta le attività, le passività e
il patrimonio netto esistente alla chiusura dell'esercizio.
3. Il conto economico rappresenta gli elementi positivi e
negativi del reddito che incidono sul risultato economico
d'esercizio, evidenziando tale risultato.
4. Per ogni posta dello stato patrimoniale e del conto economico
le risultanze devono essere comparate con quella del bilancio
economico preventivo e con quella corrispondente dell'esercizio
precedente. Se le poste non sono comparabili, quelle relative
all'esercizio precedente devono essere adattate. La non
comparabilità e l'adattamento o l'impossibilità di questo devono
essere segnalati e commentati nella nota integrativa.
5. La nota integrativa deve essere redatta in conformità ai
contenuti disciplinati dal codice civile.
Articolo 33 (Relazione sulla gestione)
1. Il bilancio di esercizio deve essere corredato da una
relazione del Direttore generale sulla situazione dell'USL,
sull'andamento della gestione nel suo complesso e distintamente per
le fondamentali aree con particolare riguardo ai costi, ai ricavi,
ai proventi e agli investimenti.
2. La relazione sulla gestione deve altresì indicare:
a) le motivazioni degli scostamenti rispetto al bilancio
economico preventivo;
b) una sintesi dei risultati della gestione, in termini di
analisi dei costi, dei rendimenti e dei risultati per centro di
responsabilità, elaborata secondo lo schema adottato dalla Giunta
regionale.
3. Nel caso in cui il bilancio dimostri una perdita di
esercizio, nella relazione sulla gestione deve essere data separata
evidenza all'analisi delle specifiche cause del risultato
negativo.
Articolo 34 (Risultati economici di esercizio)
1. L'eventuale risultato economico positivo di esercizio va a
costituire il fondo di riserva. Il fondo di riserva è destinato in
via prioritaria ad investimenti e all'incentivazione del personale
legata ai risultati di budget o ad individuati progetti per il
recupero di efficienza; altre destinazioni sono ammesse solo in via
subordinata e quando non alterino le prospettiche condizioni di
equilibrio della gestione.
2. Nel caso di perdita, il Direttore generale deve formulare in
accompagnamento al bilancio di esercizio, una separata proposta che
indichi le modalità di copertura della perdita e le azioni per il
riequilibrio della situazione economica. Tale proposta dovrà essere
accompagnata dalle osservazioni del Collegio dei revisori e formare
oggetto di deliberazione del Direttore generale.
3. Alla perdita di esercizio si fa fronte utilizzando
prioritariamente fondi di riserva eventualmente disponibili.
Qualora l'importo dei fondi di riserva non risultasse sufficiente
per la copertura della perdita, alla stessa si fa fronte o
attraverso l'alienazione di beni appartenenti al patrimonio
disponibile ovvero mediante specifici interventi del Direttore
generale in ordine all'organizzazione e al funzionamento dell'USL
tesi a garantire economie di gestione.
Articolo 35 (Pubblicità del bilancio di esercizio)
1. Il bilancio di esercizio, unitamente alla sintesi dei
risultati della gestione in termini di analisi dei costi, dei
rendimenti e dei risultati per centro di responsabilità contenuti
nella relazione sulla gestione, è pubblicato nel Bollettino
ufficiale della Regione.
Capo VIII Controllo di gestione
Articolo 36 (Controllo di gestione)
1. L'USL applica il controllo di gestione allo scopo di
assicurare efficacia ed efficienza ai processi di acquisizione e di
impiego delle risorse.
2. Le componenti del controllo di gestione sono la struttura
organizzativa, la struttura tecnicocontabile e il processo di
controllo.
Articolo 37 (Struttura organizzativa del controllo di
gestione)
1. La struttura organizzativa del controllo di gestione è
costituita dall'unità organizzativa preposta allo svolgimento del
processo di controllo di gestione e dalle unità periferiche
corrispondenti almeno ai macrodistretti.
2. I centri di responsabilità corrispondono ad unità operative
alle quali sono assegnate, mediante la metodica dei budget, le
risorse necessarie per lo svolgimento di specifiche attività volte
all'ottenimento di individuati risultati.
3. Ad un'unità operativa è attribuita la qualificazione di
centro di responsabilità quando risponde alle seguenti
caratteristiche:
a) omogeneità delle attività svolte;
b) significatività delle risorse impiegate;
c) esistenza o individuabilità di un responsabile di gestione e
di risultato.
4. L'insieme dei centri di responsabilità costituisce il piano
dei centri di responsabilità.
Articolo 38 (Struttura tecnico-contabile del controllo di
gestione)
1. La struttura tecnico-contabile del controllo di gestione è
costituita dall'insieme organizzato degli strumenti informativi che
consentono la raccolta, l'analisi e la diffusione delle
informazioni per lo svolgimento del processo di controllo di
gestione, nonché dalle risorse umane impegnate in detta
attività.
2. La struttura tecnico-contabile del controllo di gestione si
avvale dei dati e delle informazioni traibili dalla contabilità
economico-patrimoniale, dalla contabilità analitica, dalla metodica
di budget e da altre parti del sistema informativo dell'USL, per la
rilevazione analitica degli scostamenti. La rilevazione analitica
degli scostamenti avviene per confronto periodico tra dati di
budget e dati consuntivi con riguardo ai volumi delle risorse
complessivamente assorbite, ai singoli fattori operativi impiegati
e ai risultati ottenuti.
Articolo 39 (Processo di controllo di gestione)
1. Il processo di controllo di gestione è attivato dal Direttore
generale che provvede, su proposta del responsabile del controllo
di gestione e mediante apposite deliberazioni, a:
a) individuare il piano dei centri di responsabilità economica
ed il responsabile di ciascun centro;
b) definire la struttura degli strumenti per la raccolta e
l'elaborazione delle informazioni;
c) disciplinare le fasi del processo di controllo, individuando
i soggetti che devono partecipare a ciascuna di esse.
2. L'unità di controllo di gestione è preposta al governo del
processo di controllo di gestione e a tal fine:
a) raccoglie i dati di gestione utilizzando la struttura
tecnico-contabile del controllo di gestione;
b) analizza i dati di gestione attraverso una serie di
elaborazioni e di indicatori atti a valutare la significatività
degli scostamenti, l'efficienza nell'impiego delle risorse e la
produttività dei fattori operativi impiegati;
c) redige i trimestrali rapporti di gestione sullo stato di
avanzamento del budget.
3. Il rapporto annuale finale deve essere trasmesso alla Giunta
regionale unitamente al bilancio di esercizio.
Capo IX Controllo regionale
Articolo 40 (Controllo regionale)
1. La Giunta regionale esercita il controllo sull'attività
dell'USL mediante:
a) il controllo sugli atti del Direttore generale, ai sensi
della legge regionale 16 dicembre 1992, n. 75 (Disciplina del
controllo preventivo della Giunta regionale sugli atti dell'Unità
sanitaria locale della Valle d'Aosta);
b) l'attività ispettiva, di vigilanza e di riscontro, attuata
attraverso gli uffici dell'Assessorato della sanità ed assistenza
sociale;
c) la nomina di un commissario ad acta qualora il Direttore
generale non provveda, nei termini stabiliti e secondo le modalità
prescritte dalla presente legge, all'adozione del bilancio
pluriennale di previsione, del bilancio economico preventivo, del
budget e delle sue revisioni, del bilancio di esercizio e della
proposta per la copertura della perdita e per il riequilibrio della
situazione economica che accompagna il bilancio di esercizio;
d) il controllo sugli organi, di cui alla legge regionale 8
giugno 1994, n. 24 (Trasformazione in Azienda regionale dell'Unità
sanitaria locale della Valle d'Aosta: organi di gestione).
Capo X Collegio dei revisori
Articolo 41 (Funzioni del Collegio dei revisori)
1. Al Collegio dei revisori di cui agli articoli 12 e seguenti
della legge regionale 24/1994 spettano funzioni di:
a) vigilanza sulla regolarità amministrativa e contabile;
b) vigilanza sulla gestione economica, finanziaria e
patrimoniale;
c) esame e valutazione del bilancio di esercizio.
Articolo 42 (Vigilanza sulla regolarità amministrativa e
contabile)
1. Il Collegio dei revisori esercita la vigilanza sulla
regolarità amministrativa e contabile mediante verifiche
infrannuali:
a) dell'applicazione delle norme di carattere tecnico-contabile
della presente legge;
b) della regolare tenuta dei libri;
c) dell'affidabilità, della compiutezza e della correttezza
delle procedure e delle scritture contabili;
d) degli adempimenti relativi agli obblighi fiscali;
e) della regolarità formale dei singoli atti di gestione e dei
titoli di spesa.
2. Il Collegio dei revisori deve inoltre accertare, almeno ogni
trimestre, la consistenza di cassa e verificare la regolarità delle
operazioni dei servizi di cassa interna.
3. Qualora per l'attività di verifica il Collegio dei revisori
utilizzi indagini campionarie, lo stesso deve adottare idonei
criteri di campionamento al fine di assicurare significatività alle
analisi compiute e comunque garantire la rotazione delle poste
campionate. La descrizione dei criteri adottati deve risultare dal
libro delle adunanze e dei verbali del Collegio dei revisori.
Articolo 43 (Vigilanza sulla gestione economica, finanziaria e
patrimoniale)
1. Il Collegio dei revisori esercita la vigilanza sulla gestione
economica, finanziaria e patrimoniale.
2. In particolare, il Collegio dei revisori:
a) formula al Direttore generale un parere preventivo sui
progetti di bilancio pluriennale di previsione, di bilancio
economico preventivo, nonché sulle revisioni del budget generale.
Il Collegio dei revisori può richiedere informazioni utili alla
verifica della fondatezza delle previsioni contenute nei bilanci di
previsione e nei documenti di budget. Il Collegio dei revisori
redige inoltre proprie relazioni sul bilancio pluriennale di
previsione e sul bilancio economico preventivo; tali relazioni sono
trasmesse alla Giunta regionale negli stessi termini stabiliti per
la trasmissione dei documenti ai quali si riferiscono;
b) svolge i compiti previsti nell'ambito del controllo periodico
e della revisione del budget di cui all'articolo 12.
Articolo 44 (Esame e valutazione del bilancio di esercizio)
1. Il Collegio dei revisori con riferimento al bilancio di
esercizio deve esaminare e valutare in apposita relazione:
a) l'andamento della gestione nel suo complesso ed i risultati
conseguiti nell'esercizio, anche in rapporto al grado di
realizzazione del budget;
b) l'affidabilità, la compiutezza e la correttezza nella tenuta
della contabilità e la corrispondenza fra i dati del bilancio e le
risultanze delle scritture contabili;
c) la coerenza e la corrispondenza dei contenuti del bilancio di
esercizio ai principi e alle norme contabili previste dalla
presente legge e dal codice civile.
Articolo 45 (Espletamento delle funzioni e dei compiti del
Collegio dei revisori)
1. I revisori possono in qualsiasi momento procedere, anche
individualmente, ad atti di ispezione e controllo.
2. Il Collegio dei revisori può chiedere notizie al Direttore
generale sull'andamento delle operazioni e su determinati atti di
gestione. Qualora il Collegio dei revisori rilevi l'esistenza di un
potenziale disavanzo su base annua, ha l'obbligo di segnalarlo al
Direttore generale.
3. Tutti i documenti e gli atti che devono essere sottoposti al
Collegio dei revisori per l'espressione di pareri e per la
redazione delle relazioni previste dalla presente legge devono
essere trasmessi formalmente dal Direttore generale al Collegio
stesso entro il termine di quindici giorni, onde consentire
l'espletamento dei compiti del Collegio stesso.
4. Gli accertamenti eseguiti devono risultare sul libro delle
adunanze e dei verbali del Collegio dei revisori.
5. Qualora, nell'ambito dell'espletamento delle proprie funzioni
e dei propri compiti, il Collegio dei revisori venga a conoscenza
dell'esistenza di gravi irregolarità nella gestione ha l'obbligo di
darne immediata comunicazione al Direttore generale ed alla Giunta
regionale.
6. L'USL pone a disposizione del Collegio dei revisori un luogo
idoneo per la custodia della documentazione inerente alle funzioni
svolte dal Collegio stesso.
7. I compensi spettanti ai componenti del Collegio dei revisori
sono determinati dalla Giunta regionale tenuto conto delle tariffe
previste dall'albo professionale dei revisori contabili.
Capo XI Norme transitorie e finali
Articolo 46 (Regime transitorio)
1. Fino al 31 dicembre 1996 si applicano in via transitoria il
bilancio e la contabilità finanziaria così come prescritti e
normativamente ordinati dalla legge regionale 22 dicembre 1980, n.
61 (Norme per l'utilizzazione e la gestione del patrimonio e la
disciplina della contabilità nell'Unità sanitaria locale), come
modificata dalla legge regionale 11 aprile 1984, n. 10. Oltre tale
termine, la normativa richiamata si applica limitatamente alla
formulazione del rendiconto generale annuale per l'esercizio
1996.
2. Per l'anno 1996 i valori di riferimento per il ricorso alle
forme di indebitamento e alle anticipazioni bancarie sono
rispettivamente individuati:
a) nell'ammontare delle entrate proprie correnti previste nel
bilancio annuale di competenza;
b) nell'ammontare delle entrate previste nel bilancio di
competenza al netto delle partite di giro.
3. Il Collegio dei revisori, durante il periodo di applicazione
della contabilità finanziaria:
a) vigila sulla regolarità contabile della gestione finanziaria
mediante verifiche periodiche della compiutezza e correttezza delle
scritture contabili, nonché degli adempimenti relativi agli
obblighi fiscali;
b) redige una relazione sui documenti di bilancio;
b) redige una relazione sul rendiconto generale annuale,
attestando la corrispondenza fra i dati di consuntivo e le
risultanze contabili.
4. Le relazioni di cui al comma 3, lett. b) e c), devono essere
trasmesse alla Giunta regionale unitamente agli atti ai quali si
riferiscono.
Articolo 47 (Adempimenti iniziali del Direttore generale)
1. Entro centottanta giorni dalla data di entrata in vigore
della presente legge, il Direttore generale:
a) avvia le rilevazioni inventariali per la composizione
dell'inventario generale del patrimonio;
b) adotta i documenti di bilancio previsti dalla legge regionale
61/1980 e successive modificazioni.
2. Nel periodo dedicato all'elaborazione dei documenti di
bilancio e nelle more del controllo regionale, il Direttore
generale è autorizzato ad eseguire spese in ragione, per ciascun
mese di gestione provvisoria, di un dodicesimo dell'importo
complessivo dei trasferimenti stabiliti dalla Giunta regionale per
l'anno 1995 in favore dell'USL. Maggiori spese rispetto al limite
fissato possono essere effettuate solo in casi di comprovata
necessità ed urgenza assentite dal Collegio dei revisori, qualora
il loro rinvio costituisca grave pregiudizio per l'espletamento
delle normali attività dell'USL.
3. Entro centottanta giorni dalla data di entrata in vigore
della presente legge, il Direttore generale adotta con
deliberazione il progetto per la realizzazione del nuovo assetto
programmatorio, contabile, gestionale e di controllo dell'USL. Tale
progetto deve contenere la precisa indicazione degli operatori
coinvolti, delle azioni da compiere, delle risorse poste a
disposizione e dei tempi previsti per il conseguimento
dell'obiettivo. Il progetto è trasmesso entro dieci giorni alla
Giunta regionale ed al Collegio dei revisori.
Articolo 48 (Introduzione del nuovo assetto programmatorio,
contabile, gestionale e di controllo)
1. In fase di prima applicazione della presente legge, il
Direttore generale deve dar conto alla Giunta regionale, con
relazioni semestrali, della progressiva realizzazione del progetto
per il nuovo assetto programmatorio, contabile, gestionale e di
controllo. Fino al compimento del progetto, le relazioni semestrali
sulla progressiva realizzazione sono inviate unitamente a quelle
sullo stato di avanzamento del budget relative al secondo e
all'ultimo trimestre.
2. Le relazioni semestrali sulla progressiva realizzazione del
progetto sono accompagnate dalle osservazioni del Collegio dei
revisori.
Articolo 49 (Gruppo tecnico di supporto)
1. Per il conseguimento delle finalità di cui alla presente
legge, il Direttore generale dell'USL, per un periodo non superiore
a tre anni dalla data di entrata in vigore della legge stessa, può
avvalersi di un gruppo tecnico di supporto, costituito anche da
esperti esterni, dotati di particolare qualificazione specifica in
materia di organizzazione e gestione aziendale o di sistemi
informativi.
2. Gli incarichi di cui al comma 1, di durata non superiore ai
tre anni, sono conferiti con provvedimento motivato, cessano in
ogni caso allo scadere del mandato dell'organo che li ha disposti
e, in tal caso, sono rinnovabili fino all'originaria scadenza.
Articolo 50 (Altri adempimenti dell'USL)
1. L'USL è tenuta agli adempimenti di cui all'articolo 30 della
legge 5 agosto 1978, n. 468 (Riforma di alcune norme di contabilità
generale dello Stato in materia di bilancio), e successive
modificazioni, nonché all'attuazione delle disposizioni emanate ai
sensi dell'articolo 2, comma 1, lett. h), della legge 23 ottobre
1992, n. 421 (Delega al Governo per la razionalizzazione e la
revisione delle discipline in materia di sanità, di pubblico
impiego, di previdenza e di finanza territoriale), in ordine
all'evidenziazione delle spese di personale ai fini delle esigenze
di consolidamento dei conti pubblici e della relativa
informatizzazione.
Articolo 51 (Finanziamento)
1. Per l'applicazione della presente legge è autorizzata, per
gli anni 1996 e 1997, la spesa di lire 2.000.000.000, di cui lire
1.000.000.000 a carico dell'esercizio 1996.
2. L'onere di cui al comma 1 graverà sul capitolo 59920 (Spese a
carico della Regione per l'esercizio di funzioni sanitarie
attribuite al S.S.N.) del bilancio di previsione della Regione per
l'anno 1996 e sul corrispondente capitolo del bilancio regionale
per l'anno 1997.
Articolo 52 (Abrogazione di norme)
1. La legge regionale 61/1980 e la legge regionale 10/1984 sono
abrogate.
Articolo 53 (Dichiarazione d'urgenza)
1. La presente legge è dichiarata urgente ai sensi dell'articolo
31, comma terzo, dello Statuto speciale per la Valle d'Aosta ed
entrerà in vigore il giorno successivo a quello della sua
pubblicazione nel Bollettino ufficiale della Regione.
Presidente Ha chiesto la parola il relatore, Consigliere
Rini.
Rini (UV) Non voglio darvi lettura della relazione che vi stanno
consegnando, vorrei solo aggiungere che la legge di per sé è
abbastanza semplice ed è la conseguenza logica del decreto
legislativo 7 dicembre 1993, n. 517, che trasforma le USL in
aziende. L'applicazione di questa legge, per contro, sarà invece
sicuramente complessa, per cui è previsto anche un finanziamento
indirizzato all'assunzione di uno staff tecnico di supporto per un
periodo di tre anni dall'entrata in vigore della legge per il
passaggio da un sistema all'altro.
Presidente E' aperta la discussione generale. Se nessuno chiede
la parola, dichiaro chiusa la discussione generale.
Si passa all'esame dell'articolato. Pongo in votazione
l'articolo 1:
Presenti: 29
Votanti e favorevoli: 27
Astenuti: 2 (Linty e Tibaldi)
Presidente Pongo in votazione l'articolo 2:
Presenti: 29
Votanti e favorevoli: 27
Astenuti: 2 (Linty e Tibaldi)
Presidente Pongo in votazione l'articolo 3:
Presenti: 29
Votanti e favorevoli: 27
Astenuti: 2 (Linty e Tibaldi)
Presidente Pongo in votazione l'articolo 4:
Presenti: 29
Votanti e favorevoli: 27
Astenuti: 2 (Linty e Tibaldi)
Presidente Pongo in votazione l'articolo 5:
Presenti: 29
Votanti e favorevoli: 27
Astenuti: 2 (Linty e Tibaldi)
Presidente Pongo in votazione l'articolo 6:
Presenti: 29
Votanti e favorevoli: 27
Astenuti: 2 (Linty e Tibaldi)
Presidente Pongo in votazione l'articolo 7:
Presenti: 29
Votanti e favorevoli: 27
Astenuti: 2 (Linty e Tibaldi)
Presidente Pongo in votazione l'articolo 8:
Presenti: 29
Votanti e favorevoli: 27
Astenuti: 2 (Linty e Tibaldi)
Presidente Pongo in votazione l'articolo 9:
Presenti: 29
Votanti e favorevoli: 27
Astenuti: 2 (Linty e Tibaldi)
Presidente Pongo in votazione l'articolo 10:
Presenti: 29
Votanti e favorevoli: 27
Astenuti: 2 (Linty e Tibaldi)
Presidente Pongo in votazione l'articolo 11:
Presenti: 29
Votanti e favorevoli: 27
Astenuti: 2 (Linty e Tibaldi)
Presidente Pongo in votazione l'articolo 12:
Presenti: 29
Votanti e favorevoli: 27
Astenuti: 2 (Linty e Tibaldi)
Presidente Pongo in votazione l'articolo 13:
Presenti: 29
Votanti e favorevoli: 27
Astenuti: 2 (Linty e Tibaldi)
Presidente Pongo in votazione l'articolo 14:
Presenti: 29
Votanti e favorevoli: 27
Astenuti: 2 (Linty e Tibaldi)
Presidente Pongo in votazione l'articolo 15:
Presenti: 29
Votanti e favorevoli: 27
Astenuti: 2 (Linty e Tibaldi)
Presidente Pongo in votazione l'articolo 16:
Presenti: 29
Votanti e favorevoli: 27
Astenuti: 2 (Linty e Tibaldi)
Presidente Pongo in votazione l'articolo 17:
Presenti: 29
Votanti e favorevoli: 27
Astenuti: 2 (Linty e Tibaldi)
Presidente Pongo in votazione l'articolo 18:
Presenti: 29
Votanti e favorevoli: 27
Astenuti: 2 (Linty e Tibaldi)
Presidente Pongo in votazione l'articolo 19:
Presenti: 29
Votanti e favorevoli: 27
Astenuti: 2 (Linty e Tibaldi)
Presidente Pongo in votazione l'articolo 20:
Presenti: 29
Votanti e favorevoli: 27
Astenuti: 2 (Linty e Tibaldi)
Presidente Pongo in votazione l'articolo 21:
Presenti: 29
Votanti e favorevoli: 27
Astenuti: 2 (Linty e Tibaldi)
Presidente Pongo in votazione l'articolo 22:
Presenti: 29
Votanti e favorevoli: 27
Astenuti: 2 (Linty e Tibaldi)
Presidente Pongo in votazione l'articolo 23:
Presenti: 29
Votanti e favorevoli: 27
Astenuti: 2 (Linty e Tibaldi)
Presidente Pongo in votazione l'articolo 24:
Presenti: 29
Votanti e favorevoli: 27
Astenuti: 2 (Linty e Tibaldi)
Presidente Pongo in votazione l'articolo 25:
Presenti: 29
Votanti e favorevoli: 27
Astenuti: 2 (Linty e Tibaldi)
Presidente Pongo in votazione l'articolo 26:
Presenti: 29
Votanti e favorevoli: 27
Astenuti: 2 (Linty e Tibaldi)
Presidente Pongo in votazione l'articolo 27:
Presenti: 29
Votanti e favorevoli: 27
Astenuti: 2 (Linty e Tibaldi)
Presidente Pongo in votazione l'articolo 28:
Presenti: 29
Votanti e favorevoli: 27
Astenuti: 2 (Linty e Tibaldi)
Presidente Pongo in votazione l'articolo 29:
Presenti: 29
Votanti e favorevoli: 27
Astenuti: 2 (Linty e Tibaldi)
Presidente Pongo in votazione l'articolo 30:
Presenti: 29
Votanti e favorevoli: 27
Astenuti: 2 (Linty e Tibaldi)
Presidente Pongo in votazione l'articolo 31:
Presenti: 29
Votanti e favorevoli: 27
Astenuti: 2 (Linty e Tibaldi)
Presidente Pongo in votazione l'articolo 32:
Presenti: 29
Votanti e favorevoli: 27
Astenuti: 2 (Linty e Tibaldi)
Presidente Pongo in votazione l'articolo 33:
Presenti: 29
Votanti e favorevoli: 27
Astenuti: 2 (Linty e Tibaldi)
Presidente Pongo in votazione l'articolo 34:
Presenti: 29
Votanti e favorevoli: 27
Astenuti: 2 (Linty e Tibaldi)
Presidente Pongo in votazione l'articolo 35:
Presenti: 29
Votanti e favorevoli: 27
Astenuti: 2 (Linty e Tibaldi)
Presidente Pongo in votazione l'articolo 36:
Presenti: 29
Votanti e favorevoli: 27
Astenuti: 2 (Linty e Tibaldi)
Presidente Pongo in votazione l'articolo 37:
Presenti: 29
Votanti e favorevoli: 27
Astenuti: 2 (Linty e Tibaldi)
Presidente Pongo in votazione l'articolo 38:
Presenti: 29
Votanti e favorevoli: 27
Astenuti: 2 (Linty e Tibaldi)
Presidente Pongo in votazione l'articolo 39:
Presenti: 29
Votanti e favorevoli: 27
Astenuti: 2 (Linty e Tibaldi)
Presidente Pongo in votazione l'articolo 40:
Presenti: 29
Votanti e favorevoli: 27
Astenuti: 2 (Linty e Tibaldi)
Presidente Pongo in votazione l'articolo 41:
Presenti: 29
Votanti e favorevoli: 27
Astenuti: 2 (Linty e Tibaldi)
Presidente Pongo in votazione l'articolo 42:
Presenti: 29
Votanti e favorevoli: 27
Astenuti: 2 (Linty e Tibaldi)
Presidente Pongo in votazione l'articolo 43:
Presenti: 29
Votanti e favorevoli: 27
Astenuti: 2 (Linty e Tibaldi)
Presidente Pongo in votazione l'articolo 44:
Presenti: 29
Votanti e favorevoli: 27
Astenuti: 2 (Linty e Tibaldi)
Presidente Pongo in votazione l'articolo 45:
Presenti: 29
Votanti e favorevoli: 27
Astenuti: 2 (Linty e Tibaldi)
Presidente Pongo in votazione l'articolo 46:
Presenti: 29
Votanti e favorevoli: 27
Astenuti: 2 (Linty e Tibaldi)
Presidente Pongo in votazione l'articolo 47:
Presenti: 29
Votanti e favorevoli: 27
Astenuti: 2 (Linty e Tibaldi)
Presidente Pongo in votazione l'articolo 48:
Presenti: 29
Votanti e favorevoli: 27
Astenuti: 2 (Linty e Tibaldi)
Presidente Pongo in votazione l'articolo 49:
Presenti: 29
Votanti e favorevoli: 27
Astenuti: 2 (Linty e Tibaldi)
Presidente Pongo in votazione l'articolo 50:
Presenti: 29
Votanti e favorevoli: 27
Astenuti: 2 (Linty e Tibaldi)
Presidente Pongo in votazione l'articolo 51:
Presenti: 29
Votanti e favorevoli: 27
Astenuti: 2 (Linty e Tibaldi)
Presidente Pongo in votazione l'articolo 52:
Presenti: 29
Votanti e favorevoli: 27
Astenuti: 2 (Linty e Tibaldi)
Presidente Pongo in votazione l'articolo 53:
Presenti: 29
Votanti e favorevoli: 27
Astenuti: 2 (Linty e Tibaldi)
Presidente Pongo in votazione la legge nel suo complesso:
Presenti: 27
Votanti e favorevoli: 25
Astenuti: 2 (Linty e Tibaldi)
Il Consiglio approva
