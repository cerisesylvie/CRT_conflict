Classificazione
ISTRUZIONE PUBBLICA
Università



Oggetto del Consiglio n. 3325 del 20 febbraio 2008 - Resoconto
OGGETTO N. 3325/XII - Interpellanza: "Attivazione di una
laurea specialistica accessibile dalle facoltà di Scienze
dell'economia e Scienze politiche presso l'Università della Valle
d'Aosta".
Interpellanza
Preso atto che l'Università della Valle d'Aosta ha due
facoltà, quella di Scienze dell'Economia e gestione aziendale e
quella di Scienze politiche e relazioni internazionali che
rilasciano delle lauree brevi triennali;
Tenuto conto che nelle stesse facoltà sono attualmente
iscritti numerosi allievi e che già decine di essi hanno conseguito
la laurea;
Considerato che la laurea specialistica è il naturale sbocco
dei corsi triennali e che la sua mancanza nella nostra Università
non consente di completare il corso di studi, obbligando i nostri
laureati triennali ad iscriversi alle lauree specialistiche di
altri atenei;
Evidenziato come un'opportuna laurea specialistica su temi
comuni a Scienze dell'economia e a Scienze politiche potrebbe anche
essere attrattiva per laureati triennali di altri atenei;
i sottoscritti Consiglieri regionali
Interpellano
Il Presidente della Regione per conoscere se intenda:
1) accertare se l'Università della Valle d'Aosta ha in
programma l'attivazione di una laurea specialistica accessibile
dalle facoltà di Scienze dell'economia e Scienze politiche,
2) promuovere, in quanto Presidente di tale istituzione,
l'attivazione di tale laurea specialistica.
F.to: Sandri - Fontana Carmela
Presidente
- La parola al Consigliere Sandri.
Sandri (PD)
- Brevemente: all'università della Valle
d'Aosta abbiamo circa 400 iscritti nelle facoltà di scienze
dell'economia e gestione aziendale, in quella di Scienze politiche
e relazioni internazionali. Ci sono quasi un centinaio di studenti
che si sono già laureati in economia e in scienze politiche
cominceranno quest'anno le prime lauree. Diciamo che, anche per i
successi che sono stati ricordati stamani dal Presidente della
Regione (che è anche il Presidente dell'Università) ci possiamo
aspettare che nei prossimi anni un significativo numero di persone
arriveranno a conseguire la laurea triennale.
Come è stato dimostrato, molti di questi hanno una laurea
triennale con una votazione piuttosto alta rispetto alla media
nazionale: ci chiedevamo allora, come gruppo "PD", se non si
dovrebbe pensare a una laurea specialistica, ossia una laurea
biennale dopo il triennio, che consenta ai Valdostani che hanno
conseguito la laurea triennale presso la nostra Università (o
presso altre università) di completare il corso di studio per la
qualifica di dottore a tutti gli effetti in questa sede.
Credo che sia un'opportunità molto importante, anche perché è
possibile trovare una laurea specialistica con temi comuni ai due
corsi di laurea, quindi la possibilità di far arrivare a questo
traguardo due percorsi diversi formativi che raggiungano la massa
critica per rendere possibile l'attivazione di questo corso di
laurea.
Sappiamo che all'interno del Senato accademico già si sono
levate voci in questo senso, volevamo conoscere le intenzioni della
Giunta.
Presidente -
La parola al Presidente della Regione,
Caveri.
Caveri (UV)
- Je peux vous confirmer que les 2 facultés
concernées sont en train de réfléchir à cette question.
En effet le projet d'une licence spécialisée commune aux
facultés d'économie et de sciences politiques est depuis quelque
temps à l'étude, mais pour le moment aucune décision n'a encore été
prise, puisque des enquêtes sont nécessaires dans plusieurs
secteurs: nombre d'étudiants intéressés, matières insérées dans un
cours commun aux deux facultés, nombre d'enseignants à recruter,
espaces et cetera.
En tout état de cause, compte tenu de la réforme prévue à partir
de la prochaine année universitaire, rien ne pourra être réalisé
avant la mise en œuvre de celle-ci, car il
serait tout à fait inopportun de créer une licence suivant pour le
moment la vieille organisation didactique, qui est juste en train
d'être changée. Il y aurait donc, à partir de la prochaine année,
le changement et maintenant ce serait impossible d'envisager la
naissance de la licence spécialisée.
Pour ce qui est du deuxième point, il faut rappeler, dans la
logique de l'autonomie universitaire, qu'en premier lieu c'est le
Sénat académique qui se doit se prononcer quant à l'opportunité de
la mise en place de ce type de licence; deuxièmement, le Conseil
d'université doit évaluer l'utilité et le coût de cette opération,
et enfin doit être la cellule d'évaluation à examiner les aspects
techniques y afférents.
En ce qui me concerne, sans préjudice des compétences des
organismes intéressés, je suis prêt - et je l'ai déjà fait lors de
certaines discussions avec l'université - à encourager la création
de la licence en question, si l'évaluation de l'opportunité et de
la faisabilité économique de cette opération s'avérera
favorable.
Presidente
- La parola al Consigliere Sandri.
Sandri (PD)
- Devo dire che sospettavo che un laureato in
scienze politiche avesse particolare attenzione per questa
problematica della laurea specialistica, quindi mi felicito della
disponibilità e dell'apprezzamento dell'iniziativa che lei ha
voluto dare.
Prendo atto che il tema mi sembra sia sul tavolo della
discussione, però volevo significare in particolare un aspetto. C'è
stato finora un certo sospetto e, non del tutto fuori luogo, in
qualche passaggio del 2003, che la presenza di lauree triennali
fosse in qualche modo una forma di colonizzazione di altre facoltà,
tipo la "Bocconi" di Milano - tanto per non fare nomi -, nel senso
che essendoci una laurea triennale ad Aosta, ma non la laurea
specialistica, con gli opportuni canali questi laureati poi si
dovessero rivolgere alla "Bocconi" per completare i loro studi.
La mancanza quindi di una laurea specialistica diventa un
vincolo di destinazione, una mancanza di indipendenza che a mio
parere è grave per un'università come la nostra, che vuole
riaffermare le proprie caratteristiche e una propria
personalità.
Credo che sia necessario uno sforzo, anche se i numeri non
saranno quelli ottimali, visto che è un'università che sta
avanzando e che ha sempre più studenti esterni, per dare un'offerta
intelligente e per riaffermare la completezza degli studi in Valle
e l'autorevole indipendenza dell'università.
È un obiettivo non facile, ma se c'è davvero questa volontà da
parte di tutti credo che si possa raggiungere rapidamente. Faccio
presente che, a livello di Senato accademico, i presidi delle 2
facoltà si sono espressi positivamente per questa opzione, e credo
che si debba lavorare al massimo per superare eventuali inghippi
formali che possano ritardare l'adozione di questa laurea
specialistica.
