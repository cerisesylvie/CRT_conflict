Classificazione
CONSIGLIO REGIONALE
Attività consiliare d'aula



Oggetto del Consiglio n. 2454 del 7 febbraio 2007 - Resoconto
OBJET N° 2454/XII - Communications du Président du Conseil
régional.
Président
- J'informe le Conseil de l'activité de la
Présidence et des organes du Conseil depuis la dernière réunion de
l'Assemblée:
Proposition de loi n° 153, présentée par les Conseillers Sandri,
Fontana Carmela, Ferraris et Fiou le 2 février 2007: "Modificazione
alla legge regionale 19 agosto 1998, n. 47 (Salvaguardia delle
caratteristiche e tradizioni linguistiche e culturali delle
popolazioni Walser della Valle del Lys)";
Proposition de loi n° 154, présentée par les Conseillers Sandri,
Fontana Carmela, Ferraris et Fiou le 2 février 2007: "Disposizioni
urgenti per il rinnovo dei Consigli comunali di Arnad, Issime e
Valsavarenche";
Proposition de loi n° 155, présentée par les Conseillers
Lattanzi, Frassy et Tibaldi le 6 février 2007: "Modificazioni della
legge regionale 12 gennaio 1993, n. 3 (Norme per l'elezione del
Consiglio regionale della Valle d'Aosta). Turno unico proporzionale
con premio di maggioranza ed elezione diretta del Presidente della
Regione";
Proposition de règlement n° 8, présentée par les Conseillers
Sandri, Fontana Carmela et Ferraris le 24 janvier 2007:
"Modificazioni al regolamento regionale 27 maggio 2002, n. 1 (Norme
per la concessione di mutui ad interesse agevolato a favore di
persone fisiche nel settore dell'edilizia residenziale. Abrogazione
del regolamento regionale 25 agosto 1997, n. 3)".
Réunions:
Bureau de Présidence: 1
I
e
Commission: 3
II
e
Commission: 1
III
e
Commission: 1
IV
e
Commission: 1
III
e
et V
e
Commission: 1
La dott.ssa Mariagrazia Vacchina ha presentato, in data 2
febbraio 2007, un ricorso al TAR per l'annullamento della
deliberazione del Consiglio regionale n. 2354, adottata nella
seduta del 20 dicembre 2006, con cui il Dott. Flavio Curto veniva
eletto Difensore civico presso il Consiglio regionale per vizio di
legittimità. La ricorrente ha chiesto inoltre la sospensione
dell'esecuzione del provvedimento impugnato.
La Consigliera Secondina Squarzino ha partecipato a Nairobi, in
Kenya, in rappresentanza del Consiglio regionale, al "Social
Forum", all'interno della delegazione italiana del Coordinamento
enti locali per la pace e i diritti umani e del Tavolo della pace.
Nel corso dell'incontro, al quale hanno preso parte circa 70.000
rappresentanti dei vari enti e associazioni mondiali, sono state
affrontate diverse tematiche tra le quali: la cooperazione
decentrata, la questione dell'acqua, la democrazia partecipativa
nell'azione delle autorità locali, il debito dei Paesi poveri, i
progetti di intervento nel settore sanitario e gli obiettivi del
"Millenium" indicati dall'ONU.
Chers collègues, avec l'approbation, mercredi 31 janvier
dernier, par la Chambre des Députés du projet de loi n° 2081 l'Etat
italien a décidé la ratification de la Convention sur la protection
et la promotion de la diversité des expressions culturelles de
l'UNESCO. Une mobilisation sans précédents a conduit à un rythme
inédit de ratification de ce texte juridique de portée historique
qui consacre le rôle de la culture comme acteur du développement,
mobilise la société civile pour la réalisation de ses objectifs et
place la solidarité internationale au cœur de
son dispositif. Je me réjouis de cette décision et j'affirme que
cette ratification de la part de l'Etat italien est d'autant plus
significative car elle est aussi le fruit d'une
œuvre de sensibilisation menée par le Conseil
régional qui à plusieurs reprises a sollicité l'adhésion à cet
instrument juridique de droit supranational, mais elle est avant
tout une victoire de la francophonie et de l'Assemblée
parlementaire de la francophonie qui, notamment par le biais de sa
Commission (la nôtre), a joué un rôle de précurseur dans ce dossier
et a fait de la diversité culturelle une priorité stratégique de
son action. Désormais les Etats se voient reconnu pleinement le
droit souverain d'élaborer des politiques culturelles avec le
double effet, d'une part, de pouvoir mieux protéger et promouvoir
la diversité des expressions culturelles et, de l'autre, de créer
les conditions permettant aux cultures de s'épanouir et interagir
librement de manière à s'enrichir mutuellement.
All'età di 88 anni si è spento in Provincia di Pisa Monsignor
Ovidio Lari, Vescovo di Aosta dal 1968 al 1994. Ha guidato la
Chiesa valdostana per 26 anni, uno dei periodi più lunghi della
storia della diocesi regionale ed è proprio durante il suo
episcopato che nel 1986 la Valle d'Aosta ha accolto per la prima
volta Papa Giovanni Paolo II. Dottore in teologia all'"Angelicum"
di Roma, fu professore di filosofia e di teologia in seminario a
Volterra e professore di lettere a Siena. Durante il suo episcopato
ha visitato più volte tutte le parrocchie della diocesi e ha
celebrato un importante sinodo diocesano nel quale venne rivisitata
l'intera vita e attività pastorale della diocesi. Si è dimesso nel
1994 per raggiunti limiti di età, lasciando la diocesi nel febbraio
del 1995 al suo successore: Mons. Giuseppe Anfossi. Nel suo paese
natale ha proseguito ad insegnare teologia e ha mantenuto sempre un
legame con la Valle d'Aosta e soprattutto con i Valdostani, che gli
hanno sempre voluto manifestare con forza la loro gratitudine. È
stato un uomo di grande cultura e un importante teologo, oltre che
persona di grande umanità e sensibilità e negli ultimi anni sono
stati molti i Valdostani che hanno beneficiato della sua generosità
e ospitalità. Il suo desiderio di essere sepolto in Valle d'Aosta
dimostra il suo profondo attaccamento alla nostra terra. Il
Consiglio regionale è riconoscente per la sua opera di pastore
della nostra Comunità e rinnova ai familiari i sentimenti di
cordoglio e partecipazione.
Colleghi, i recenti gravi fatti accaduti a Catania, che hanno
provocato la morte dell'Ispettore di polizia Filippo Raciti, hanno
minato profondamente le coscienze e la passione per lo sport del
calcio. Credo di interpretare il sentimento del Parlamento
regionale nell'esprimere i sentimenti alla famiglia e nel
respingere con forza ogni atto delinquenziale, a maggior ragione
quando questo è legato ad un evento sportivo. I valori dello sport
devono essere anche quelli di una società che sembra aver
dimenticato la tolleranza e la convivenza civile. Il fatto che tra
i numerosi arrestati vi siano dei minorenni deve convincere tutti
che siamo di fronte a un fenomeno serio, pericolosamente radicato
nella Comunità e che come tale deve essere affrontato con forza e
determinazione ad ogni livello. Il Consiglio regionale,
nell'esprimere il proprio sdegno nei confronti delle azioni
teppistiche, indirizza un forte sentimento di cordoglio ai
familiari dell'ispettore ucciso ed esprime la solidarietà alle
forze dell'ordine che ogni giorno sono chiamate a difendere la
tranquillità, la serenità e la sicurezza dei cittadini.
La parola alla Consigliera Squarzino Secondina.
Squarzino (Arc-VA)
- Innanzitutto mi permetta, Signor
Presidente, anche come Consigliera del gruppo "Arcobaleno", di
unirci alle parole da lei pronunciate per esprimere il cordoglio
del Consiglio e dell'intera Comunità per la morte del Vescovo
emerito Mons. Ovidio Lari. Chi di noi si sente parte della Comunità
ecclesiale che è in Valle d'Aosta vuole ringraziare Mons. Lari per
il rispetto, la discrezione con cui ha esercitato il suo ruolo di
pastore e per il coraggio, come ha ricordato il Presidente, che ha
dimostrato indicendo il sinodo e chiamando tutti i credenti ad
interrogarsi sulla fede e su come viverla oggi nella nostra Valle.
Noi tutti, come esponenti politici del gruppo "Arcobaleno",
credenti e non credenti, vogliamo ringraziare Mons. Ovidio Lari per
aver rispettato sempre l'autonomia della sfera politica e per aver
creduto nell'azione dei laici impegnati in politica, laici cui è
demandata la responsabilità delle scelte che quotidianamente
operano con tutti gli uomini e le donne di buona volontà per quello
che ritengono essere il bene comune; atteggiamento rispettoso e
fiducioso nelle persone, di cui lo ringraziamo e di cui oggi
sentiamo ancora di più nostalgia.
Mi permetta ancora, Presidente, visto che lei ha ricordato la
missione a Nairobi, di soffermarmi sull'esperienza fatta... ho
rappresentato il Consiglio regionale della Valle d'Aosta
all'interno della delegazione italiana del Coordinamento enti
locali per la pace e i diritti umani insieme a Presidenti di
Consigli regionali e provinciali, a Sindaci Assessori di grandi e
piccole città al "World Social Forum" che si è tenuto a Nairobi dal
20 al 25 gennaio. È stata un'occasione per ascoltare l'Africa
attraverso gli oltre 1.000 eventi e le centinaia di "stand"
illustrativi, soprattutto nel contatto diretto con gli abitanti
degli "slums", che rappresentavano i milioni di Africani esclusi da
ogni processo democratico, dal riconoscimento effettivo dei diritti
insiti in ogni persona e che ci hanno consentito di vedere nel
concreto cosa significa la miseria, l'assenza di diritti umani e di
democrazia. Abbiamo ascoltato i rappresentanti della società civile
africana (organizzata in associazioni le più diverse: cattoliche,
sportive, contadini, donne, tante donne che lottano contro l'Aids,
contro l'ignoranza, l'infibulazione, contro la discriminazione la
desertificazione). Ci hanno detto... al di là delle immagini
negative dell'Africa e degli stereotipi con cui è descritta
l'Africa nei "media" occidentali, che c'è una vitalità, una
dignità, una voglia di lavorare per riscattarsi dalla miseria,
dall'assenza di lavoro, dallo sfruttamento che viene dal basso, in
collaborazione con le autorità locali, quando ciò è possibile
oppure, nonostante questo e in genere con aiuti di ONG occidentali
che fanno leva su ONG locali, su progetti pensati e portati avanti
dagli stessi Africani. Ci hanno detto che in tale ottica va
ripensata la cooperazione decentrata: noi possiamo essere utili
all'Africa solo se ci mettiamo al servizio dei loro processi di
democratizzazione e di sviluppo. Abbiamo ascoltato i rappresentanti
degli enti locali africani, ci hanno detto che le nostre buone
intenzioni senza azioni non servono a niente e che le azioni vanno
fatte innanzi tutto nei nostri Paesi occidentali. Dobbiamo innanzi
tutto operare affinché siano raggiunti gli obiettivi del
"Millennium" indicati dall'ONU e, in particolare, lo sradicamento
della povertà entro il 2015 e da più parti in modo un po'
provocatorio ci ricordavano che per raggiungere questo obiettivo
basterebbe che l'occidente destinasse a questo scopo soldi che
nell'occidente si spendono in un anno per la cura degli animali
domestici.
In secondo luogo affrontare e risolvere a livello mondiale la
questione della proprietà dell'acqua. L'acqua va dichiarata un bene
universale e l'accesso all'acqua un diritto umano, essa sta
diventando preziosa, più dello stesso petrolio e per il suo
possesso si rischieranno le guerre future. Già adesso responsabili
locali sono disposti a morire pur di non lasciar privatizzare i
corsi d'acqua da cui dipende la vita dell'intera Comunità, abbiamo
sentito la testimonianza di un "maire" della Martinica che ha detto
che solo quando si è con il proprio corpo steso davanti alle ruspe
è riuscito a convincere il Governo locale a non continuare nella
privatizzazione della "rivière" che era l'unica fonte di acqua e di
vita per la sua Comunità.
Abbiamo incontrato i poveri, i 2,5 milioni di abitanti delle 200
"bidonvilles" di Nairobi, ci hanno parlato attraverso le
testimonianze e gli incontri avuti a Korogocho, dove 100mila
persone, tanti quanti gli abitanti della Valle, vivono in meno di 2
Km. quadrati. Un'accoglienza festosa alla loro celebrazione
domenicale, dove per 3 ore hanno cantato, danzato, scambiato doni e
segni di pace e di riconciliazione e hanno manifestato la gioia di
essere una comunità di uomini e donne liberati dalla paura, dalla
supina accettazione di una vita miserabile, una comunità che si
prende cura dei ragazzi di strada, delle bambine violentate, dei
bimbi che non possono andare a scuola e che restituisce dignità a
chi è considerato ai margini della società, come chi vive cercando
rifiuti nell'adiacente discarica. Con loro protagonisti abbiamo
aperto e concluso il "Forum" con una marcia, attraversando
baraccopoli maleodoranti, in mezzo alla polvere, all'aria inquinata
che ti brucia in gola, costeggiando discariche a cielo aperto e i
14 Km. l'ultimo giorno in segno di condivisione di un'esperienza
che essi sono obbligati a fare tutti i giorni per andare in città a
cercare lavoro... Come enti locali per la pace abbiamo preso
l'impegno - e oggi sono qui per verificare e condividere con tutto
il Consiglio tale impegno - di lavorare, ciascuno nel proprio
ambito istituzionale affinché: sia considerato prioritario,
nell'agenda politica, l'obiettivo di sradicare la povertà, da
raggiungere entro il 2015, come indicato dall'ONU fra gli obiettivi
del "Millenium"; si affronti il tema dell'acqua, della sua
proprietà: l'acqua è un bene comune, appartiene alle comunità
locali che hanno diritto ad usarla; ci si impegni a dedicare parte
delle risorse alla cooperazione (l'Italia deve raggiungere lo 0,7%
su cui si era impegnata; anche noi in Valle potremmo rivedere
l'attuale percentuale dello 0,02%). La Valle d'Aosta fa già molto
per l'Africa, ma quando si è lì si capisce che le esigenze sono
ancora più grandi. Come avete visto, vi sono organizzazioni
istituzionali come l'"AMECE" (Assemblée mondiale des élus et des
citoyens pour l'eau), il "RED FAL" (Foro des Autoridades locales
por la inclusion social), il cui "leader" carismatico è il Sindaco
di Bondy, Seine-Saint-Denis, e se riusciamo, al di là di quello che
singole persone fanno, ma come istituzione a far rete con tutte le
altre istituzioni e anche con i nostri amici "Parlementaires de
langue francophone", se mettiamo in rete tutte le azioni, possiamo
rendere ancora più efficaci i nostri interventi. Ho lasciato un
"dossier" al Presidente del Consiglio, c'è un sito:
www.nairobi2007.it per chi vuole saperne di più.
Presidente
- La parola al Vicepresidente Lanièce.
Lanièce (SA)
- Prendo anch'io la parola per esprimere, a
nome mio personale e del gruppo consiliare della "Stella Alpina",
il nostro più vivo cordoglio per l'improvvisa scomparsa di Mons.
Ovidio Lari. Come ha già giustamente sottolineato il Presidente del
Consiglio, Mons. Ovidio Lari è stato un grande teologo e un grande
Pastore, che ha sapientemente guidato la nostra Diocesi per più di
25 anni, dimostrando la sua grande umanità e sensibilità e
l'attaccamento verso la Comunità valdostana, come testimonia il
fatto che abbia scelto Aosta quale luogo ove riposare, al termine
della sua esistenza terrena. Questa scelta ci onora e ci riempie di
riconoscenza e di orgoglio. Uomo di grande cultura e di grande
profondità spirituale, dai modi garbati e gentili, ha sempre
prestato particolare attenzione ai problemi della Comunità
valdostana, diffondendo sempre un forte e profondo messaggio di
fede. Siamo certi che la Diocesi e l'intero popolo valdostano saprà
ricordarlo con affetto, devozione e riconoscenza.
Presidente
- La parola al Consigliere Lavoyer.
Lavoyer (FA)
- Solo per unirci come gruppo "Fédération
Autonomiste" alle parole di cordoglio del Presidente del Consiglio
per la scomparsa di Mons. Ovidio Lari.
Presidente
- La parola al Consigliere Sandri.
Sandri (GV-DS-PSE)
- Naturalmente anche noi ci uniamo
alle parole che ha detto, ma volevamo in particolare evidenziare il
dramma che è successo a Catania, in cui forse anche delle
disattenzioni nel far rispettare le leggi dello Stato hanno messo a
repentaglio la vita di un esponente delle forze di pubblica
sicurezza... e credo che questo sia un insegnamento oltre le cose
che ha già ricordato lei rispetto alle questioni generali ai
minorenni... anche una profonda attenzione, perché il far
rispettare le leggi significa anche difendere i nostri agenti di
polizia, per cui credo che a loro debba andare tutta la nostra
solidarietà.
