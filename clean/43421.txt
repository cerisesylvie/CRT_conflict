Classificazione
CONSIGLIO REGIONALE
Attività consiliare d'aula



Oggetto del Consiglio n. 792 del 21 luglio 2021 - Resoconto
OBJET N° 792/XVI - Communications du Président du
Conseil.
Bertin (Presidente) -
Alla presenza di 35 consiglieri,
possiamo dare inizio ai lavori. Punto n. 1 all'ordine del
giorno.
En ouverture de ce Conseil, permettez-moi d'exprimer toute notre
solidarité aux Pays du Nord Europe troublés par les terribles
inondations et, notamment, à la Wallonie, à laquelle nous unit une
entente de collaboration. En ces jours, j'ai exprimé au Président
de la Fédération Wallonie-Bruxelles le soutien du Conseil de la
Vallée aux familles touchées par cet événement dramatique, ainsi
qu'aux Institutions qui sont en train de gérer cette situation.
Nella riunione della Conferenza dei Capigruppo di ieri, è stata
valutata la richiesta di iscrivere in via d'urgenza a questa
adunanza due provvedimenti: il disegno di legge n. 32 di modifica
all'assestamento di bilancio regionale per il 2021 (depositato il
19 luglio) e il provvedimento di modifica di alcuni articoli del
disciplinare per la gestione della Casa da gioco di Saint-Vincent.
Propongo di procedere dopo le comunicazioni alla votazione per
l'iscrizione dei punti in questione.
Vi comunico che il 19 luglio 2021 la Giunta regionale ha
depositato altri tre disegni di legge: i primi due, che sono stati
assegnati alla II Commissione, sono il secondo provvedimento di
assestamento del bilancio di previsione della Regione per l'anno
2021 e le disposizioni collegate; il terzo contiene disposizioni in
materia di collegi e convitti, assegnato alla V Commissione.
Nei giorni scorsi, sono state pronunciate dalla Corte d'Appello
di Torino due sentenze del processo Geenna. Le sentenze confermano
dal punto di vista giudiziario una presenza strutturata e radicata
nel tempo della 'ndrangheta nella nostra regione. Inoltre, hanno
rilevato l'assoluzione dalle accuse di cui era stato oggetto
dell'ex consigliere regionale Marco Sorbara. Questi nuovi
pronunciamenti servano a rendere più consapevole la comunità tutta
della gravità di questi fenomeni.
Lunedì 19 luglio, ho partecipato alla conferenza stampa di
presentazione della Convenzione quadro fra Università di Udine,
Regioni Friuli-Venezia Giulia e Valle d'Aosta e Province autonome
di Trento e Bolzano. Un accordo che è importante perché dà il via a
una collaborazione strutturata tra Regioni ad autonomia speciale
alpine, mettendo a disposizione delle nostre assemblee legislative
uno strumento di riflessione condivisa, che si espliciterà
attraverso ricerche, studi e convegni. Il primo appuntamento sarà
proprio ad Aosta il 17 settembre, con una giornata di studio
dedicata alla flessibilità fiscale e alle zone franche.
Il consigliere Manfrin chiede la parola, ne ha facoltà.
Manfrin (LEGA VDA) -
La ringrazio, lei non ci ha parlato
del Conseil des Jeunes Valdôtains che si aprirà lunedì prossimo e
su questo vorrei però evidenziare alcuni punti. Quando ci è
arrivato il prospetto dalla manifestazione io ero convinto che si
trattasse di una
mail
inviata per scherzo. Ho analizzato i
due argomenti che verranno discussi dal Conseil des Jeunes
Valdôtains e vedo che uno di questi è la cittadinanza e l'altro è
la regolamentazione del lavoro del sesso.
Ora, io subito ho detto: "Va beh, la cittadinanza", ho guardato,
chissà di cosa discuteranno. La regolamentazione del lavoro del
sesso, mi sono detto: "Mah, sarà qualcosa relativo alle quote rosa,
alle donne nel lavoro e chissà che cos'altro". Invece mi sbagliavo,
perché ho guardato il programma degli ospiti presenti nella
rassegna e ho visto che verrà convocata la segretaria generale
uscente dello STRASS [Syndicat du travail sexuel en France,
ndc
] sul tema della regolamentazione, cioè si parla di
prostituzione! Io guardo il programma e ci sarà una discussione e
un lavoro dei giovani del Consiglio che dovranno elaborare una
proposta di legge sulla prostituzione. In Italia, io ho guardato,
c'è una legge che la disciplina, ovvero la legge Merlin che
tendenzialmente non lo consente, non consente lo sfruttamento della
prostituzione, e quindi mi sono chiesto in quale maniera questo si
incasellava e aiutava i nostri giovani ad avvicinarsi alla
politica. Poi guardo invece gli ospiti relativi al tema della
cittadinanza e l'ospite, una sola, sarà la responsabile e la
coordinatrice del
Refugees Welcome
della Valle d'Aosta e
posso immaginare fin d'ora che questa proposta di legge altro non
sarà che una bella proposta che ci chiederà di applicare lo
ius
soli
.
Ora io mi dico, Presidente: se noi dobbiamo utilizzare questo
strumento del Conseil des Jeunes Valdôtains nel quale la Presidenza
del Consiglio rappresenta tutti noi, me compreso, e dobbiamo
mettere a disposizione le risorse del Consiglio, dobbiamo
addirittura, e lo dico ai colleghi che erano presenti in II
Commissione, non poter convocare il Consiglio regionale per
discutere di un assestamento da 72 milioni di euro, perché bisogna
votare una legge sulle prostitute e sulla concessione della
cittadinanza facile, io oggettivamente sono molto imbarazzato.
Io comprendo che la scelta di questi temi sia in capo
all'associazione e a questi organi che vengono eletti all'interno,
però mi aspetterei, Presidente, che per rispetto di questa
istituzione si intervenisse. Anche perché, Presidente, io credo che
lei non abbia, mi pare, fatto rilievi su questi temi, ma io
immagino che se fosse stato proposto il tema della difesa della
razza e fosse stato chiamato un famoso genetista che selezionava e
ci spiegava la superiorità della razza ariana, io credo che lei
qualcosa da dire ce lo avrebbe avuto. Mi aspetterei che anche in
questo caso, probabilmente, anche lei dica qualcosa in questo
senso. Se effettivamente i giovani devono stare una settimana a
discutere di prostitute e cittadinanza facile occupando l'aula del
Consiglio, io oggettivamente non sono d'accordo. Mi auguro che
nemmeno lei lo sia.
Presidente -
In parte si è fatto una domanda e si è anche
dato la risposta, nel senso che, come Consiglio regionale, sono
scelte autonome che ha fatto l'associazione Conseil des Jeunes,
nella quale noi come Consiglio non abbiamo nessuna facoltà, e credo
che non sia neanche nostra intenzione, di intervenire, se questo
rimane nell'ambito delle cose possibili, come nel caso, discutibile
se vuole, della scelta fatta; scelta che dal punto di vista
generale non può evidentemente vedere un intervento di censura da
parte di nessuno, perché sono discussioni aperte nelle quali,
diversamente da quanto dice lei, potrebbe anche sortire un altro
tipo di discussione.
Per quello che riguarda invece la convocazione del Consiglio
regionale straordinario posso garantire che la scelta non è
condizionata dal Conseil des Jeunes, che purtroppo in questo caso
dovrà adattarsi alle scelte fatte da questa assemblea che è
comunque prioritaria per i lavori in questione.
Consigliere Manfrin.
Manfrin (LEGA VDA) -
Io ho fatto una domanda e mi sono
dato una risposta, ma le ho dato anche un suggerimento. Le ripeto:
se fosse stato posto in oggetto la discussione della selezione
della razza ariana in Valle d'Aosta o nei paesi rappresentati
all'interno del Consiglio dei Giovani, visto che non ci sono solo
ragazzi valdostani, io sono certo, Presidente, che lei questo grave
atto di censura che dice di non voler applicare lo avrebbe fatto e
senza molti patemi d'animo.
Qui non si sta a parlare di questioni di censura, qui si sta a
parlare di una discussione che riguarda un qualcosa che è illegale
nel nostro Paese, per quanto qualcuno può decidere di dire "Noi
siamo favorevoli alla legalizzazione e quant'altro", ma che a oggi
purtroppo non è così. E poi stiamo parlando di una
politicizzazione, con una persona che non è terza e che viene a
parlare di come regalare la cittadinanza del paese ovviamente in
cui ci troviamo.
Quindi, Presidente, io mi aspetterei un pochino di più che
un'alzata di spalle dicendo "ah, io non posso farci niente", perché
se lei dice "non posso farci niente" vuol dire che lei condivide il
fatto che all'interno di quest'aula si discuta di prostituzione e
cittadinanza facile. Io comprendo che il ruolo della politica sia
stato spesso associato purtroppo a uno dei mestieri più antichi del
mondo, però ritengo che questa sia una caduta di stile e ritengo
anche che forse, se si fosse voluto evidenziare un qualcosa di
positivo per i giovani, si sarebbe potuto discutere delle questioni
della pandemia, delle questioni della DAD, delle questioni
economiche che hanno messo in ginocchio le famiglie e anche i
giovani. Relegare questa discussione alla prostituzione
oggettivamente mi sembra che sia un po' buttare via sia il ruolo di
questo Consiglio sia il ruolo che il Consiglio dei Giovani
rappresenta all'interno di questa aula. Lei è d'accordo? Ne
prendiamo atto, ovviamente se ne assumerà anche le responsabilità
di fronte all'opinione pubblica.
Presidente -
Le ripeto, Consigliere, che, come lei, ho
appreso di questa scelta che ritengo legittima da parte del Conseil
des Jeunes e ho preso atto di questa decisione, di una scelta di
argomenti certamente originali e discutibili sui quali ognuno può
avere la propria posizione; ma come Consiglio regionale non credo
sia il caso di condizionare le scelte di un'associazione - fra
l'altro lei ha anche partecipato in passato a quelle attività, se
non mi sbaglio - che non può essere, a mio avviso, condizionata in
questo senso. Prendiamo atto delle sue valutazioni, che
comunicheremo agli interessati.
