Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 182 del 31 luglio 1970 - Resoconto
OGGETTO N. 182/70 - Proposta di regionalizzazione del
Consorzio Agrario di Aosta. (Approvazione di Mozione)
Manganoni
(P.C.I.)
- Io, quando ho presentato
quella mozione, la situazione era fina. Oggi io vorrei sapere a che
punto si trova la situazione, quindi delle affermazioni che io
facevo allora erano valide allora, quattro, cinque, sei mesi fa,
quando è...
Montesano (P.S.D.I.)
- 1° febbraio.
Manganoni
(P.C.I.)
- Oggi vorrei che mi si
illustri qual è la situazione di questo Consorzio Agrario.
Dujany
(D.P.)
- La situazione del Consorzio
Agrario non è bella. Il Ministero dell'agricoltura, con suo
decreto, ha posto in liquidazione il Consorzio Agrario di Aosta ed
ha nominato un Commissario liquidatore un paio circa di mesi fa.
Questo Commissario liquidatore è stato affiancato da un altro Vice
Commissario che è stato segnalato dalla Regione.
Successivamente il Commissario stesso liquidatore ha proposto
l'esercizio provvisorio ed ha chiesto all'Amministrazione regionale
di interessarsi del problema, impegnandosi anche eventualmente sul
piano finanziario durante il periodo dell'esercizio provvisorio
qualora il Ministero lo concedesse.
Noi abbiamo sollecitato il ministero per la richiesta
dell'esercizio provvisorio e ci siamo riservati di sentire gli
organi deliberanti per quanto riguarda gli eventuali contributi che
dovremmo concedere limitatamente a questo esercizio
provvisorio.
Indipendentemente da questa situazione il problema si presenta
in questi termini. È opportuno mantenere in piedi questo Consorzio
Agrario? È economicamente possibile mantenerlo in piedi e vale la
pena tenerlo in piedi nell'interesse dei contadini se pur sotto una
forma regionale anziché sotto una forma quale funzionava nel
passato?
Questo mi pare sia un po' il succo della questione. Noi
riteniamo che in questo momento non siamo in condizioni di poter
rispondere in un modo chiaro in quanto non abbiamo tutti gli
elementi di valutazione soprattutto sul piano economico ed
organizzativo per poter sapere se quest'azienda possa essere
validamente sostenuta.
Quindi questo è un po' il problema a cui deve rispondere il
Consiglio, cioè il ministero dovesse concedere l'esercizio
provvisorio per un periodo di pochi mesi, noi, la Regione, possa
prendere a suo carico eventuali oneri passivi che dovessero
verificarsi in questo breve periodo di gestione. Questo periodo
potrebbe naturalmente dire ad ognuno di noi, se vale la pena di
mantenere in piedi questo organo in cui tra l'altro ci sono dieci,
dodici persone che vi lavorano e sono state licenziate circa dieci
giorni fa con un periodo di preavviso per la durata di un mese.
Manganoni
(P.C.I.)
- Di fronte a questa situazione
nuova esposta dal Presidente che io ignoravo, così conoscevo la
situazione di allora e non quella di adesso, naturalmente sorgono
molte perplessità. Una delle prime preoccupazioni è quella per i
dipendenti perché si ha almeno assicurato loro un nuovo posto di
lavoro? Questo è uno dei problemi di base, che siano stati
licenziati con un mese di preavviso però sono licenziati. Ora io
non li conosco questi dipendenti, non sapevo neanche esattamente
quanti erano. Adesso so che sono dieci o dodici. Comunque una delle
preoccupazioni nostre dovrebbe esse quella che questi non vengano
buttati sul lastrico, almeno ci si interessi per dar loro
un'occupazione. Poi, sulla possibilità di gestirlo come Regione o
meno, qui è naturale che io non possa dire in questo momento si o
no, è un problema che va esaminato, va esaminato il problema con
tutte le sue conseguenze, i fattori positivi e negativi. Io sono
della tesi però che, prima che la Regione prenda una decisione
definitiva, senta almeno la Commissione dell'Agricoltura e poi io
direi, anche per aiutare, magari, di farsi presentare un'altra
mozione ne informi il Consiglio e che tenga informato anche il
Consiglio naturalmente anche la Commissione all'agricoltura.
Bordon (D.C.)
- Poche cose in aggiunta. Anche qui
presentata in febbraio la situazione, in febbraio, del Consorzio
era quella che era oggi. L'abbiamo seguita, abbiamo visto il
passivo, siamo stati i primi a dire che era opportuno che si
rileggesse a fondo tutta questa impostazione e questo risulta dagli
atti, il Presidente della Giunta l'avrà certamente trovato. Però è
indubbia una cosa: se il Consorzio Agrario, si chiami in questo
modo o si chiami in altro modo, però ha una funzione, funzione
calmieratrice per i prezzi per determinati generi per determinati
sementi e quindi ha effettivamente svolto il compito importante in
quanto che è previsto agli agricoltori ad avere merci sementi a dei
prezzi ridotti eccetera. Ora io non so quale sarà il tipo di
condizione che dovrà avere in futuro, se dovrà essere
regionalizzata, se dovrà fare parte di una mente di sviluppo,
qualche cosa di simile, io però penso che questi consigli ce li
potrà dare l'Assessore all'agricoltura che in questo momento è in
tutt'altre faccende affaticato.
Dicevo questi consigli per avere un altro modo di gestione
diverso di un altro, per cui non si abbia a creare di nuovo una
situazione deficitaria come questa. Io penso che gli organi
dell'assessorato all'agricoltura possano consigliarci quali
dovranno essere questi modi di gestione ma è indubbio che qualche
cosa in questo campo si dovrà fare perché il Consorzio Agrario agli
effetti agricoli ha avuto, ha dato i suoi benefici e io penso che
questa situazione così deficitaria, così grave non sia dovuta a
tutta la gestione del Consorzio in Aosta ma, se si va a vedere la
storia, cosa hanno fatto, perché caso mai la faremo in futuro, ma
debba rivedersi perché ci sarà certamente il riverbero dalla
scissione che era venuto dal Consorzio Agrario fra il Canavese e la
Valle d'Aosta per cui risulterà certamente da questo studio che una
certa passività passò dal Canavese ad Aosta.
Ad ogni modo, questo è uno studio che faranno i Commissari ma io
ribadisco e prego l'Assessore all'agricoltura di voler seguire bene
questa pratica perché qualche cosa di analogo bisognerà fare, non
di analogo in campo di passività, ma in campo di beneficio agli
effetti della classe degli agricoltori.
Fosson
(U.V.)
- Io non volevo prendere la parola
su questo argomento ma, dopo quanto sentito dire dal Consigliere
Bordon, devo dire che un certo qualcosa di vecchio viene a galla in
questo momento ed è contrario veramente alle affermazioni che ha
fatto il Consigliere Bordon.
Dico questo senza nessuna... senza niente, il Consigliere Bordon
non credo sia interessato al Consorzio Agrario però una cosa va
detta e poi si vedrà quello che si dovrà fare per il Consorzio
Agrario, lo esaminerà la Commissione, vedrà se dovrà dare
un'impostazione nuova o che, però io vorrei fare due rilievi, due
rilievi che sono stati fatti nel passato dal sottoscritto in
quest'aula o nella vecchia aula ancora del Consiglio regionale e
che purtroppo, con la situazione oggi del Consorzio Agrario,
dimostra che avevamo visto chiaro.
Prima cosa vorrei dire che il Consorzio Agrario in Valle d'Aosta
non ha mai costituito, non ha mai esercitato quella funzione che
avrebbe dovuto esercitare perché, quando ero ancora Assessore
all'industria e commercio, quindi presiedevo il Comitato prezzi,
più volte ho dovuto richiamare il Consorzio Agrario per ritoccare i
suoi prezzi perché le sue analisi di prezzi di vendita erano
superiori dei grossisti che vendevano l'altra merce ad Aosta e
parlo di mangimi, sementi e via dicendo. Questo io l'ho detto e, se
andate a vedere dei vecchi verbali, ne avevo dato atto.
Quindi questa funzione che avrebbe dovuto avere il Consorzio
Agrario non l'ha avuta.
La questione delle macchine agricole. La questione delle
macchine agricole: tutti gli altri commercianti hanno avuto uno
sviluppo, il Consorzio Agrario non l'ha avuto in questo campo.
Quindi è mancato alla sua funzione, è mancato anche alla sua
funzione. Teniamo conto che, quando noi abbiamo chiesto che il
Consorzio Agrario si interessasse della Valle d'Aosta e abbiamo e
avevamo cercato nel Consorzio Agrario di creare, e qui non voglio
fare una lunga discussione, non voglio fare, voglio solo accennare
a un problema, così ma i magazzini per la fontina e abbiamo dato un
fondo al Consorzio Agrario e volevamo che questi magazzini
restassero di proprietà dell'Amministrazione regionale. Forse il
Consigliere Bordon si ricorda gli alti alt che sono venuti fuori in
sede consiliare, allora era Presidente del Consorzio il geometra
Vesan, e si è presa un'altra soluzione cioè quella di dire no, come
deve essere proprietà della Federconsorzi e praticamente noi diamo
un fondo, un contributo a fondo perduto al Consorzio Agrario. E
abbiamo dato questo fondo, questo contributo a fondo perso al
Consorzio Agrario con il risultato che anche questo, oggi, in
seguito a un'azione fallimentare, noi potremmo ancora avere qualche
cosa, recuperare quello che abbiamo dato invece così non
recuperiamo niente.
Ho voluto solo dire questo per sottolineare che il Consorzio
Agrario non ha svolto il suo compito.
Ora, se si deve vedere, io sono d'accordo di esaminare a fondo
la questione ma, prima di impegolarci in altre spese per il
Consorzio Agrario, pensiamoci quattro volte, esaminiamolo pure in
Commissione e non solo nella Commissione Agricoltura, lo
esamineremo insieme però, se abbiamo dinanzi queste cose del
passato, ricordiamocele, ricordiamocele in maniera da non mettere
ancora degli altri milioni senza avere alcun risultato per i nostri
agricoltori.
Questo volevo dire.
Tonino (P.S.I.U.P.)
- Nemmeno io avrei preso la parola se
non fosse intervenuto il Consigliere Bordon a stuzzicare alcune
cose riguardo questo strumento della Federconsorzi di... Intanto il
Consorzio Agrario di Aosta, il quale si dice trovarsi in gravi
difficoltà tanto da prospettare la liquidazione totale, vorrei
aggiungere che per... tali difficoltà si verificheranno anche sui
Consorzi Agrari satelliti che vi sono in Valle. Quindi crisi di
questo vuol anche dire crisi degli altri e, se c'è uno stato di
fallimento per questo Consorzio, può dardi che lo sia anche per
altri.
Vorrei parlare di questo Consorzio Agrario visto non già come un
grosso vantaggio a favore degli agricoltori ma piuttosto con
struttura, con profondi legami con la Federconsorzi la quale ultima
affonda le sue radici su di un tipo di intervento non del tutto
conveniente con le esigenze del contadino.
Diciamo pure come il Consorzio Agrario sia diventato sempre più
a rimorchio di quel grosso carrozzone che è la Federconsorzi con le
conseguenze negative che vanno poi a ripercuotersi nel magro
bilancio degli agricoltori.
Motivo per cui è solamente necessario rivedere tutto il problema
alla ricerca di questo difetto per promuoverne un effetto
negativo.
Bordon (D.C.)
- Io ringrazio i Consiglieri che mi hanno
preceduto perché mi danno dei meriti che io non merito in quanto
che per stuzzicare, per dire qualche cosa vuol dire ampliare un
dibattito. Mi sembra che questo sia il nostro dovere e che gli
elettori ci abbiano mandato qui per questo.
Ma, indipendentemente da certe considerazioni, io non credo di
aver stuzzicato nulla dicendo che per me questo Consorzio Agrario,
che aveva ereditato delle passività in seguito a uno scorporo
avvenuto con il Canavese, ha dovuto trascinarsi dietro
quest'attività.
Io ripeto tutto quello che ho detto prima e anche al Consigliere
Fosson che è vecchio non tanto per l'età ma per vecchia esperienza
e di questa vecchia esperienza se ne serve qualche volta per fare
apparire delle colpe così più o meno sicure che però in questo
momento non ci servono perché non facciamo certamente un processo
al passato. Io ripeto che ho detto allora come dico adesso che
questo Consorzio Agrario ha la funzione di calmierare i prezzi di
sementi, i prezzi di generi alimentari, di tutto ciò che può
servire alla classe degli agricoltori e ripeto quello che ho detto
prima che per me questo Consorzio Agrario, sotto questa forma o
sotto un'altra forma, ha da essere mantenuto in piedi perché questo
è il risultato perché temo che, se dovesse cadere, non dovesse
avere l'aiuto della Regione, noi vedremo forse certi commercianti
privati che si avvarrebbero di questa nuova posizione.
Naturalmente ho ripetuto non so sotto quale forma dovrà essere
condotto, quale sarà la gestione mi sono rimesso semplicemente agli
organi regionali, che è l'assessorato all'agricoltura, che è
competente per questo di voler esaminare attentamente la questione,
lo sottoponga alla Commissione all'Agricoltura, lo sottoponga al
Consiglio, lo sottoponga a chi vuole ma solo questo io mi ero
permesso di richiamare.
Maquignaz
(D.P.)
- È vero che ero stato incaricato
di esaminare il problema del Consorzio Agrario però è pur vero che
la situazione era molto complessa e oggi come oggi noi non abbiamo
ancora degli elementi sufficienti per poter dimostrare che questo
Consorzio potrebbe effettivamente avere questa azione calmieratrice
nei confronti e nell'interesse di tutti gli agricoltori della
Valle. Cioè, oggi come oggi, il Consorzio non lo aveva più questo
potere, diciamo, di fare l'azione calmieratrice per la situazione
deficitaria in cui si veniva a trovare.
Quindi io ritengo che questo esercizio provvisorio, se verrà
concesso, ci permetterà di approfondire e di esperimentare proprio
cosa potremmo fare per renderlo utile per gli agricoltori della
Valle.
Dujany
(D.P.)
- Se non c'è più nessuno che prende
la parola, io chiederei al presentatore della mozione, nel caso che
volesse mantenere la mozione, di rettificare il deliberato in
questo modo: "
delibera che l'Assessore all'agricoltura, di
concerto con la Commissione permanente per l'Agricoltura,
sottopongano rapidamente al Consiglio regionale
" vecchio testo.
Poi nuovo testo:
"il risultato dello studio della situazione
economico amministrativa del Consorzio Agrario ed esamini se
esistano le condizioni per costituire un Ente a dimensione
regionale economicamente sano nell'interesse dei
contadini".
Montesano (P.S.D.I.)
- Consigliere Manganoni accetta la
proposta del Presidente? Allora mettiamo ai voti la mozione così
modificata. Chi è favorevole alzi la mano. Contrari? Astenuti? Il
Consiglio approva.
