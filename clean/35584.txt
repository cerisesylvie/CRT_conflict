Classificazione
CONSULTE COMMISSIONI E ORGANI COLLEGIALI
STATUTO



Oggetto del Consiglio n. 71 del 25 luglio 2013 - Resoconto
OGGETTO N. 71/XIV - Nomina dei componenti di parte regionale
in seno alla Commissione paritetica di cui all'articolo 48 bis
dello Statuto speciale per la Valle d'Aosta, introdotto
dall'articolo 3 della legge costituzionale 23 settembre 1993, n.
2.
Président -
L'article 8 de la loi régionale n° 6 du 17
avril...non, pardon, ho sbagliato anche cartellina...scusate.
Apriamo la discussione. Qualcuno intende intervenire? Ha chiesto la
parola il Presidente Rollandin.
Rollandin (UV)
- Sì, grazie Presidente.
La Commissione paritetica, prevista dall'articolo 48 bis dello
Statuto, inserito nella legge costituzionale n. 2 del 1993, ha il
compito fondamentale di elaborare gli schemi di decreti legislativi
recanti disposizioni in attuazione dello Statuto e, aspetto ancora
più importante, le disposizioni per armonizzare la legislazione
dello Stato con l'ordinamento della Valle d'Aosta. Nel corso degli
anni l'operato della Commissione paritetica ha alternato momenti
sicuramente produttivi e momenti di
impasse
, legati a
difficoltà soprattutto per la parte dei rapporti tra gli eletti
regionali e quelli ministeriali. Dal 2008 al 2013 sono state
approvate importanti norme di sistema, quali l'istituzione della
Sezione regionale di controllo della Corte dei Conti e la revisione
dell'ordinamento finanziario della Regione, oltre alle norme di
attuazione in materia di edilizia residenziale pubblica. Altre
norme importanti sono state approvate, ma non hanno trovato ancora
concreta applicazione, si pensi alle norme sul trasporto
ferroviario e sulla sanità penitenziaria. Altre ancora sono state
licenziate dalla Commissione paritetica, approvate dal Consiglio,
ma non sono ancora state approvate dal Consiglio dei ministri, come
la norma in materia di ordinamento linguistico e archivi storici e
altre. Una situazione questa che testimonia delle difficoltà che ci
sono per avere da parte del Governo delle attenzioni nei confronti
di quelle che sono normative regionali. Un'assenza di attenzione
politica da parte del Governo che ha quindi lasciato campo libero
alla burocrazia ministeriale con cui le norme di attuazione già
licenziate dalla Commissione paritetica. Mi riferisco alle
difficoltà che ci sono, ad esempio, per la sanità penitenziale, che
non è ancora stata regolata, e con altri sistemi. Noi quindi ci
auguriamo che adesso si possa procedere, tenuto conto
dell'affermazione del Ministro Delrio che ringrazio per
l'attenzione che ha avuto nei confronti delle Regioni su queste
tematiche e che ha garantito di attivare al più presto questo
meccanismo così importante. Per queste ragioni noi proponiamo
all'attenzione del Consiglio, come proposta, le figure del
professor Angeletti, uscente, il dottor Barbagallo e, come esperto
costituzionalista, Roberto Louvin, che credo abbia già fatto parte
della Commissione paritetica e che quindi potrà dare un supporto a
quest'attività che la Commissione paritetica farà.
Presidente
- Ci sono richieste di intervento? Se non ci
sono richieste di intervento, possiamo mettere in votazione.
Distribuiamo quindi le schede per la votazione. Invito poi il
Consigliere Segretario a procedere con l'appello per la
votazione.
Appello nominale
Consiglieri presenti: 35
Votanti: 35
Schede bianche: 17
Hanno riportato voti:
- Robert Louvin: 18
- Barbagallo: 18
- Angeletti: 18
Risultano quindi eletti Barbagallo, Louvin e Angeletti.
Possiamo passare al punto 53 all'ordine del giorno.
