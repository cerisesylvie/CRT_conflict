Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2193 del 23 maggio 1991 - Resoconto
OGGETTO N. 2193/IX Concessione di un contributo straordinario
di lire 75.000.000 alla "Cooperativa a r.l. Via Antica Zecca" per
l'organizzazione della III edizione della manifestazione di musica
rock denominata "Sfaccettature".
PresidenteDo lettura del testo della delibera:
Deliberazione Il Consiglio delibera
1) di approvare la concessione di un contributo straordinario di
lire 75.000.000 (settantacinquemilioni) alla "Cooperativa a r.l.
Via Antica Zecca" per l'organizzazione della 3° edizione della
rassegna di musica rock denominata "Sfaccettature" che si terrà ad
Aosta dal 6 al 9 giugno 1991;
2) di approvare e di impegnare la spesa di lire 75.000.000
(settantacinquemilioni) da imputare in parti uguali ai capitoli
57260 ("Contributi straordinari ad Enti e Associazioni culturali ed
educative per manifestazioni ed iniziative culturali e
scientifiche") e 64320 ("Contributi e sussidi ad istituzioni ed
organismi vari per attività nel settore del turismo e del tempo
libero") del bilancio preventivo della Regione per l'anno 1991 che
presentano la necessaria disponibilità;
3) di stabilire che alla liquidazione si provveda ai sensi
dell'art. 58 della legge regionale 27 dicembre 1989, n. 90, tenendo
presente che tale contributo è soggetto alla ritenuta d'acconto del
4 per cento, prevista dal D.P.R. n. 60 del 29 settembre 1973, in
due rate:
- la prima di lire 50.000.000 (cinquantamilioni) a titolo di
acconto non appena la presente deliberazione sarà divenuta
esecutiva;
- la seconda di lire 25.000.000 (venticinquemilioni) su
presentazione di un documentato rendiconto a manifestazione
avvenuta.
Presidente
Ha chiesto di parlare l'Assessore alla
Pubblica Istruzione Rusci, ne ha facoltà.
Rusci (PRI)
Mi sembra che dalla delibera si evinca
una descrizione piuttosto dettagliata della manifestazione. Per il
terzo anno consecutivo la Cooperativa Antica Zecca, nell'ambito del
progetto giovani, organizza questa manifestazione di musica rock;
l'Amministrazione regionale contribuisce all'organizzazione della
manifestazione con un contributo di lire 75.000.000, che è pari al
33 per cento delle spese sostenute dalla cooperativa stessa.
La manifestazione è interessante sotto due profili: 1) risponde
ad una esigenza che è sentita soprattutto dal pubblico giovane nei
confronti del rock e dei derivati musicali dal rock, nel senso che
tra l'altro queste serate musicali si trasformano anche in un
momento di confronto con musica di momenti storici e continentali
differenti; 2) grazie al supporto di Rai Tre e del network di Rete
105, sembra con diretta radiofonica su Rai Stereo Uno, anche questa
manifestazione contribuisce a veicolare l'immagine della nostra
Regione.
Presidente
La discussione è aperta. Ha chiesto di
parlare il Consigliere Andrione, ne ha facoltà.
Andrione (UV)
Je reconnais qu'on a le droit
d'aimer la musique qu'on veut; je voudrais simplement faire une
recommandation à M. l'Assesseur: s'il était possible, en dépensant
un peu moins, de tenir également des concerts de musique classique,
peut-être de musique de chambre. Il est quelque chose de plus de ce
qu'on fait par rapport à ce qu'on dépense pour d'autres
musiques.
Presidente
Ha chiesto di parlare l'Assessore alla
Pubblica Istruzione Rusci, ne ha facoltà.
Rusci (PRI)
La raccomandazione è sicuramente
accetta; comunque credo che il cartellone della Saison Culturelle,
più una serie di altri momenti musicali, non ultimo
l'organizzazione dei concerti passata ieri in Consiglio regionale,
è una risposta a quel tipo di utenza.
Presidente
Pongo in votazione la delibera in
oggetto:
Esito della votazione
Presenti, votanti e favorevoli: 31
Il Consiglio approva all'unanimità
