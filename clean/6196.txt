Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 639 del 7 giugno 1984 - Resoconto
OGGETTO N. 639/VIII - RINNOVO, IN VIA PROVVISORIA E
TEMPORANEA, DELL'INCARICO DI COMMISSARIO REGIONALE PRESSO LA
GESTIONE APPALTATA DELLA CASA DA GIOCO DI SAINT-VINCENT -
APPROVAZIONE E FINANZIAMENTO DI SPESA.
PRESIDENTE:
I Signori Consiglieri hanno ricevuto la
proposta della Giunta circa il rinnovo in via provvisoria e
temporanea dell'incarico di Commissario regionale presso la Casa da
Gioco di Saint-Vincent. C'è la richiesta della Giunta di iscrizione
all'ordine del giorno immediata, quindi ai sensi del 2° comma
dell'art. 50 del regolamento è necessaria la maggioranza dei 2/3
dei componenti del Consiglio.
Ha chiesto di parlare il Consigliere Mafrica, ne ha facoltà.
MAFRICA - (P.C.I.):
Poiché riteniamo che questo incarico
debba essere comunque assegnato, voteremo a favore dell'iscrizione
d'urgenza di questo oggetto. Dobbiamo però rilevare che la Giunta
ha aspettato all'ultimo minuto. Se il Consiglio oggi non accettasse
l'iscrizione d'urgenza, la Giunta non potrebbe deliberare perchè
era un compito di competenza del Consiglio; se lo facesse, la
Commissione di Coordinamento dovrebbe respingere la delibera che
dovrebbe essere portata in approvazione al prossimo Consiglio, a
fine giugno, cioè oltre la scadenza dell'incarico dell'attuale
Commissario.
Quindi invitiamo per il futuro la Giunta a tenere conto delle
scadenze.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN - (U.V.):
Il faut dire que ce que vient de dire
le Conseiller Mafrica c'est vrai, mais - comme M. Mafrica peut
comprendre - il y a eu quelques problèmes de la part de la Junte
pour arriver à préparer cette délibération, dans le sens d'évaluer
la possibilité à l'égard de cette charge de Commissaire, qu'il
fallait prévoir afin qu'il soit nommé dans le délai de temps
prévu.
Il faut tenir compte du fait que s'il n'y avait pas cette
échéance, qui est justement le 18 du mois de juin, on aurait dû
prévoir une séance spécifique du Conseil.
Pour éviter qu'il y ait cet engagement de la part du Conseil, on
avait prévu de le porter aujourd'hui à l'attention du Conseil, car
la Junte n'aurait pas délibéré sans passer au Conseil. Cela je veux
le souligner, parce qu'il s'agit d'une question assez
importante.
Nous retenons quand même que le travail fait par M. Sanchioli
soit sans doute satisfaisant et donc pour ces raisons, même en
sachant que de la part de l'intéressé il n'y avait pas tellement
envie de continuer dans cette charge, qui est assez lourde, nous
avons demandé à M.
Sanchioli de rester là encore pour 6
mois, afin de donner le temps aux différentes forces politiques
d'examiner mieux le problème et proposer d'autres noms.
Nous souhaitons que le Conseil veuille renouveler cette charge
et donc voter cette délibération.
PRESIDENTE
: Ai sensi del 2° comma dell'art. 50 del
Regolamento interno del Consiglio, metto in approvazione
l'iscrizione d'urgenza dell'oggetto: "Rinnovo, in via provvisoria e
temporanea, dell'incarico di Commissario regionale presso la
gestione appaltata della Casa da Gioco di Saint-Vincent -
Approvazione e finanziamento di spesa".
ESITO DELLA VOTAZIONE
Presenti: 30
Votanti: 30
Maggioranza: 24
Favorevoli: 30
Il Consiglio approva all'unanimità
PRESIDENTE:
Do lettura del testo della delibera:
IL CONSIGLIO REGIONALE
DELIBERA
1°) di prorogare sino alla data del 18.12.1984, al Signor
Alessandro Sanchioli, l'incarico delle funzioni di Commissario
regionale presso la gestione appaltata della Casa da Gioco di
Saint-Vincent;
2°) di attribuire al predetto Commissario incaricato un
compenso mensile lordo omnicomprensivo di £ 5.000.000
(cinquemilioni) più IVA, dando atto che la stessa graverà sul cap.
23150 del bilancio preventivo della Regione per l'anno 1984 ("Spese
per incarichi speciali ..."), che presenta la necessaria
disponibilità;
3°) di dichiarare, per specifiche ragioni d'urgenza,
immediatamente eseguibile la presente deliberazione.
PRESIDENTE:
Dichiaro aperta la discussione sulla
proposta.
Ha chiesto di parlare il Consigliere Baldassarre, ne ha
facoltà.
BALDASSARRE - (P.S.D.I.):
Ho votato a favore
dell'iscrizione d'urgenza all'ordine del giorno, però devo far
rilevare che questi metodi che adotta questa maggioranza - e mi
auguro che questa maggioranza si avvii verso i funerali e poi
subito alla sepoltura, perchè ha combinato tanti guai alla Valle
d'Aosta che per definirli non esistono limiti - non li posso
condividere.
Ho visto, già dal dicembre dell'anno scorso, che si arriva in
Consiglio con urgenza quando si tratta di problemi del Casinò di
Saint-Vincent. Ribadisco ancora le critiche che avevo mosse in
occasione della nomina del Signor Sanchioli a Commissario regionale
al Casinò. Avevo votato contro la prima volta, avevo votato contro
la seconda volta, ribadisco il voto negativo anche in questa
occasione proprio per i presupposti che ho affermato prima.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Evidentemente la battuta di Longo,
ieri sera, che parlava di sepoltura della Giunta Vetere a Roma, ha
fatto scuola; Longo non ha pensato ad un'altra sepoltura più
importante, quella del Governo di cui è Ministro, ma la sepoltura è
comunque argomento all'ordine del giorno.
Il nostro Gruppo, per quello che riguarda il merito della
deliberazione, si asterrà per vari motivi. Il Consiglio aveva
nominato Commissario il Signor Sanchioli per 3 mesi, rinnovabili
per altri 3. L'impegno che allora si era preso era quello di
cercare una soluzione che avesse il carattere di una maggiore
durata, quindi più definitiva. Invece la proposta di riconfermare
Sanchioli ha perlomeno questo aspetto, che dobbiamo sottolineare:
all'interno delle forze di maggioranza (oltre che non sappiamo se
si è trovato un accordo per il 4 luglio) per ciò che riguarda la
nomina del Commissario si è al punto di prima; la soluzione
definitiva non è stata approvata, si arriva in Consiglio in ritardo
e si ripropone la conferma per altri sei mesi. Non so se poi si
userà la scusa della riconferma di Sanchioli per prolungare la
Giunta: il Commissario è stato riconfermato per sei mesi, fin
quando dura il Commissario dura la Giunta! Non so se è questa
l'intenzione, ma il discorso ci pone di fronte ad una indecisione
della maggioranza, per cui ci asteniamo perchè non è una proposta
definitiva che possa meritare un giudizio politico.
Per quanto riguarda l'operato del Signor Sanchioli, non abbiamo
rilievi particolari da fare; quando è stato chiamato dalla
Commissione ha dato tutte le indicazioni richieste e ha eseguito le
disposizioni che venivano dalla Giunta o dal Consiglio.
Però il metodo con cui viene riproposta la sua conferma ed anche
l'ammontare di quanto gli viene concesso come indennità, che
avevamo già criticato per la sua entità, non ci consentono di
esprimere un giudizio diverso dall'astensione.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Anche il nostro sarà un voto di
astensione, ma non per l'uomo perchè, ha ragione il Consigliere
Mafrica, anche in sede di Commissione ha dimostrato di essere molto
corretto nei confronti dell'Amministrazione, della Commissione
stessa ed ha dimostrato anche competenza, il che non guasta.
Ci lascia invece perplessi questo carattere di provvisorietà
ormai generalizzata: qui non c'è più niente di definitivo. Si
potrebbe fare anche un po' di polemica, ma ci asteniamo dal farlo;
diciamo solo che l'intero corpo dei controllori, incluso anche chi
li dirige, dovrebbe avere un assetto più definitivo. Questo ci
preoccupa perchè l'atteggiamento di esserci e non esserci può
essere nocivo al fatto che si attui un controllo più accurato
possibile.
Siccome la situazione riguarda tutti, dal Commissario fino
all'ultimo controllore, è un atteggiamento che richiede decisioni
definitive. Avremmo preferito che Sanchioli fosse proposto, per
quelle considerazioni che sono state fatte, con carattere di
definitività, ed invece siamo alla prorogatio.
Ne prendiamo atto, ci spiace che si lasci ancora questo stato di
incertezza a gravare sul Casinò, si vede che non si sono trovate
soluzioni di tipo diverso ed andiamo fino al 18 dicembre, dopo
questa ultima proroga ne chiedete poi un'altra?
Noi ci asterremo proprio per una valutazione di ordine politico
e non personale.
PRESIDENTE:
Ha chiesto di parlare il Consigliere Aloisi,
ne ha facoltà.
ALOISI - (M.S.I.):
Dichiaro che voterò a favore del
rinnovo di questo incarico al Colonnello Sanchioli, perchè l'uomo,
il tecnico Sanchioli ha dimostrato capacità, professionalità e
competenza e ce ne vorrebbero molti di Sanchioli in questa nostra
Regione: potremmo allora risolvere molti problemi.
Il concetto è che negli ambienti dove ci vogliono delle persone
che abbiano competenza e capacità, bisogna inserire i tecnici e non
i politici.
Questa è la motivazione per cui voterò a favore del rinnovo
dell'incarico.
PRESIDENTE:
Trattandosi di votazione di persona, si
procede per votazione segreta:
VOTAZIONE A SCRUTINIO SEGRETO
ESITO DELLA VOTAZIONE
Presenti: 30
Votanti: 21
Favorevoli: 19
Contrari: 2
Astenuti: 9 (Bajocco, Breuve', Cout, Dolchi, Mafrica, Millet,
Pascale, Tonino e Torrione)
Il Consiglio approva
