Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3049 del 24 settembre 1987 - Resoconto
OGGETTO N. 3049/VIII - ORDINE DEI LAVORI. ISCRIZIONE DI NUOVI
OGGETTI ALL'ORDINE DEL GIORNO DELL'ADUNANZA.
PRESIDENTE:
Ha chiesto di parlare il Consigliere
Torrione, per mozione d'ordine, ne ha facoltà.
TORRIONE (P.S.I.):
Volevo solo far notare ai colleghi ed
anche alla Giunta che gli oggetti che restano da esaminare sono
piuttosto numerosi, inoltre ci sarà la iscrizione di cinque ordini
del giorno, per cui chiederei di concordare una riunione dei
Capigruppo per decidere se è praticabile la strada di esaminare
alcuni oggetti ed altri rinviarli ad altra seduta.
Chiedo al Presidente del Consiglio se è possibile mettere in
votazione la iscrizione degli ordini del giorno.
PRESIDENTE:
Pongo in votazione l'iscrizione all'ordine
del giorno dei seguenti oggetti, ai sensi del 2° comma dell'art. 50
del Regolamento interno del Consiglio:
1)
Ordine del giorno presentato dai Consiglieri
SANDRI, TORRIONE, STÉVENIN, MAQUIGNAZ, BALDASSARRE, DE GRANDIS,
BENEFORTI e MAFRICA, concernente:
"Preoccupazione del Consiglio regionale della Valle d'Aosta
per l'applicazione di norme penali limitative del diritto di
opinione dei cittadini";
2)
Ordine del giorno presentato dai Consiglieri
STÉVENIN, DE GRANDIS, BORBEY, BALDASSARRE, TORRIONE, MAFRICA,
SANDRI, MAQUIGNAZ, PEDRINI e BERTI, concernente:
"Iniziativa per la trasformazione della pena di morte
comminata a Paula Cooper ";
3)
Ordine del giorno presentato dai Consiglieri
TORRIONE, PASCALE e BREUVÈ, concernente:
"Dissenso del Consiglio regionale nei confronti
dell'atteggiamento tenuto dal Movimento di Villeneuve sul tema del
Parco Nazionale del Gran Paradiso ".
4)
Ordine del giorno presentato dal Consigliere
ALOISI, concernente:
"Condanna del Comunicato emesso da "Le Mouvement de
Villeneuve" sulla vertenza relativa al Parco nazionale del Gran
Paradiso";
5)
Ordine del giorno presentato dal Consigliere
BALDASSARRE, concernente:
"Dissenso del Consiglio regionale nei confronti del
comportamento del Movimento di Villeneuve sul problema del Parco
Nazionale del Gran Paradiso".
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
