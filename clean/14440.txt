Classificazione
CONSIGLIO REGIONALE
Attività consiliare d'aula


Resoconto integrale del dibattito dell'aula
Oggetto del Consiglio n. 977 del 9 novembre 1994 - Resoconto
OGGETTO N. 977/X - Ratifica di deliberazione adottata dalla
Giunta regionale in via d'urgenza.
Oggetto n. 8167 in data 13 ottobre 1994:
Approvazione del
progetto esecutivo e dell'appalto mediante pubblico incanto dei
lavori di ripristino delle opere idrauliche esistenti lungo il
torrente Clavalité in Comune di Fénis. Approvazione ed impegno di
spesa.
Presidente -
La parola all'Assessore
dell'agricoltura, forestazione e risorse naturali, Vallet.
Vallet (UV) -
Je présente un amendement pour
adapter cette délibération aux mesures prévues dans le décret du 30
septembre 1994, n° 559, qui prévoit la possibilité pour
l'Administration d'exclure automatiquement les offres qui dépassent
le 20 pour cent de la moyenne des offres parvenues.
Presidente -
La parola al Consigliere Tibaldi.
Tibaldi (LN) -
Per avere alcune delucidazioni su
questo progetto di appalto, di che opere idrauliche si tratta, e
come viene fatto l'intervento della Regione.
Presidente -
La parola all'Assessore
dell'agricoltura, forestazione e risorse naturali, Vallet.
Vallet (UV) -
Si tratta di ricostruire opere di
difesa sfondali che sono state demolite dall'alluvione del
settembre dell'anno scorso. Opere che si trovano in parte a monte e
in parte a valle del ponte di Miseregne in Comune di Fénis.
Presidente -
Passiamo alla votazione della
delibera emendata.
Presenti, votanti e favorevoli: 30
Il Consiglio approva all'unanimità
Deliberazione - Il Consiglio
Visto il parere della III Commissione consiliare permanente;
Delibera
1) di ratificare, ad ogni effetto, la seguente deliberazione
adottata dalla Giunta regionale in via d'urgenza e salvo ratifica
da parte del Consiglio:
Oggetto n. 8167 in data 13 ottobre 1994:
Approvazione del
progetto esecutivo e dell'appalto mediante pubblico incanto dei
lavori di ripristino delle opere idrauliche esistenti lungo il
torrente Clavalité in Comune di Fénis. Approvazione ed impegno di
spesa.
2) di apportare alla deliberazione di cui al punto 1) i
sottoriportati emendamenti:
Il punto 3) del deliberato è sostituito dal seguente:
"3) di incaricare il Servizio Sistemazioni Idrauliche e di
Difesa del Suolo dell'Assessorato dell'Agricoltura, Forestazione e
Risorse Naturali di provvedere agli adempimenti di cui alle leggi
vigenti, con riserva di aggiudicazione, anche in caso di un'unica
offerta purché valida, alla ditta migliore offerente sulla base dei
prezzi unitari di capitolato, dando atto che per la partecipazione
all'appalto è richiesta l'iscrizione all'A.N.C. alla categoria 10/B
per l'importo di lire 3.000.000.000 per le imprese che intendono
presentarsi singolarmente e per categorie ed importo adeguato per
quelle imprese che intendono partecipare in raggruppamento e che
per i lavori di cui si tratta troverà applicazione il comma 9
dell'articolo 5 del D.L. 30 settembre 1994, n. 559, disponendo che
si procederà all'esclusione automatica della gara delle offerte che
presentino una percentuale di ribasso superiore di oltre il 20 per
cento rispetto alla media aritmetica di tutte le offerte
ammesse".
Il punto C) del bando di gara è sostituito dal seguente:
"C) Procedura e criterio di aggiudicazione: pubblico incanto ai
sensi degli articoli 63 e seguenti del R.D. 23 maggio 1924, n. 827,
e successive modificazioni, per un importo a base d'asta di lire
1.940.000.000=, incaricando l'Assessorato dell'Agricoltura,
Forestazione e Risorse Naturali di provvedere agli adempimenti
necessari stabilendo che l'aggiudicazione verrà effettuata nei
confronti del soggetto che avrà presentato migliore offerta ai
sensi del combinato disposto dagliarticoli 73, lettera c), e 76
(commi primo, secondo e terzo) del R.D. sopra indicato ed ai sensi
del comma 9 dell'articolo 5 del D.L. n. 559 del 30 settembre 1994,
con esclusione automatica dalla gara delle offerte che presentino
una percentuale di ribasso superiore di oltre 20 per cento rispetto
alla media aritmetica dei ribassi di tutte le offerte ammesse".
3) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320.
Presidente -
La seduta è tolta.
La seduta termina alle ore 12,56.
