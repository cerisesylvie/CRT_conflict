Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 193 del 22 luglio 1971 - Resoconto
OGGETTO N. 193/71 - Disegno di legge regionale recante:
"Norme per il controllo dei conti consuntivi degli Enti locali in
Valle d'Aosta.
Dujany
(D.P.)
-
Con la presentazione di
questo disegno di legge si tende a creare alcune norme per il
controllo dei conti consuntivi locali in Valle d'Aosta.
Nell'articolo 1 si prevedono le modalità per il controllo dei conti
consuntivi dei Comuni, dei Consorzi e degli Enti comunali ed
assistenziali e degli Istituti pubblici di beneficienza e
assistenza in Valle d'Aosta.
Nell'articolo 2 si prevedono le modalità e gli organi preposti a
questo controllo, controllo che fino ad ora non era mai stato
effettuato in un modo metodico, con questa legge riteniamo di poter
stabilire un certo controllo attraverso un'apposita Commissione
nominata con le norme previste in questa legge ove siano
rappresentati, rappresentanti del Consiglio regionale con le
rappresentanze delle minoranze e dal quale si possa avere una
visione più generale e globale del comportamento di queste
Amministrazioni locali e in modo che si possano dare indicazioni
valide alle Amministrazioni stesse sul piano preventivo a seguito
naturalmente di un controllo del consuntivo dei vari bilanci.
Montesano (P.S.D.I.)
- Chi chiede la parola? Consigliere
Dolchi.
Dolchi (P.C.I.)
- Noi abbiamo già detto in Commissione e
ribadiamo il nostro parere favorevole al disegno di legge regionale
per il controllo dei conti consuntivi, è un argomento che
giustamente trova con questo progetto di legge una sua definitiva o
perlomeno una sua sistemazione e tiene conto delle, come ho già
detto anche nella relazione, di uno stato di necessità anche perché
non essendo approvati, non essendo esaminati i conti consuntivi
degli Enti locali, chi è stato Amministratore comunale sa bene come
questo arrecasse un certo nocumento alla regolarità della vita
amministrativa per quegli adempimenti che la legge prescrive nei
confronti degli Amministratori e dell'adozione dei conti consuntivi
che pur adottati dai Consigli comunali, non avevano poi la
conclusione del loro iter mancando l'approvazione regionale,
perlomeno l'approvazione tutoria, tenuto conto della particolare
posizione della Regione autonoma valdostana nei confronti della
Corte dei Conti ecc., ecc., cose che non ribadisco.
Ci piace sottolineare, l'ha detto anche il Presidente della
Giunta, come in questo caso è stato accolto il principio
dell'istituzione di una Commissione, di una Commissione come
abbiamo affermato stamattina di carattere democratico, nel senso
che le designazioni competono per alcuni membri al Consiglio
regionale.
Se dobbiamo fare un rilievo, è che ci sembra che a differenza di
tante altre analoghe Commissioni esistenti, o alle altre - non dico
tante - e alle altre analoghe Commissioni esistenti che hanno
competenza in materia di controllo e di tutela che siano direi in
proporzione due su quattro, notevolmente presenti funzionari che in
altre Regioni sono sì incaricati dell'istruttoria di tutte le
pratiche, ma che non fanno parte integrante come nella proposta
della Giunta delle Commissioni di controllo. È, così,
un'osservazione sul carattere della composizione della Commissione,
non possiamo comunque che felicitarsi che per questo settore di
controllo, settore particolarmente delicato si è giunti alla
proposta della nomina delle Commissioni, pertanto senza riprendere
più la parola per dichiarazione di voto, annuncio il voto
favorevole del Gruppo comunista.
Montesano (P.S.D.I.)
- Altri che chiedono la parola?
Assessore Chantel.
(Chantel:
No, no) ...Bene, aveva alzato
la mano! Nessun altro chiede la parola? Allora si passa alla
votazione articolo per articolo. Chi è favorevole alzi la mano:
contrari, astenuti. Unanimità.
Allora io do approvati gli articoli se non ci sono
osservazioni.
Articolo 1 - Il Consiglio approva.
Articolo 2 - Il Consiglio approva.
Articolo 3 - Il Consiglio approva.
Articolo 4 - Il Consiglio approva.
Articolo 5 - Il Consiglio approva.
Articolo 6 - Il Consiglio approva.
Articolo 7 - Il Consiglio approva.
Articolo 8 - Il Consiglio approva.
Articolo 9 - Il Consiglio approva.
Articolo 10 - Il Consiglio approva.
Articolo 11 - Il Consiglio approva.
Si passa alla votazione a scrutinio segreto.
Risultato della votazione: presenti 28, votanti 28, maggioranza
15, favorevoli 26, contrari 2. Il Consiglio approva.
Si passa all'oggetto n. 10.
