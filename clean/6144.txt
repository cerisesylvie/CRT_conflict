Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 587 del 30 maggio 1984 - Resoconto
OGGETTO N. 587/VIII - INTERVENTI A FAVORE DELLE FAMIGLIE E
DELLE PERSONE PORTATRICI DI HANDICAPS - (Interrogazione)
PRESIDENTE:
Do lettura dell'interrogazione presentata dal
Consigliere Pedrini.
INTERROGAZIONE
Messo a conoscenza sia a voce che per scritto della
disagevole situazione in cui versano numerose famiglie, a causa di
figli handicappati.
Constatato come appartenenti a dette famiglie perdono il
posto di lavoro in quanto l'assistenza deve essere continua e
quindi si trovano pure in difficilissime condizioni finanziarie e
conseguenti problemi;
INTERROGA
l'Assessore competente se vi è allo studio qualche
provvedimento al fine di affrontare questo annoso problema e se non
si ritiene di dedicare un reparto ospedaliero o
creare un
istituto parastudiomedico ove
possano essere assistiti
questi nostri figli handicappati
Si ringrazia.
PRESIDENTE
: Ha chiesto la parola l'Assessore alla Sanità
ed Assistenza Sociale Marcoz; ne ha facoltà.
MARCOZ (U.V.):
Vorrei illustrare al Consigliere Pedrini
come l'Assessorato si sta muovendo sul tema dei portatori di
handicap. Noi seguiamo la legislazione regionale vigente che
prevede interventi per favorire gli inserimenti di lavoratori
portatori di handicap e applichiamo la legge n. 85 sempre dell'81
"Norme sull'inserimento nella vita sociale"; la legge n. 66 dell'83
riguardante il piano socio-sanitario triennale e la deliberazione
del Consiglio regionale n. 485 del 17/9/1982. Queste sono le leggi
attualmente in vigore.
Come primo intervento, l'Assessorato va incontro alle esigenze
economiche di questi portatori di handicap: seguiamo in modo
particolare le pensioni, gli assegni di accompagnamento, i sussidi
familiari. Chiaramente il sostegno economico è già qualcosa, ma per
questa gente ci vuole molto di più! I servizi sociali stanno
seguendo in modo particolare l'assistenza domiciliare, l'assistenza
scolastica e post-scolastica; si stanno costruendo i centri diurni
di sostegno, come quello di Hône che è prossimo alla inaugurazione.
Tuttavia, malgrado questi nuovi centri, l'aiuto per questi nostri
amici portatori di handicap non è ancora sufficiente e quindi i
servizi speciali dell'Assessorato si occupano anche
dell'integrazione civile dei portatori di handicap. Poco tempo fa
si è discusso in Consiglio sui corsi di addestramento professionale
per handicappati inseriti nell'attività quotidiana, abbiamo portato
avanti il loro inserimento nelle scuole dell'obbligo. Intervenendo
all'interno della riforma sanitaria, non prevediamo ricoveri in
istituti vari oppure in reparti ospedalieri.
Ho ricevuto anch'io, per conoscenza, la lettera del Presidente
dei portatori di handicap che ci informa dell'istituzione di una
commissione apposita per la tutela dei portatori di handicap, che
noi contattiamo e con la quale verifichiamo gli interventi a favore
dei portatori di handicaps.
Pensiamo di essere sulla giusta strada, anche se la riforma
sanitaria è talmente innovativa da essere irta di difficoltà che
noi cerchiamo di superare. Credo che la risposta data al
Consigliere Pedrini sia abbastanza chiara. Sono ben accette anche
altre idee innovative, perchè tutto serve per migliorare la
situazione.
PRESIDENTE
: Ha chiesto la parola il Consigliere Pedrini;
ne ha facoltà.
PEDRINI (P.L.I.):
Ringrazio il Presidente per aver
convocato la riunione e per avermi concesso la parola e ringrazio
l'Assessore per la risposta assai esauriente.
Vorrei però che fosse chiarito il concetto di "assistenza
scolastica": se per assistenza scolastica si intende che il bambino
è assistito in modo da permettere alla madre di andare a lavorare,
io sono d'accordo, in caso contrario, no. Vorrei al riguardo una
risposta chiara.
