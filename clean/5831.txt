Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 254 del 15 dicembre 1983 - Resoconto
OGGETTO N. 254/VIII - RETTIFICHE ALLE DELIBERAZIONI
CONSILIARI N. 244/VIII, N. 246/VIII E N. 248/VIII IN DATA 14
DICEMBRE 1983.
PRESIDENTE
: Do lettura del testo della delibera:
Il
Consiglio
DELIBERA
di apportare le seguenti rettifiche alle deliberazioni di
seguito indicate:
-
OGGETTO N. 244/VIII in data 14 dicembre 1983:
APPROVAZIONE DI NUOVE NORME PER L'ASSEGNAZIONE DELLE BORSE DI
STUDIO ISTITUITE ALLA MEMORIA DELL'ABATE G. TRE-VES E DEL PROF. G.
BOSON.
- all'art. 2 - ultimo comma - del bando di concorso, il termine
del "31 dicembre 1983" è modificato in "31 gennaio 1984".
-
OGGETTO N. 246/VIII in data 14 dicembre 1983:
APPROVAZIONE DI NUOVE NORME PER L'ASSEGNAZIONE DI UNA BORSA DI
STUDIO DI LIRE 500.000 ISTITUITA ALLA MEMORIA DEL PROF. G.
BROCHEREL.
- all'art. 2 - ultimo comma - del bando di concorso, il termine
del "31 dicembre 1983" è modificato in "31 gennaio 1984".
-
OGGETTO N. 248/VIII in data 14 dicembre
1983:
APPROVAZIONE DELLE NORME RELATIVE ALLA CONCESSIONE DI
ASSEGNI DI STUDIO A STUDENTI UNIVERSITARI PER L'ANNO ACCADEMICO
1983/1984 - APPROVAZIONE ED IMPEGNO DI SPESA.
- il punto 1°) del deliberato è sostituito dal seguente:
"1°) di approvare le sotto riportate norme per l'attribuzione
degli assegni di studio a studenti universitari per l'anno
accademico 1983/84;"
- il punto 4°) del deliberato è soppresso.'
PRESIDENTE:
La parola all'Assessore alla Pubblica
Istruzione Faval; ne ha facoltà.
FAVAL - (U.V.):
Chiedo scusa al Consiglio.
Vorrei proporre alcune semplici rettifiche, di carattere
formale, ad alcuni oggetti che abbiamo votato ieri. Si tratta di
questo: per quanto riguarda l'oggetto n. 27 e n. 29, poiché l'art.
2 in queste borse di studio intitolate una all'Abate Treves e al
prof. Boson e l'altra alla memoria del prof. Brocherel prescriveva
la scadenza per la presentazione della domanda per il 31 dicembre
'83, ma evidentemente gli interessati non avrebbero tempo
sufficiente, propongo che la modifica all'art. 2 dica appunto che
"le domande così documentate dovranno pervenire all'Assessorato
alla Pubblica Istruzione ecc. entro e non oltre il 31 gennaio
1984".
Per quanto riguarda invece l'oggetto iscritto al n. 31, nella
parte deliberativa, il punto n. 1 viene sostituito dal seguente:
"DELIBERI di approvare le sotto riportate norme per l'attribuzione
di assegni di studio a studenti universitari per l'anno accademico
1983-1984". Grazie.
PRESIDENTE:
Se il Consiglio non ha nulla da aggiungere,
metterei in votazione queste rettifiche formali testè annunciate
dall'Assessore alla Pubblica Istruzione.
ESITO DELLA VOTAZIONE
Presenti votanti e favorevoli: 20
Il Consiglio approva all'unanimità
