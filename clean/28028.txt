Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 212 del 9 ottobre 1970 - Resoconto
OGGETTO N. 212/70 - Varia. - Alluvione in Liguria.
Montesano (P.S.D.I.)
- Signori Consiglieri, le notizie
portateci dalla Radio-Televisione e dai giornali nel corso della
giornata di ieri e di oggi hanno fatto apprendere a tutti noi la
sciagura che si è espletata e si è protratta anche nella giornata
di oggi in Liguria. Ogni anno noi assistiamo nell'autunno a queste
sciagure che investono regioni di Italia e quasi come un fenomeno
ricorrente che mette all'attenzione degli organi responsabili il
problema gravissimo per l'arginamento dei fiumi e dragaggio degli
stessi.
È un problema che va visto in sede prevenzionale, perché
altrimenti noi avremo negli anni prossimi le stesse sciagure che
hanno colpito diverse Regioni d'Italia negli anni passati.
Oggi il Consiglio prende parte al dolore che ha colpito le
famiglie di Genova e della Liguria e prende parte con vivo
rammarico alla constatazione che nei decenni trascorsi queste
provvidenze non siano state adeguatamente attuate e pertanto
prospettano per gli anni futuri sciagure consimili.
Noi eleviamo in questa sede un pensiero riverente alle vittime,
che sono già decine, e speriamo che non aumentino e facciamo
l'augurio e l'auspicio che queste sciagure non abbiano a ripetersi
per il futuro.
Dujany
(D.P.)
- Il Presidente della Giunta, a nome
della Giunta, si associa alle parole pronunciate dal Presidente del
Consiglio, per il suo nome e del Consiglio, e ritiene opportuno di
informare il Consiglio che seguirà lo sviluppo della situazione
onde poter intervenire in modo tangibile a favore delle popolazioni
danneggiate.
Montesano (P.S.D.I.)
- Ora, desidero ricordare al
Consiglio che esiste ancora, negli uffici di Presidenza, un residuo
del fondo alluvionati, residuo riferito alla raccolta fatta tra la
popolazione della Valle d'Aosta in occasione dell'alluvione della
Val Sesia; ebbene, dicevo, residuo, che io adesso non posso dire
nelle cifre, ma che si aggira sul milione mezzo e che potrà essere
messo a disposizione di eventuali aiuti, qualora il Consiglio
decidesse in merito a questa nuova alluvione che ha colpito la
Liguria.
Germano (P.C.I.)
- Io vorrei ricordare - sono d'accordo
con le proposte del Presidente della Giunta -, vorrei ricordare che
in quella occasione era stata costituita una Commissione
consiliare, composta da tutti i Capigruppo e direi, non me lo
auguro, ma quando queste cose succedono dopo un giorno di pioggia
non abbiamo bisogno di ripetere la questione in Consiglio, ma il
Presidente del Consiglio convochi la Commissione e la Commissione
esprimerà il parere... (
Montesano: ...
cioè la Commissione è
fatta dai Capigruppo...) ...dai Capigruppo e dalla Presidenza.
