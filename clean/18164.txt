Classificazione
AMMINISTRAZIONE REGIONALE


Resoconto integrale del dibattito dell'aula
Oggetto del Consiglio n. 1257 del 5 aprile 2000 - Resoconto
OGGETTO N. 1257/XI Approvazione dell'assunzione del debito
per sanzioni amministrative conseguenti a violazioni di norme
tributarie che gli amministratori, i rappresentanti ed i dipendenti
della Regione commettano nello svolgimento delle loro mansioni
senza dolo o colpa grave.
Deliberazione Il Consiglio
- rilevato che dal 1° aprile 1998 è entrato in vigore il Dlgs.
18.12.1997, n. 472 che ha apportato notevoli mutamenti in tema di
sanzioni amministrative per le violazioni di norme tributarie e, in
particolare, ha introdotto il principio della personalizzazione
delle sanzioni per cui "la sanzione è riferibile alla persona
fisica che ha commesso o concorso al commettere la violazione";
- rilevato, inoltre, che tale principio è applicabile anche nel
caso di violazioni commesse dai dipendenti o dai rappresentanti
negoziali degli Enti pubblici nell’adempimento dei
propri doveri d’ufficio e che, fino a prova
contraria, si presume autore il soggetto che ha sottoscritto ovvero
compiuto gli atti ritenuti illegittimi da parte
dell’organo accertatore;
- preso atto che a carico dell’Ente pubblico è
comunque prevista una responsabilità solidale rispetto al
dipendente per il pagamento della sanzione e che la legge
sopracitata prevede che, per i soli casi di violazioni commesse
senza dolo o colpa grave, l’Ente datore di lavoro
può assumere il debito dell’autore della violazione
ai sensi dell’art. 11, comma 6, Dlgs. 472/97 e la
sanzione non può essere eseguita per un importo superiore a lire
100.000.000;
- considerato che la rapidissima e complessa evoluzione della
normativa che coinvolge l’Ente quale soggetto
passivo d’imposta determina in capo ai dipendenti
incaricati dell’adempimento delle norme tributarie
sempre maggiori incertezze interpretative ed applicative;
- ritenuto, quindi, di avvalersi della possibilità di accollo
prevista dal citato art. 11 del Dlgs. 472/97;
- richiamata la l.r. 07.12.1979, n. 66 (art. 1, 1° comma, lett.
t);
- richiamata la deliberazione della Giunta regionale n. 25 in
data 13 gennaio 2000 concernente l’approvazione del
bilancio di gestione per l’anno 2000 e per il
triennio 2000/2002, con attribuzione alle strutture dirigenziali di
quote di bilancio e degli obiettivi gestionali correlati e di
disposizioni applicative;
- visto l’articolo 8 del decreto legislativo 22
aprile 1994, n. 320, come modificato dall’articolo 1
del decreto legislativo 16 febbraio 1998, n. 44, in ordine alla
sottoposizione dell’atto a controllo;
- visto il parere favorevole rilasciato dal Direttore della
Direzione Finanze dell’Assessorato del Bilancio,
Finanze e Programmazione, ai sensi del combinato disposto degli
articoli 13, comma 1 - lett. e) e 59 - comma 2 - della legge
regionale n. 45/1995, sulla legittimità della presente
deliberazione;
Delibera
1) di assumere in capo alla Regione il debito
dell’autore della violazione nei casi in cui le
violazioni alle norme tributarie, che abbiano inciso sulla
determinazione e/o sul pagamento di tributi e tasse dovuti dalla
Regione, siano commesse senza dolo o colpa grave dai dirigenti o
dai dipendenti, nell’adempimento delle proprie
funzioni o incombenze d’ufficio;
2) di incaricare la Giunta regionale, per quanto di competenza,
di provvedere all’esecuzione degli atti necessari
per l’assunzione del debito, senza esperire il
regresso, nello specifico caso di sanzioni irrogate a
rappresentanti negoziali o dipendenti della Regione a fronte di
violazioni commesse senza dolo o colpa grave dagli stessi
nell’esercizio delle funzioni del proprio
ufficio;
3) di demandare all’Ufficio di Presidenza del
Consiglio, per quanto di competenza, di provvedere
all’esecuzione degli atti necessari per
l’assunzione del debito, senza esperire il regresso,
nello specifico caso di sanzioni irrogate ad amministratori o
dipendenti del Consiglio regionale a fronte di violazioni commesse
senza dolo o colpa grave dagli stessi nell’esercizio
delle funzioni del proprio ufficio.
Président
La parole à l'Assesseur au budget, aux finances
et à la programmation, Agnesod.
Agnesod (UV)
Questa delibera è una delibera di carattere
generale, di base su cui attivare con provvedimenti specifici
eventuali casi di intervento. È l'applicazione di una norma
contenuta nel decreto legislativo n. 472/97. Avevamo seguito
insieme alle altre regioni l'evoluzione delle procedure per
arrivare a questa delibera; non c'è stata l'approvazione ancora,
quindi siamo la prima regione assieme a molti comuni che già
l'hanno applicata, probabilmente perché c'è stata adesso la
scadenza elettorale.
Abbiamo deciso in questo momento però di portarla in Consiglio,
di proseguire per completare quanto previsto da questo decreto
legislativo in quanto a dicembre è in scadenza la polizza
assicurativa e a maggio dovremmo già avviare la procedura di bando
di gara per provvedere in merito, quindi in questo momento questa
delibera è una delibera di carattere generale.
Devo aggiungere soltanto che presenterò un emendamento
sostitutivo dei punti 2 e 3 del deliberato per chiarire in maniera
più puntuale e funzionale il contenuto della stesura che era stata
fatta. L'emendamento proposto infatti tende ad attribuire in
maniera più chiara le competenze fra l'organo esecutivo e l'organo
legislativo, quindi fra gli amministratori e i dipendenti della
Giunta e i consiglieri e i dipendenti del Consiglio, da una parte
la competenza ricade sulla Giunta, dall'altra sull'Ufficio di
Presidenza del Consiglio.
Il testo che invece era stato preparato poteva essere
interpretato in maniera non chiara. In questo modo sono più
distinte le due competenze, di conseguenza agiranno i due organi:
la Giunta per quanto riguarda gli amministratori e i propri
dipendenti e l'Ufficio di Presidenza del Consiglio per i
consiglieri e i dipendenti del Consiglio.
Président
Je donne la lecture de l'amendement présenté par
l'Assesseur Agnesod:
Emendamento I punti 2) e 3) della deliberazione di cui al
punto 24) dell'o.d.g. dell'adunanza del Consiglio regionale del 5 e
6 aprile 2000 sono così sostituiti:
"2) di incaricare la Giunta regionale, per quanto di competenza,
di provvedere all’esecuzione degli atti necessari
per l’assunzione del debito, senza esperire il
regresso, nello specifico caso di sanzioni irrogate a
amministratori, rappresentanti negoziali o dipendenti della Regione
a fronte di violazioni commesse senza dolo o colpa grave dagli
stessi nell’esercizio delle funzioni del proprio
ufficio;
3) di demandare all’Ufficio di Presidenza del
Consiglio, per quanto di competenza, di provvedere
all’esecuzione degli atti necessari per
l’assunzione del debito, senza esperire il regresso,
nello specifico caso di sanzioni irrogate a consiglieri,
rappresentanti negoziali o dipendenti del Consiglio regionale a
fronte di violazioni commesse senza dolo o colpa grave dagli stessi
nell’esercizio delle funzioni del proprio
ufficio."
Je soumets au vote la délibération dans le texte qui découle de
l'amendement présenté par l'Assesseur Agnesod:
Conseillers présents: 22
Votants: 17
Pour: 17
Abstentions: 5 (Beneforti, Comé, Curtaz, Lattanzi, Squarzino
Secondina)
Le Conseil approuve.
