Classificazione
ZONA FRANCA



Oggetto del Consiglio n. 198 del 23 ottobre 2013 - Resoconto
OGGETTO N. 198/XIV- Interpellanza: "Iniziative per la
riattivazione dei buoni benzina".
Président
- Pour l'illustration, la parole à la collègue
Fontana.
Fontana (PD-SIN.VDA)
- Grazie Presidente.
Con quest'interpellanza vogliamo porre l'attenzione sul problema
del caro-benzina, si tratta di un tema sicuramente molto importante
che è stato oggetto per molto tempo di grandi dibattiti e di tanti
confronti e anche da un certo punto di vista giuridico complesso.
In risposta a diverse iniziative dell'opposizione su questo tema,
lei, Presidente Rollandin, aveva sostenuto che c'erano i
presupposti per risolvere la questione dei buoni benzina, che venga
ripresa sia a livello statale sia a livello europeo. Nel 2011 la
Corte costituzionale ha detto "sì" al Friuli Venezia Giulia per
quanto riguarda la possibilità di fare degli sconti sui carburanti
che non incidono sulla fiscalità; evidenziata anche l'iniziativa
della Regione Lombardia relativa alla carta sconto, misura che
consente ai residenti dei 244 comuni di confine con la Svizzera di
acquistare la benzina con uno sconto a 35 centesimi al
litro...penso che la Valle d'Aosta stia attraversando una crisi
economica non indifferente, un intervento di sconti sui carburanti
sarebbe una boccata d'ossigeno per tutti i cittadini valdostani.
Vogliamo sapere se le buone intenzioni, confermate in Consiglio
regionale ed espresse altresì durante la recente campagna
elettorale, di riattivare i buoni benzina siano diventate proposte
concrete e se intenda concertare con i Parlamentari valdostani
iniziative atte a coinvolgere il Governo nazionale. Grazie.
Président
- Merci. Pour la réponse, la parole au
Président Rollandin.
Rollandin (UV)
- Grazie Presidente.
La collega ha risollevato un problema che è già stato oggetto di
discussione in quest'aula. Per quanto riguarda gli interventi del
Friuli Venezia Giulia e della Lombardia, voglio ricordare che essi
sono legati al problema della concorrenza in quanto Comuni
frontalieri. In Friuli e in Lombardia ultimamente, come lei ha
correttamente detto, i Comuni interessati sono quelli che sono in
qualche modo confinanti e che utilizzano una disponibilità
finanziaria dello Stato che ha un limite: scattato quel limite,
cioè quelle che sono le disponibilità, non si fa più nulla, quindi
è una situazione temporale. Voglio ricordare che, ad esempio, per
quanto riguarda la Svizzera, il differenziale si è ancora ridotto,
diversamente dalla Francia, che ha un differenziale ancora alto, ma
per la Svizzera è minimale oggi, tant'è che, se lei va di là, lo
può vedere, quindi quello è un discorso per i Comuni
frontalieri.
Per quanto riguarda invece il tema dei buoni benzina, noi su
questo punto abbiamo intenzione di riprendere questa situazione che
la Valle d'Aosta ha ancora, legata alla viabilità o, meglio, alla
mobilità soprattutto delle valli, è passato il tempo, ma non ha
risolto quello che era il problema del collegamento, che era alla
base dei buoni benzina e che poi è stato, purtroppo, annullato con
la decisione che non è stata a suo tempo impugnata da parte del
Parlamento...impugnata la decisione di Bruxelles del 2003, era già
stata presa...
Noi riteniamo che le condizioni per riproporre questa tematica
ci siano, quindi abbiamo già visto con i Parlamentari come
intervenire e dovremo intervenire a livello nazionale in modo tale
che sia portata all'attenzione dell'Unione europea e della
commissione competente una procedura che permetta di fare
riflettere su questo tema, in quanto viene a surrogare
quell'addizionale che era all'origine dei buoni benzina come
differenziale. Oggi stiamo valutando...i trasporti nelle
valli...noi sappiamo benissimo che il sistema attuale non risolve
il problema degli abitanti, in quanto i pullman sappiamo che,
purtroppo, nelle valli viaggiano quasi vuoti ed il problema...tutti
si spostano con i propri mezzi, tant'è che si erano anche previsti
servizi taxi e così via. Tutto questo porta a dire che non è come
nella valle centrale dove ci sono comunque le alternative. Questa è
una ragione su cui stiamo ragionando per riprendere questo dossier
e portarlo all'attenzione della commissione competente.
Presidente
- La parole à la collègue Fontana.
Fontana (PD-SIN.VDA)
- Mi sembra che ci sia la volontà
politica di riprendere questo problema dei buoni benzina, anche
perché se ne era discusso...anche in campagna elettorale era stata
una promessa e i cittadini ci chiedono a che punto siamo. Quello
che le chiedo veramente, Presidente, è che sia un impegno
abbastanza veloce e non che passino anni, io ho capito che non è
una cosa semplice, però cerchiamo veramente di seguire questo
problema perché, visto il momento che stiamo attraversando,
veramente, i valdostani sono in ginocchio con questa questione dei
trasporti e questa sarebbe veramente una boccata d'ossigeno, anche
perché, in un momento di crisi del genere, dobbiamo veramente fare
il possibile, comunque, appena ci saranno delle novità, penso che
me lo dirà. Noi staremo attenti a questo problema. Grazie.
Président
- Merci. Point 12 à l'ordre du jour.
