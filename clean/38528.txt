Classificazione
AGRICOLTURA
ASSETTO DEL TERRITORIO
Urbanistica e pianificazione territoriale



Oggetto del Consiglio n. 2050 del 21 aprile 2016 - Resoconto
OGGETTO N. 2050/XIV - Approvazione di mozione: "Impegno ad
attivare un'attività di censimento dei terreni incolti".
Viérin M. (Presidente) -
Punto all'ordine del giorno n.
46, la parola al collega Roscio.
Roscio (ALPE) -
Come dice già il titolo dell'oggetto,
stiamo parlando di trovare degli strumenti che siano da supporto
alla programmazione dello sviluppo delle attività agricole della
regione. Queste opportunità sono emerse durante la discussione
avvenuta in Commissione quando, discutendo sulla proposta di legge
n. 73 che è stata presentata dai colleghi dell'UVP, per il recupero
degli appezzamenti incolti abbandonati legati alla viticoltura,
abbiamo audito anche i rappresentanti dei viticoltori.
Durante le audizioni il discorso si è un po'ampliato, si è
arrivati a discutere sulla programmazione, sullo sviluppo
dell'intero settore agricolo. Una delle criticità portate
all'attenzione dei commissari, era il fatto che la Regione Valle
d'Aosta ad oggi non disponesse di uno strumento tecnico, che era
questa carta vocazionale, per cui diventava difficile programmare
quale tipo di sviluppo, quale tipo di coltura si volesse fare nella
nostra regione.
In più, dall'altro lato, vi è l'esigenza di applicare
-
come altre Regioni già hanno fatto, ma non la Valle d'Aosta
-
la legge nazionale del 1978, che riguarda il recupero
delle terre incolte o abbandonate.
Da questo nasce l'idea di individuare quali strumenti e quali
soggetti siano deputati a trovare queste misure e con quali
modalità. Vi sono anche le difficoltà che hanno manifestato i
comuni, dicendo che non dispongono delle risorse e nemmeno delle
competenze tecniche per poter andare a individuare nel loro
territorio quali siano gli incolti, quali siano i fondi da
destinare ad altre colture.
Ecco perché, prendendo spunto proprio dalle audizioni,
bisognerebbe andare a individuare i comuni della regione che sono
interessati da questo tipo di sviluppo e da lì declinare
puntualmente tutte le azioni che seguono. Quindi, dal punto di
vista tecnico, il reperimento dei terreni, quale utilizzo farne,
partire dal punto di vista operativo per poi arrivare a sviluppare
dei protocolli che siano di supporto a tutti i comuni della
regione.
Non mi dilungo ulteriormente, ma la nostra mozione chiede al
Governo di andare a redigere questa carta vocazionale, entro, noi
indichiamo come tempi, centoventi giorni. Accanto a questo, siccome
i comuni sarebbero chiamati a operare sul loro territorio,
chiediamo di affiancare i comuni per risolvere le carenze
manifestate, utilizzando il personale tecnico che già esiste e che
già è impiegato nel comparto pubblico della Regione.
Su questo ci siamo già confrontati con l'assessore, che potrà
dare dei chiarimenti per riuscire ad assolvere questo impegno che
noi chiediamo.
Presidente -
La parola al collega Grosjean.
Grosjean (UVP) -
Seulement pour réaffirmer l'importance
de la restructuration du système agricole valdôtain ; ceci est l'un
des passages, je crois, fondamentaux pour imaginer un futur pour
notre agriculture. C'est vrai, la loi n'est pas encore au bout, on
est encore en train de travailler, mais une des grandes
problématiques, relevée surtout par le Celva, est représentée par
les moyens techniques pour mettre au point cette mesure et je pense
que les mesures techniques sont disponibles auprès de l'assessorat
de l'agriculture.
Je crois que ce sera vraiment fondamental et ensuite on en
discutera encore avec une résolution présentée afin de revoir toute
une série des moyens et des méthodes de travail, parce que, dans ce
moment de manque de financements, il faut travailler avec la tête
et donc on doit vraiment reprogrammer tout le système.
C'est vrai, les administrations communales n'ont pas les
technologies, mais je crois que maintenant, avec les systèmes
informatiques de contrôle à leur disposition sur le territoire, je
crois que n'est pas une grosse difficulté.
On était parti avec l'idée des vignobles, mais je crois que la
classification des sols envisageait éventuellement d'autres
cultures sur notre territoire, sur notre vallée et ce serait
vraiment important. On n'a jamais eu si peu de terres cultivées, si
non des prairies ; si l'on revient en arrière de trente ou quarante
ans, on avait une surface en prairie beaucoup plus limitée et on
avait une surface fruitière, viticole et cultivée à céréales
beaucoup plus importante. Donc, je crois qu'une classification de
nos terres et une indication sur quel genre de cultures on veut
développer d'ici au futur ce sont toujours plus importantes.
Presidente -
La parola all'assessore Testolin.
Testolin (UV) -
Intervengo prima della chiusura della
discussione generale per riaffermare quello che si è già discusso
ed è stato oggetto del confronto anche in Commissione consiliare
sulla legge presentata sul recupero delle colture viticole e per
l'utilizzo degli spazi incolti, facendoci guidare dalle indicazioni
espresse dal Celva sulla difficoltà economica di poter provvedere
in maniera autonoma al reperimento delle informazioni necessarie a
gestire un sistema di banca dati che possa essere efficace ed
efficiente.
Così come espresso da chi mi ha preceduto, mi ero permesso
anch'io di sottolineare questo approccio, anzi di indicare
l'approccio dell'identificazione delle terre con una vocazione
viticola o frutticola, prima di andare ad identificare poi quali
tipo di azioni mettere in piedi per poter gestire, all'interno dei
territori agricoli, i terreni incolti e come andare a supportare le
amministrazioni comunali in questo passaggio.
Penso che la mozione, così come presentata, sia interessante ma
un po'troppo puntuale su quelle che sono le necessità, quindi,
anche da un confronto nato con i proponenti, siamo a proporre una
modifica nel deliberato che prende in considerazione gli aspetti
che necessitano di un approccio e di una comprensione per capire
quali siano le attività da svolgersi in maniera corretta e
sostenibile, perché ogni azione che viene sviluppata deve
affrontare dei costi sia da un punto di vista delle risorse umane
che bisogna mettere a disposizione, sia da un punto di vista dei
costi finanziari che devono sostenere determinate implementazioni
degli aspetti informatici che possono supportare questo tipo di
attività.
Quindi la proposta andrebbe nella direzione di determinare quali
comuni coinvolgere nelle attività di censimento, perché
evidentemente per quanto riguarda l'aspetto viticolo e frutticolo,
probabilmente non tutti i comuni della regione saranno coinvolti da
questo tipo di analisi e successivamente individuare assieme ai
comuni quali siano all'interno dei terreni agricoli le zone vocate
alle colture pluriennali e quali sono invece quelle incolte,
impegnandoci in questo senso a intervenire principalmente con
personale tecnico del comparto pubblico, quindi con personale
dell'Amministrazione regionale che è già sul territorio, con
personale anche di altri assessorati che potrà supportarci
nell'aspetto tecnologico e con personale anche comunale che magari
può aiutarci sul territorio.
Infine, la proposta andrebbe nella direzione di attivare in
tempi brevi una prima sperimentazione di tali attività in un'area
pilota per addivenire alla predisposizione di uno schema
procedurale replicabile in tutti i territori coinvolti.
Questo potrebbe permetterci di iniziare questo tipo di percorso
che non sarà sicuramente esaustivo e neanche molto breve però -
come è emerso anche in Commissione consiliare, mi sembra che il
collega Gerandin avesse sollecitato questo aspetto: "se mai si
inizia non si arriva mai" - ben venga un inizio di questo tipo di
attività per capire quali sono i costi che bisogna andare a
sostenere dal punto di vista finanziario e quelli che sono invece
da sostenere in termini di organizzazione all'interno
dell'assessorato e delle altre amministrazioni pubbliche.
Quindi saremmo a proporre un emendamento a questa mozione che,
se condiviso, verrà sicuramente appoggiato anche dalla
maggioranza.
Presidente -
La parola al collega Roscio.
Roscio (ALPE)
- Come ha già annunciato l'assessore
Testolin, abbiamo avuto un confronto e ci sembra che l'intenzione,
che lo spirito ultimo sia condiviso, quindi accogliamo la proposta
che viene dall'emendamento, che cerca di trovare una maniera di
declinare meglio dal punto di vista tecnico le azioni, ma l'intento
finale politico, che è quello di cercare uno strumento per
migliorare la programmazione e lo sviluppo del settore agricolo,
rimane invariato. Quindi lo spirito rimane invariato, cambia solo
l'approccio tecnico, quindi noi accogliamo questa proposta e la
condividiamo.
Presidente -
Prima di passare la parola al collega
Grosjean, ricordo che stiamo distribuendo il nuovo testo della
mozione annunciata dal collega Roscio e dall'assessore. Prego,
collega Grosjean.
Grosjean (UVP) -
Solo per ribadire quello che ha già
annunciato il collega Roscio, abbiamo già visto con l'assessore
queste modifiche che non sconvolgono l'obiettivo della mozione, ma
addirittura, per certi aspetti, lo rendono più fattibile e più
praticabile, quindi anche per noi va bene.
Presidente -
Chiudiamo la discussione generale. Passiamo
alla votazione, che si svolgerà sul nuovo testo che è stato
distribuito. Dichiaro aperta la votazione.
Presenti: 34
Votanti: 34
Favorevoli: 34
Il Consiglio approva all'unanimità.
È giunta a questa Presidenza una terza risoluzione, inerente al
tema della caccia, prego di distribuirla.
