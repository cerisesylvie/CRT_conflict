Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 229 del 27 ottobre 1993 - Resoconto
OGGETTO N. 229/X - Disegno di legge n. 9, presentato dalla
Giunta regionale in data 9 settembre 1993: "Concessione di
contributi per la realizzazione di iniziative promozionali di
interesse agricolo".
Articolo 1 - (Generalità)
1. La Regione concede contributi a favore di persone,
associa­zioni, enti pubblici e privati al fine di sostenere ed
incentivare la realizzazione di iniziative di carattere
promozionale nel set­tore agricolo.
Articolo 2 - (Presentazione domande)
1. Per l'ottenimento dei contributi di cui all'articolo 1 gli
inte­ressati devono presentare all'Assessorato regionale
dell'agricol­tura, forestazione e risorse naturali apposita domanda
correda­ta di:
a) relazione descrittiva delle caratteristiche, delle modalità
or­ganizzative e delle finalità dell'iniziativa o dell'intervento
pro­mozionale;
b) previsione dettagliata delle spese e delle eventuali
entrate.
Articolo 3 - (Entità dei contributi)
1. I contributi sono concessi nella misura massima del
cinquan­ta per cento delle spese di organizzazione ritenute
ammissibili.
2. La percentuale di cui al comma 1 può essere elevata fino al
90 percento solo in caso di manifestazioni di particolare
impor­tanza promozionale, le modalità organizzative delle quali
siano direttamente concordate con l'Assessorato regionale
dell'agri­coltura, forestazione e risorse naturali.
3. Le iniziative di cui all'articolo 1 consistono:
a) nell'effettuazione e promozione di studi e ricerche;
b) nella pubblicazione di documenti, libri, pieghevoli e
mani­festi;
c) nell'organizzazione di mostre, congressi, convegni e
dibattiti;
d) nella partecipazione con propri stand a esposizioni, saloni e
manifestazioni di rilevanza locale, nazionale e internazionale;
e) nell'organizzazione di iniziative di carattere promozionale
inerenti il settore agricolo e zootecnico.
Articolo 4 - (Istruttoria e concessione dei contributi)
1. I Servizi agrari ed affari generali o il Servizio assistenza
tecnica, economica, sociale e dello sviluppo agricolo
dell'Asses­sorato, in base al settore di competenza, provvedono
all'istrut­toria delle domande, entro sessanta giorni dal
ricevimento delle stesse, valutando l'ammissibilità delle singole
voci di spesa preventivate.
2. I contributi sono concessi con deliberazione della Giunta
re­gionale.
Articolo 5 - (Liquidazione ed erogazione)
1. I contributi concessi a norma dell'articolo 4 sono liquidati,
previa presentazione di idonea documentazione giustificativa delle
spese sostenute e delle eventuali entrate.
2. Sul contributo concesso possono essere liquidati acconti in
relazione a particolari esigenze organizzative, fino alla
percen­tuale massima del trenta per cento della spesa ritenuta
am­missibile.
3. Il rapporto tra l'ammontare complessivo del contributo
ero­gato e quello delle spese regolarmente giustificate non può
ec­cedere il rapporto tra l'ammontare del contributo inizialmente
concesso e quello delle spese preventivate.
Articolo 6 - (Resoconti e controlli)
1. I soggetti beneficiari dei contributi, ad ultimazione
dell'ini­ziativa per la quale è stato erogato il finanziamento,
sono te­nuti a presentare all'Assessorato regionale
dell'agricoltura, fo­restazione e risorse naturali una relazione
sull'attività svolta, corredata di un resoconto complessivo delle
spese sostenute e a trasmettere tempestivamente al medesimo ogni
ulteriore ele­mento che venisse richiesto ai fini del controllo
sull'effettiva destinazione dei fondi erogati.
Articolo 7 - (Disposizioni finanziarie)
1. L'onere derivante dall'applicazione della presente legge,
previsto in lire 400.000.000, per l'anno 1993, grava sul capitolo
42090, di nuova istituzione, del bilancio di previsione della
Re­gione per l'anno 1993 (Contributi per la realizzazione di
inizia­tive di interesse agricolo) e sul corrispondente capitolo
degli esercizi successivi.
2. Alla copertura dell'onere di cui al comma 1 si provvede
me­diante riduzione di lire 400.000.000 dello stanziamento iscritto
al cap. 42080 (Contributi per lo sviluppo dell'agricoltura e per
l'incremento dei prodotti tipici).
3. A decorrere dall'anno 1994 gli oneri derivanti
dall'applica­zione della presente legge saranno determinati con la
legge di bilancio, ai sensi dell'articolo 15 della legge regionale
27 dicem­bre 1989, n. 90 (Norme in materia di bilancio e di
contabilità generale della Regione autonoma Valle d'Aosta).
Articolo 8 - (Variazione di bilancio)
1. Al bilancio di previsione della Regione per l'esercizio 1993
sono apportate le seguenti variazioni:
a) in diminuzione:
cap. 42080 "Contributi per lo sviluppo dell'agricoltura e per
l'incremento dei prodotti tipici"
lire 400.000.000;
b) in aumento:
programma regionale 2.2.2.03.
codificazione 2.1.1.6.2.2.10.10.04
cap. 42090 (di nuova istituzione)
"Contributi per la realizzazione di iniziative promozionali di
interesse agricolo"
lire 400.000.000.
Presidente -
La parola al Consigliere Perrin
Carlo.
Perrin C. (UV)
-
La legge regionale 6
settembre 1991, n.59, all'articolo 12, comma 1 recita: "Controlli
alla concessione di vantaggi economici. La concessione di
contributi e sovven­zioni e di vantaggi economici di qualunque
genere a persone ed enti pubblici e privati è subordinata alla
determinazione, a mezzo di legge o regolamento regionale, dei
criteri e delle mo­dalità a cui deve attenersi l'amministrazione
regionale". Quindi è opportuno un testo di legge per regolamentare
la promozione nel settore agricolo. Il testo dovrebbe accumunare
tutti i tipi di contributo, visto che ogni assessorato sta portando
le sue pro­poste di legge. Il presente disegno di legge intende
disciplinare la concessione di contributi a persone, enti pubblici
e privati nelle spese sopportate per l'organizzazione di
manifestazioni promozionali nel settore agricolo. Finora i
contributi venivano elargiti senza criteri predeterminati. È
necessario incentivare la promozione agricola, quindi il contributo
previsto va fino al 50 percento; è elevabile al 90 percento solo in
casi di manife­stazioni di particolare interesse concordate con
l'assessorato. Saranno i servizi dell'assessorato che analizzeranno
i pro­grammi e determineranno la spesa ammissibile. La Giunta avrà
facoltà di liquidare delle anticipazioni fino ad un massimo del 30
percento della spesa ammissibile. Il testo di legge è stato
riscritto dalla III Commissione visto che vi sono stati molti
emendamenti e sono questi: all'articolo 3, comma 2, in originale la
percentuale era dell'80 percento, ora è del 90 percento per
uniformare la percentuale a quella dell'assessorato all'am­biente;
all'articolo 4, comma 3, sono stati aggiunti i criteri che i
servizi dovranno seguire per analizzare le domande; viene in­serito
l'articolo 6 che prevede i controlli e il resoconto con le spese
sull'attività svolta; c'è la parte finanziaria che è stata emendata
dalla II Commissione che ha fissato la cifra di coper­tura per il
'93 e ha aperto il capitolo da inserire nei bilanci fu­turi. Penso
che con questa legge si disciplinino i criteri per l'attribuzione
dei contributi che verranno liquidati dalla Giun­ta.
Presidente -
La parola al Consigliere Rini.
Rini (DC) -
Pur essendo favorevolissimo
all'incentivazione di iniziative promozionali agricole mi asterrò
dal voto in quanto non condi­vido la discrezionalità
dell'assegnazione dei contributi. L'arti­colo 3 fissa la misura
massima del contributo, ma la percentua­le è variabile, penso che
sia necessario avere la certezza di trattare tutti allo stesso
modo.
Presidente -
La parola al Consigliere Viérin
Marco.
Viérin M. (DC)
-
Io credo che fosse
migliore il testo origi­nale che riguardava la percentuale di
contributo fino all'80 per­cento, poi al 90 percento, nel caso di
interventi approvati dal Consiglio e le modalità organizzative
concordate con l'assesso­rato all'agricoltura. Nel testo emendato
le competenze decisio­nali passano alla Giunta, questo non mi
sembra logico, riterrei che per manifestazioni importanti fosse il
Consiglio ad esami­nare la cosa.
Presidente -
Chiudo la discussione generale. La
parola al Consigliere relato­re Carlo Perrin.
Perrin C. (UV -
Il testo è stato discusso nelle
Commis­sioni per aver uno stesso indirizzo per le leggi di settore
dei vari assessorati, quindi la discrezionalità cade perché si
fissano dei criteri a priori rispetto alla decisione della
Giunta.
Presidente -
La parola all'Assessore
dell'agricoltura, foreste e risorse natu­rali Vallet.
Vallet (UV) -
Le pouvoir discrétionnaire des
bureaux n'existe pas, dans le sens que les bureaux seront appelés à
vérifier les dépenses qui seront relatives à l'organisation de la
manifestation. En plus je dois dire que nous devons attribuer à
chaque organe les compétences qui lui sont dues. Etablis les
critères il est compétence de la Junte de délibérer; pour ce qui
concerne l'exigence d'avoir un texte organique, la Junte ressent
cette nécessité, mais nous avons du pourvoir avec des initiatives
des assessorats, étant donné qu'il y a toute une série
d'initiatives qui sont bloquées.
Presidente -
Si passa all'esame dell'articolato.
Votiamo l'articolo 1.
Presenti e votanti: 25
Favorevoli: 22
Astenuti: 3 (Bavastro, Linty, Tibaldi)
Il Consiglio approva.
Presidente -
Passiamo alla votazione dell'articolo
2.
Presenti e votanti: 25
Favorevoli: 22
Astenuti: 3 (Bavastro, Linty, Tibaldi)
Il Consiglio approva.
Presidente -
Votiamo l'articolo 3.
Presenti e votanti: 25
Favorevoli: 21
Astenuti: 4 (Bavastro, Linty, Tibaldi e Viérin M.)
Il Consiglio approva.
Presidente -
Votiamo l'articolo 4.
Presenti e votanti: 26
Favorevoli: 23
Astenuti: 3 (Bavastro, Linty, Tibaldi)
Il Consiglio approva.
Presidente -
Votiamo l'articolo 5.
Presenti e votanti: 26
Favorevoli: 23
Astenuti: 3 (Bavastro, Linty, Tibaldi)
Il Consiglio approva.
Presidente -
Votiamo l'articolo 6.
Presenti e votanti: 26
Favorevoli: 23
Astenuti: 3 (Bavastro, Linty, Tibaldi)
Il Consiglio approva.
Presidente -
Votiamo l'articolo 7.
Presenti e votanti: 26
Favorevoli: 23
Astenuti: 3 (Bavastro, Linty, Tibaldi)
Il Consiglio approva.
Presidente -
Votiamo l'articolo 8.
Presenti e votanti: 26
Favorevoli: 23
Astenuti: 3 (Bavastro, Linty, Tibaldi)
Il Consiglio approva.
Presidente -
Votiamo la legge nel suo
complesso.
Presenti e votanti: 26
Favorevoli: 22
Astenuti: 4 (Bavastro, Linty, Tibaldi e Viérin M.)
Il Consiglio approva.
