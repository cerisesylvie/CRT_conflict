Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 196 del 3 aprile 1973 - Resoconto
OGGETTO N. 196/73 - Concessione di un contributo di Lire
sette milioni al Comitato organizzatore dell'VIII Trofeo Mezzalama
nelle spese previste per lo svolgimento dell'omonima
manifestazione, in programma per i giorni 31/5 e 1-2-3/6/1973. -
Approvazione ed impegno di spesa.
Milanesio (P.S.I.)
- Dunque, si tratta di un contributo
da assegnare al comitato organizzatore dell'8° Trofeo Mezzalama,
quell'epica, diciamo così, gloriosa competizione, di sci
alpinistico che è stata rispolverata - è il caso di dirlo - e
ripresa, io ritengo, con un certo tempismo anche perché vi è tutto
un nuovo interesse nei confronti dello sci di fondo, nei confronti
delle gare di sci alpinistico e questo trofeo, che è uno dei più
prestigiosi che si svolge nella nostra Regione, a mio avviso deve e
può trovare continuità oggi, sia pure con rinnovato spirito  e
con nuovi strumenti messi a disposizione dalle tecniche moderne,
tipo elicotteri, radio, ecc. ecc.
Ora, l'organizzazione di questo genere, oltre a richiedere un
apporto insostituibile dell'esercito, della autorità militare,
insostituibile anche perché ci costa poco niente, insostituibile
anche sotto il profilo finanziario, viene però sempre a costare
agli organizzatori, una cifra non indifferente che oscilla in
questo caso, come voi potete vedere dal preventivo di spesa
allegato, sui 21 milioni circa.
Ora, su questi 21 milioni, evidentemente, noi come Ente
pubblico, come Ente territoriale competente siamo chiamati a dare
un contributo, e vediamo nella voce entrate quello che fanno altre
Amministrazioni, altre organizzazioni e, diciamo che su 21 milioni,
il deficit previsto è di circa 7 milioni, gli altri 14 vengono
reperiti attraverso la pubblicità, attraverso la
sottoscrizione.
Quindi, se la Regione può dare questo contributo di 7 milioni,
l'ottavo Trofeo Mezzalama si può ottenere, in difetto di questa
nostra corresponsione l'ottavo Trofeo Mezzalama non si terrà.
Abbiamo già dato nel passato un contributo cospicuo, questo è un
po' più cospicuo di allora, però mi pare che valga la pena di
darlo.
Porta risonanze, prestigio alla nostra Valle e la caratterizza
come essa in realtà è, cioè una Valle Alpina con gare e
competizioni di altissimo livello. Diciamo che il Trofeo Mezzalama
può diventare, se ripreso opportunamente, famoso come la Marcia
Longa o quante altre competizioni, sia pure se si tratta di
competizione diversa a quote molto più elevate.
Ramera (D.C.)
- Semplice osservazione... (
voci
)
...Ah! Cosa ah, c'è gente qui che rompe l'anima tutto il giorno
ripete... Eh, scusa, no, io vorrei solo fare questa
osservazione.
Non conosco il Comitato Organizzatore, quindi sono indipendente
in questo.
Vorrei che l'Assessorato al Turismo facesse leggere questo a
tutte le Società Sportive, perché questo è il modo di essere dei
Dirigenti Sportivi, cioè di venire a chiedere un terzo dei fondi
necessari per fare qualche cosa, se ne sono trovati, a noi non
interessa, questo è il modo di fare dei dirigenti, perché per farsi
pagare tutto, tutti sono capaci a fare i Dirigenti Sportivi o i
Promotori di qualche cosa.
Quindi credo che all'Assessore Milanesio questo documento possa
essere di enorme utilità, quando verranno a chiedere i soldi.
Pedrini (P.L.I.)
- Io sono perfettamente d'accordo con
l'impostazione data dall'Assessore Milanesio.
Ho seguito da vicino tutti i lavori del Trofeo Mezzalama e posso
dire che, sia dal lato amministrativo che sotto i profili
organizzativi, tutto è veramente recepibile e non penso che
succederà quello che è successo la volta scorsa, in quanto si è
dovuto ripetere due volte questo, l'organizzazione ecc., per cui,
veramente, con questi 7 milioni si dovrebbe chiudere ogni
partita.
Noi voteremo pertanto a favore.
Si dà atto che dalle ore 19,10 riassume la presidenza il
Presidente MONTESANO.
Montesano (P.S.D.I.)
- Altri interventi?
Allora chi approva la delibera alzi la mano. Contrari - Astenuti
Il Consiglio approva.
