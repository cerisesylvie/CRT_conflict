Classificazione
ASSISTENZA SANITARIA E OSPEDALIERA
Personale medico e paramedico


Resoconto integrale del dibattito dell'aula
Oggetto del Consiglio n. 1046 del 15 dicembre 1999 - Resoconto
OGGETTO N. 1046/XI Modalità di coinvolgimento del personale
infermieristico nell'attività medico libero professionale in ambito
ospedaliero. (Interpellanza)
Interpellanza In considerazione della legge che disciplina la
libera professione medica in strutture pubbliche;
Preso atto che sono stati predisposti stanziamenti al fine di
rendere possibile tale attività con la definizione di spazi
ambulatoriali appositi;
Considerato il ruolo di sostegno del personale infermieristico a
tale attività;
il sottoscritto Consigliere regionale
Interpella
l’Assessore alla Sanità per conoscere se e con
quali modalità il personale infermieristico verrà coinvolto
nell’attività medico libero professionale attuata
nell’ambito ospedaliero.
F.to: Lattanzi
PrésidentLa parole au Conseiller Lattanzi.
Lattanzi (FI)
Quest'interpellanza si riferisce al
famigerato "decreto Bindi" che, come tutti sappiamo, disciplina a
livello nazionale, naturalmente demandando alle regioni la
regolamentazione, l'opportunità di libera professione per i medici
ospedalieri nell'ambito delle strutture pubbliche.
L'interpellanza chiede con quali modalità l'USL ha previsto
l'utilizzo del personale infermieristico che sarà di supporto e che
è previsto dal "decreto Bindi".
Président
La parole à l'Assesseur à la santé, au
bien-être, et aux politiques sociales, Vicquéry.
Vicquéry (UV)
A dire il vero l'attività libero
professionale precede il "decreto Bindi", ma cercherò di dare
risposta alla domanda che è stata posta dal Consigliere Lattanzi
che chiede all'Assessore di conoscere se e con quali modalità il
personale infermieristico verrà coinvolto
nell’attività medico libero professionale attuata
nell’ambito ospedaliero.
L'USL mi risponde quanto segue:
"Si fa presente che già con deliberazione del direttore
generale n. 1887 del 25 settembre 1998 l'azienda USL ha provveduto
a regolamentare l'attività di supporto del personale tecnico
infermieristico all'attività libero professionale medica.
Nel corso del 1999 l'USL ha emanato un avviso interno per
raccogliere l'adesione del personale interessato a tale attività
ottenendo circa 100 adesioni, 100 nominativi disponibili. Non
appena avrà inizio la nuova organizzazione, il personale che ha
dato la propria disponibilità verrà coinvolto per il necessario
supporto".
Aggiungo che da pochissimo tempo quest'attività è iniziata,
seppure in modo parziale, nell'unità budgetaria di Chirurgia e che,
a fronte del "decreto Bindi" che regolamenta l'aspetto del rapporto
esclusivo più che dell'attività libero professionale, che impone ai
medici di scegliere entro il 31 dicembre, se questa data non slitta
ancora, perché ci sono trattative proprio in questi giorni a
livello di organizzazioni sindacali mediche con il ministro per far
slittare ulteriormente questa data, comunque dal momento in cui i
medici saranno obbligati ad optare, dovranno scegliere per
l'attività intra o extramoenia, ma indipendentemente da questo già
due decreti ministeriali del 31 luglio 1997 definiscono, l'uno:
l'attività libero professionale e incompatibilità del personale
della dirigenza sanitaria e del servizio sanitario e l'altro: linee
guida dell'organizzazione all'attività libero professionale
intramoenia della dirigenza sanitaria e del Servizio sanitario
nazionale.
Qui è chiaramente indicato come può essere svolta l'attività
libero professionale e a quali condizioni perché giustamente, come
è stato detto, tutto viene rinviato a un regolamento aziendale che
per quanto riguarda l'USL è definito con la delibera che ho citato
prima e specificatamente per l'attività libero professionale del
personale non medico si dice che il personale infermieristico,
tecnico e della riabilitazione che partecipa fuori dell'orario di
lavoro all'attività di supporto all'attività libero professionale
ha diritto, a carico della gestione separata dell'attività libero
professionale intramoenia, di cui all'articolo 6 della legge n.
724/94, a specifici compensi da determinare con atto regolamentare
previa contrattazione con le organizzazioni sindacali di categoria.
La partecipazione fuori dall'orario di lavoro ad attività di
supporto nell'attività libero professionale è volontaria.
Questo concetto viene ribadito dall'altro decreto che è stato
assunto in pari data quando dice che le disposizioni del presente
decreto relative ad attività libero professionali intramoenia e
alle modalità per il controllo del rispetto della disponibilità
sull'incompatibilità si applicano a tutto il personale
medico-chirurgo, odontoiatra, veterinario e delle altre
professionalità della dirigenza del ruolo sanitario, farmacisti,
biologi, chimici, fisici e psicologi, nonché ai soli fini
dell'attribuzione degli istituti incentivanti, al restante
personale sanitario dell'équipe e al personale che collabora per
assicurare l'esercizio dell'attività libero professionale.
Allora, se in via di principio l'attività libero professionale
non è consentita al personale non medico e di quelle categorie,
cioè l'infermiere non può fare l'attività libero professionale
fuori dalle mura o comunque all'esterno, è considerata attività di
supporto e in quanto tale, previa contrattazione, viene definita
con regolamentazione dell'USL.
L'azienda con questa delibera del 17 ottobre 1998 ha definito
individuazione e quantificazione del personale di supporto
specifico per l'attività libero professionale sia in aree comuni
che in aree distinte e dice fra l'altro che il personale di
supporto specifico dovrà essere individuato dopo aver sentito le
organizzazioni sindacali, cosa che è stata fatta, e dovrà essere
corrispondente dal punto di vista quantitativo e qualitativo a
quello operante presso le strutture sanitarie nell'attività
istituzionale e poi c'è tutta la suddivisione delle percentuali che
spettano alle varie categorie, compreso il personale
infermieristico.
Questa è la situazione a tutt'oggi, nel senso che se, come mi
pare, l'istanza del Consigliere Lattanzi sia per capire come viene
coinvolto il personale infermieristico, la risposta è che il
personale infermieristico teoricamente disponibile è sulle 100
unità però, essendo un'attività che sta solo adesso cominciando a
rodarsi, sicuramente avremo ancora modo di parlarne perché sia
sotto l'aspetto del compenso incentivante per attività di supporto,
sia sotto l'aspetto dell'attività organizzativa, che deve essere
rigidissima per evitare confusione fra attività istituzionale e
attività libero professionale, dovremo sicuramente ancora
approfondire i temi anche se il regolamento che l'USL ha fatto è
stato oggetto di circa un anno e mezzo, due anni di discussioni con
le organizzazioni sindacali che avevano costituito assieme
all'azienda un gruppo di lavoro tecnico a definirne le modalità
applicative.
Président
La parole au Conseiller Lattanzi.
Lattanzi (FI)
Ringrazio l'Assessore per la risposta. Visto
che è stato così gentile di sottolinearmi che l'attività medica
intramuraria all'Ospedale è antecedente al "decreto Bindi", nel
ringraziarlo gli do un'altra informazione.
È vero che la nuova organizzazione in questo momento prevede una
parziale attività da parte del personale infermieristico a sostegno
di quest'attività medica intramuraria, sapevo già che il
regolamento dell'USL non era ancora stato definito con i sindacati,
altrimenti evidentemente non era necessario fare un'interpellanza;
l'informazione che do all'Assessore è che sappia che è vero che
l'attività è già partita in modo parziale, ma che, non essendo
regolamentata appunto da un regolamento USL, il contributo, il
supporto, l'attività del personale infermieristico oggi è fatta a
sostegno dell'attività medica privata intramuraria all'Ospedale, ma
non regolamentata da nessun tipo di accordo né d'incentivo. Fatto
sta che il personale infermieristico non opera a sostegno dei
medici privati intramurari fuori dall'orario di lavoro, ma lo fa in
orario di lavoro.
È vero che siamo agli inizi, è vero che non è ancora un problema
che è esploso in mano, ma come noi sempre cerchiamo di dare il
nostro contributo, anticipiamo all'Assessore che nella misura in
cui questo tipo di organizzazione e questa legge andasse a regime
con la disorganizzazione che c'è in questo momento, anche seppure
iniziale ed è vero, probabilmente ci troveremmo di fronte a dei
grossi problemi perché oggi noi abbiamo un personale
infermieristico che opera in orario istituzionale e ospedaliero a
supporto di medici privati senza aver determinato le indennità, le
spettanze, le contribuzioni che sono, è vero, indicate a grandi
linee dal "decreto Bindi", ma che, come giustamente dice lei, non
sono state ancora ordine di contrattazione per cui ancora nessuno
ha percepito nulla.
Prima che il problema diventi grosso e che lei venga qui a
chiedere al Consiglio l'ennesima fiducia a sostegno della sua
attività politica, noi la informiamo che forse è meglio che ci
metta le mani politicamente sin da subito, che incentivi l'USL e la
direzione a contattare ed incontrare i sindacati il più presto
possibile, a determinare sia l'organizzazione degli orari di lavoro
e soprattutto le retribuzioni prima che qualcuno faccia
qualcos'altro.
