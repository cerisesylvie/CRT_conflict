Classificazione
ATTIVITÀ CULTURALI
OPERE PUBBLICHE



Oggetto del Consiglio n. 2476 del 21 giugno 2012 - Resoconto
OGGETTO N. 2476/XIII - Interrogazione: "Ultimazione e costi
di gestione dell'ex Cinema Splendor".
Interrogazione
Ricordato che sono trascorsi quasi vent'anni dall'avvio
dell'iniziativa di trasformare l'ex Cinema Splendor in uno stabile
destinato ad uso di spettacoli e di altre manifestazioni
culturali;
Richiamate le nostre numerose iniziative consiliari
sull'argomento;
Constatata la ripresa dei lavori all'interno dello
stabile;
i sottoscritti Consiglieri regionali
Interrogano
l'Assessore competente per conoscere:
1) quale tempistica è prevista per l'ultimazione degli arredi
e quando saranno resi funzionali i locali;
2) se, quando e con quali modalità saranno assunte decisioni
in ordine al nome dello stabile;
3) se, diversamente dall'ultima discussione consiliare, si è
in grado di stimare a quanto ammonti il costo annuale di gestione
dell'immobile e delle attività ad esso collegate.
F.to: Bertin - Giuseppe Cerise - Chatrian - Louvin - Patrizia
Morelli
Presidente
- La parola all'Assessore alle opere
pubbliche, difesa del suolo e edilizia residenziale pubblica, Marco
Viérin.
Viérin M. (SA-UdC-VdA)
- Grazie Presidente.
Ringrazio l'interpellante per l'opportunità che mi dà. Ci
eravamo fermati, se si ricorda il collega, a dicembre 2011, quando
avevamo avuto il contenzioso della ditta Decima contro la mandante
Idroerre ed aspettavamo delle risposte dal tribunale. Avute queste
risposte, siamo ripartiti con i lavori, che ad oggi procedono
normalmente e che dovrebbero finire durante l'arco dell'estate; nei
mesi autunnali ci saranno i collaudi obbligatori, da quelli dei
vigili del fuoco ad altri, quindi sono tempi dovuti per le
prestazioni e le procedure di collaudi vari. Quindi entro fine anno
potremo utilizzare il teatro.
Presidente
- La parola all'Assessore all'istruzione e
cultura, Laurent Viérin.
Viérin L. (UV)
- Merci M. le Président.
A complément d'information sur les autres questions, pour ce qui
est de la dénomination c'est un des éléments qui est en cours
d'évaluation, sur la dénomination ce ne sera plus un ex cinéma,
mais ce sera un théâtre, et nous communiquerons et nous
confronterons sur les mesures à prendre dès que possible.
Pour ce qui est de la question des coûts de gestion, on en avait
déjà parlé, il y a une commission ad hoc qui est en train
d'analyser les coûts de gestion sur la base des dépenses que
supportent aussi d'autres structures analogues pour ce qui est des
dimensions et des types d'usagers; là, nous attendons qu'il y ait
le résultat de cette commission et qu'elle nous communique les
coûts.
Presidente
- La parola al Consigliere Bertin.
Bertin (ALPE)
- Grazie Presidente.
Ci siamo interessati a più riprese di questo argomento, in
questa legislatura, in quanto questa è una struttura importante
sulla quale si sono investiti circa 15.000.000 di euro, una cifra
molto significativa. Sono vent'anni che i lavori sono iniziati e
pare che l'inaugurazione sia imminente...speriamo, sono vent'anni
che aspettiamo! Il fatto che la campagna elettorale del 2013 si
stia avvicinando, aumenta le possibilità che questo nastro
finalmente si tagli, qualcosa di buono, alla fine, le elezioni lo
fanno sempre!
Per quanto riguarda il nome, nostra intenzione è quella di
accelerare i tempi anche per coinvolgere i cittadini nella
definizione di questo spazio, che deve diventare uno spazio loro,
appunto. Far partecipare i cittadini nella scelta del nome poteva
essere l'occasione per iniziare adesso; purtroppo, da quanto ho
capito, verrà calato dall'alto senza particolari metodi per la
scelta. Per quanto riguarda la gestione, mi rendo conto che siete
ancora in ritardo, i ritardi si sommano ai ritardi e non si riesce
bene a definire quali saranno i costi.
Avevamo presentato due anni fa un progetto per la gestione della
struttura, un progetto che prevedeva una fondazione, un meccanismo
certamente complesso, ma che aveva anche l'obiettivo di fornire uno
strumento moderno per gestire questo stabile. Mi rendo conto che
anche dal punto di vista della gestione siamo in ritardo, e
rischiamo di avere il teatro senza sapere bene poi cosa farne.
Grazie.
