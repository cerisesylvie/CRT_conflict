Classificazione
CONSIGLIO REGIONALE
Attività consiliare d'aula



Oggetto del Consiglio n. 475 del 1° aprile 2009 - Resoconto
OBJET N° 475/XIII - Communications du Président de la
Région.
Président
- Puisque le Président de la Région est là, on
revient à l'ordre du jour avec les points qui n'ont pas pu être
discutés ce matin.
La parole au Président de la Région, Rollandin.
Rollandin (UV)
- Merci, M. le Président. Credo che ieri e
oggi avrete già visto dalle cronache dei giornali che hanno
riportato la discussione che in Conferenza Stato-Regioni è stata
avviata per il problema della casa e a quello a cui avevo accennato
in precedenza, dell'impegno che le Regioni si erano prese di dare
una risposta entro martedì, sulla modalità con cui doveva essere
portato avanti il problema della necessità di fare una netta
distinzione fra quelle che erano le competenze da presentare nel
proprio ambito a livello statale, e quelle che sono riservate alle
Regioni sia come proprietà concorrente, sia come proprietà
specifica statutaria, come è per le Regioni a statuto speciale.
Nella giornata di ieri c'è stata la riunione dalla mattina fino a
mezzanotte per siglare l'accordo, in quanto all'inizio c'era stata
una discussione fra le Regioni per quanto riguardava la procedura e
soprattutto il metodo con cui si prevedeva di intervenire con
decreto su alcune materie, che essenzialmente si riferivano alla
semplificazione delle procedure. In ambito paesaggistico la
previsione del rilascio delle autorizzazioni, permessi e degli atti
di assenso comunque denominati, di competenza delle amministrazioni
o organismi statali, dall'altro modifiche e integrazioni per il
rilascio dell'autorizzazione paesaggistica in luogo di quanto
previsto dal decreto attualmente in vigore, ripristinando il
"decreto Urbani", tenuto conto che scade a giugno questo sistema di
autorizzazioni. Stesso discorso per le problematiche antisismiche e
così via, per la VAS come per altri problemi legati a normative che
hanno una valenza comunitaria o statale.
Questa parte è stata nell'accordo definitivo stralciata, sapendo
che faceva da traccia al provvedimento che andrà in Consiglio dei
ministri entro 10 giorni. Da oggi la parte tecnica sta lavorando su
questa bozza per definire, in accordo con le Regioni, come sarà
presentato il decreto da parte del Consiglio dei ministri, che avrà
un grosso effetto sul problema della semplificazione degli atti,
quindi con un apprezzamento generale di queste proposte, anche se
tutti ci siamo resi conto della complessità di tale materia,
soprattutto in alcuni ambienti tipo la parte relativa alla materia
paesaggistica o alla materia delle Sovrintendenze.
Per quanto riguarda invece l'impegno delle Regioni, questo va
nel senso di attivare entro 90 giorni proprie leggi ispirate ai
seguenti obiettivi - che avrete già avuto modo di vedere -:
regolamentare interventi anche attraverso piani, programmi definiti
da Regioni e Comuni per migliorare la qualità architettonica e/o
energetica degli edifici entro il limite del 20% della volumetria
esistente di edifici residenziali uni o bifamiliari e comunque di
volumetria non superiore ai 1.000 metri cubi con un incremento
complessivo massimo di 200 metri cubi, fatte salve le diverse
determinazioni regionali che possono promuovere ulteriore forme di
incentivazione. Ho chiesto alla Presidenza di distribuire il
documento, in modo che per tutti ci sia la possibilità di
ragionarci e di leggere, perché queste sono solo le parti
principali. Mi soffermo su questo, perché a proposito dei limiti di
ampliamento di tali strutture unifamiliari o bilocali c'è da tener
conto che alcune Regioni hanno già legiferato in materia, quindi
molte Regioni dicono:
"ma noi lo abbiamo già fatto, non vorremmo
che questa legge avesse un effetto solo legato al tema della crisi,
vorremmo che questa che è una legge regionale valga per il tempo
che riteniamo opportuno"
. La stessa cosa quindi varrà per tutte
le Regioni, che a loro discrezione potranno dire: "io faccio una
legge che ha valenza", come viene detto dopo, ossia la disciplina
introdotta nelle suddette leggi regionali avrà validità
temporalmente definita non superiore a 18 mesi dalla loro entrata
in vigore, salvo diverse determinazioni delle singole Regioni.
Perché, ripeto, le Regioni che ce l'hanno già hanno dichiarato di
non essere disponibili ad abrogarle nel momento in cui finisce la
crisi, per noi sono elementi che valgono indipendentemente dalla
crisi; questa sarà una valutazione a discrezione della normativa
regionale.
Il punto n. 2, disciplinare interventi straordinari - l'altro
aspetto - demolizione e ricostruzione, in questo si è inserita una
discussione molto ampia sul problema non solo degli abitati, ma
anche dei capannoni industriali, tenendo conto che in molte zone
c'è l'esigenza di una delocalizzazione, quindi sarà anche qui a
seconda delle valutazioni delle Regioni, fare o non fare certe
proposte e poi introdurre forme semplificate e celeri per
l'attuazione degli interventi edilizi che sopra ho riportato. La
valenza nel suo insieme, come misura anticrisi, è di 18 mesi, come
ho detto, salvo l'esigenza di... Se non c'è l'attivazione nei 90
giorni delle leggi regionali, è detto che c'è un accordo per cui
congiuntamente il Presidente della Regione e la Presidenza del
Consiglio dei ministri possono intervenire in termini sostitutivi
proprio per dire dell'urgenza di queste misure. Un altro aspetto è
quello della trasparenza, si introduce anche qui un'attivazione
delle misure come quelle che sono state prese per gli interventi
del 36% di riduzione per le manutenzioni straordinarie, laddove è
obbligatorio avere delle fatture in modo che sia chiaro che si va
contro l'elusione, quello che è il "nero". L'altro aspetto è un
tavolo che dovrà essere aperto con Regioni e Ministeri competenti
per prevedere effettivamente un reale piano casa, che possa anche
utilizzare i proventi legati a queste nuove attivazioni di
meccanismi edilizi per finanziare questi nuovi interventi, altre
norme poi saranno di volta in volta esaminate. Credo quindi che sia
un accordo importante, che ha visto partecipare Regioni a statuto
ordinario e Regioni a statuto speciale. Come vedrete, alla fine di
questo documento, ed è stato messo volutamente alla fine, viene
fatta salva ogni prerogativa costituzionale delle Regioni a statuto
speciale e delle Province autonome, proprio perché si deve tener
conto della valenza degli statuti che sono anche fra le speciali
articolati in modo diverso in materia di urbanistica.
Président
- La parole au Conseiller Secrétaire
Tibaldi.
Tibaldi (PdL)
- Grazie, Presidente. Apprendiamo con
favore queste comunicazioni del Presidente Rollandin, che peraltro,
come già detto da lui, erano state anticipate anche a mezzo stampa
e a mezzo
mass media
fin da questa mattina in merito ai
contenuti e a tale accordo raggiunto. Il piano casa è importante,
primo, perché come sta nelle note ispiratrici di questo
provvedimento va a rimettere in moto una parte dell'economia,
dell'edilizia minore sotto il profilo quantitativo, ma importante
sotto il profilo qualitativo perché si riferisce all'edilizia
abitativa e quindi dà fiato ad un'economia che in questo momento
particolarmente critico sotto un profilo congiunturale deve avere
anche degli inneschi che siano favorevoli e dinamici. È altrettanto
positivo l'aspetto della semplificazione delle procedure in materia
edilizia, che oggi sono quanto mai farraginose. Non mi riferisco
tanto alla Valle d'Aosta, parlo in generale dell'Italia dove ogni
Regione ha adottato delle proprie normative; di conseguenza, il
semplificare le procedure ed evitare ai cittadini utenti di
perdersi in queste prassi burocratiche che sono logoranti e
costose, credo sia un segno di civiltà da parte delle pubbliche
amministrazioni intese in senso lato nei confronti dei
cittadini.
Il terzo aspetto che non è di secondaria importanza è che questo
accordo intervenuto fra le Regioni e la Presidenza del Consiglio
dei ministri, in particolare con il Ministro Fitto, sta ancora una
volta a sottolineare l'attenzione che il Governo sta dimostrando
nei confronti delle autonomie e delle Regioni, che sono le vere
competenti in materia di governo del territorio. Il titolo V della
Costituzione, così come modificato nel 2001, ha sancito
inequivocabilmente che il territorio, l'ambiente e il paesaggio
sono comunque di competenza nostra, sta al buon gusto dei cittadini
e degli amministratori saperlo amministrare ed evitare le brutture
che contraddistinguono purtroppo alcune situazioni evidenti in
molte parti d'Italia. È opportuno sottolineare la conclusione di
questo documento di intenti, che è stato siglato fra le parti, dove
viene fatta salva ogni prerogativa costituzionale delle Regioni a
statuto speciale e delle province autonome, che qui è scritto a
chiare lettere e che va ulteriormente ad evidenziare e rafforzare
quanto ho prima detto.
Direi che sarebbe buona cosa che, visto che quando sarà
approvato il decreto, si parla di questi dieci giorni, le Regioni
hanno i tre mesi canonici di tempo per intervenire, che il Governo
regionale da una parte e la III Commissione della quale faccio
parte lavorassero in sinergia per individuare le norme più proficue
per disciplinare e applicare questa materia in maniera compiuta per
i casi inerenti il nostro territorio.
Président
- La parole au Conseiller Louvin.
Louvin (VdAV-R)
- Grazie, Presidente. Ringrazio anche il
Presidente Rollandin per questa informativa dettagliata. Abbiamo
già in altra sede espresso interesse e preoccupazione al tempo
stesso per questa problematica, siamo convinti che l'ossigeno che
può essere dato a un settore delicato come quello dell'impresa
edilizia sia fondamentale in questo momento se bene indirizzato, ma
sappiamo tutti quanto la Valle sia un terreno delicato per quanto
riguarda le attività edilizie, come non siano mancate in passato
ondate di speculazione edilizia che hanno purtroppo pesantemente
segnato il nostro territorio e con quanta difficoltà anche
attraverso leggi molto lungimiranti che purtroppo a suo tempo la
Corte costituzionale pensò bene di sterilizzare, impedendone
l'efficacia, la Regione abbia potuto contenere queste spinte. Siamo
convinti che qui, a fronte di una manovra a cui le Regioni e gli
enti locali hanno dato la loro intesa, ma che nasconde anche
comunque in caso di mancata approvazione di leggi regionali la
minaccia del ricorso ad un'azione sostitutiva attraverso i poteri
che conferisce al Governo la cosiddetta "legge La Loggia" sia
necessario muoversi con molta rapidità, evitando uno scontro fra
posizioni massimaliste sul tema, creando quindi delle condizioni
perché le istituzioni regionali e gli enti locali, insieme alle
categorie e ai professionisti, che credo abbiano da dire loro
stessi una parola importante su come si può progettare e
organizzare meglio l'attività edilizia in questa regione,
individuino delle modalità, perché questo non rappresenti un far
west nella nostra regione.
Penso di dire in questo una cosa che almeno in termini di
principio può trovare molti concordi, ma sappiamo e lo abbiamo
anche letto dai giornali di oggi come le stesse sovrintendenze con
il loro ruolo di salvaguardia rispetto al paesaggio sentano
pesantemente il rischio di essere in qualche modo oltrepassate; qui
siamo sempre di fronte al delicato equilibrio fra esigenze di
tutela e di conservazione ed esigenze di innovazione. È un terreno
sul quale si misura l'Amministrazione credo con un approccio anche
più consensuale, più condiviso rispetto alla legislazione di quanto
non vediamo peraltro profilarsi in altri settori. Abbiamo
registrato in questi ultimi giorni un disegno di legge che mette
sul tavolo già in materia turistico-alberghiera rilevanti
incrementi volumetrici e su questo esprimiamo delle perplessità di
ordine generale se non saranno individuati bene i casi e le
situazioni nelle quali questo si deve produrre per evitare che ne
approfitti semplicemente un'espansione di tipo edilizio, di tipo
quantitativo e non una trasformazione qualitativa del settore
alberghiero. Diamo quindi fin d'ora, Presidente, la nostra
disponibilità ad un lavoro in questa sede, nelle sedi tecniche che
lei vorrà individuare che sia di apporto costruttivo purché vi sia
da ogni parte un approccio aperto e rispettoso dei valori di difesa
del nostro ambiente, del nostro territorio, del nostro patrimonio
edilizio e storico, che non crediamo debba essere messo alla
berlina.
Rispetto all'impianto generale, ci limitiamo ad un'osservazione
- che emerge già da molte parti - ed è come il patrimonio abitativo
delle fasce meno avvantaggiate della popolazione rischi di essere
messo in ombra in questo momento a beneficio di chi possiede unità
abitative di carattere mono o bifamiliare, che anche in questa
regione sono più diffusamente appannaggio di parte della
popolazione più benestante, in sostanza, il rischio che si crei
un'edilizia a doppia velocità. Speriamo che questo rischio possa
essere evitato.
