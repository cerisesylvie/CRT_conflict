Classificazione
AMMINISTRAZIONE REGIONALE
Ordinamento degli uffici e del personale
DEMANIO E PATRIMONIO REGIONALE



Oggetto del Consiglio n. 273 del 17 dicembre 2008 - Resoconto
OGGETTO N. 273/XIII - Interpellanza: "Intendimenti in merito
all'acquisto del nuovo locale destinato ad ospitare l'Espace Vallée
d'Aoste a Parigi".
Interpellanza
Premesso che la delibera di Giunta n. 3070 del 24 ottobre
2008 ha assegnato a Finaosta S.p.a,. in gestione speciale, il
mandato di acquistare e ristrutturare il nuovo locale individuato
per Espace Vallée a Parigi, per una somma non superiore a
2.100.000,00 euro;
Visto che l'articolo 1 comma 594 e seguenti della legge 296
del 2006 (Legge Finanziaria 2007) vieta l'acquisto e la gestione da
parte delle Regioni di sedi e rappresentanze all'estero, al di
fuori di quelle presso gli organi dell'Unione Europea;
Considerato che, aldilà delle rassicurazioni verbali
pronunciate dal Presidente della Regione nel corso della riunione
del Consiglio regionale del 12 novembre scorso, esistono comunque
dei fondati dubbi interpretativi circa l'inapplicabilità di tale
norma dello Stato nei confronti della Valle d'Aosta;
i sottoscritti consiglieri regionali
Interpellano
il Presidente della Regione per sapere se, indipendentemente
dalla liceità dell'acquisto, visto il particolare momento di
recessione economica in atto e considerato tale immobile certamente
non essenziale né foriero di particolari ricadute benefiche, non
ritenga opportuno annullare od almeno sospendere l'operazione di
compravendita, in vista anche dell'impegno assunto volto a
discutere quanto prima in questo Consiglio regionale il tema dei
costi della politica.
F.to: Zucchi - Benin
Président
- La parole au Conseiller Zucchi.
Zucchi (PdL)
- Grazie, Presidente. Questo argomento è già
stato affrontato in questo consiglio il 12 novembre, quando i
colleghi di Vallée d'Aoste Vive - Renouveau, in particolare il
collega Chatrian ha posto all'attenzione l'acquisto di questo
ufficio a Parigi. Il taglio di quella interpellanza era su discorsi
diversi rispetto a questa, che vuole affrontare due tipi di diverse
sfumature: una dal punto di vista legale, formale, l'altra (per me
più importante) dal punto di vista del merito.
Nel corso della discussione e delle risposte sue, signor
Presidente, in ordine all'interpellanza posta all'attenzione dal
collega Chatrian e colleghi, che verteva su questioni di diverso
tipo e che, lo ricordo, riguardavano l'opportunità o meno di
passare questo acquisto in questo Consiglio, quindi chiederle
perché questo acquisto era stato deciso che fosse posto in essere
da parte di Finaosta, piuttosto che passare nel piano acquisti
della Regione, lei in questo senso aveva già dato delle risposte,
ma si era spinto oltre. E vengo al punto giuridico che desta
qualche preoccupazione, cioè il contrasto presunto, potenziale, con
la norma della legge finanziaria 2007, che vieterebbe da parte
della Regione l'acquisto di immobili per sedi di rappresentanza che
siano al di fuori delle sedi UE.
Mi sono andato a rivedere le sue risposte, che hanno anticipato
questo argomento che ci preoccupa, e lei sostiene che questa norma
non si applichi alla regione Valle d'Aosta, in quanto la legge
finanziaria, parlando di Regioni, sembra non doversi applicare al
nostro ordinamento a statuto autonomo, pertanto come tale dovrebbe
uscire da questo tipo di raccomandazione. Noi ci permettiamo non di
dissentire, ma di alzare il livello di guardia, perché comunque una
legge finanziaria che comporta un'attenzione sui meccanismi di
spesa riteniamo che si debba applicare anche alle Regioni a statuto
speciale, perché la legge finanziaria in questo senso ha voluto
innestare questa norma proprio per limitare. In questo senso non
era una limitazione volta alla nostra Regione, ma più propriamente
anche alle altre Regioni, che hanno abusato in passato in acquisti
di immobili
ad abundantiam
, per evitare che ci fossero da
parte di altre Regioni (una a caso, la Sicilia che è autonoma come
noi) acquisti di vari immobili sparsi nel territorio europeo.
Allora in una ottica di invito alla sobrietà, crediamo che questa
norma, che ricordo è stata inserita dal governo Prodi, andasse in
questa direzione; lei sostiene invece che questo tipo di norma non
si debba applicare. Noi riteniamo che è possibile, ma questo
presuppone un possibile contenzioso che potrebbe venire posto in
essere nel caso in cui si addivenga all'acquisto di questa
sede.
Questo è il discorso giuridico formale che ho tenuto ad
evidenziare che si allaccia con quello, secondo me più importante,
dettato da una questione di opportunità. Già in occasione della
discussione sul bilancio, Presidente, ho avuto modo di anticipare
questo ragionamento, proprio affrontando la questione più generale
e complessa della situazione che stiamo vivendo, della situazione
che inviterebbe a una maggiore sobrietà e a un contenimento dei
costi, soprattutto visto e considerato che abbiamo tutti quanti
deciso, e lei si è impegnato solennemente in quest'aula, di portare
in una ottica di condivisione il discorso dei costi della politica
al più presto all'esame della commissione presieduta dal collega
Rosset e che dovrebbe vedere tutti quanti noi impegnati nell'esame
dei pacchetti che riguardano la questione dei costi della politica.
Ci chiediamo in questo senso - visto il perdurare di questa crisi,
e ci rendiamo conto che quando è stata affrontata questa materia,
non erano così delicate le ripercussioni economico finanziarie che
si stanno invece verificando e che a detta di tutti gli esperti del
settore dovranno perdurare
sine die
, e che quindi la
ricaduta di questa recessione mondiale possa essere grave nei
confronti di tutti - se non sia opportuno (è questo il senso della
interpellanza) che si sospenda, non che si annulli, io ho scritto
si annulli o si sospenda, ma quanto meno si sospenda questa
decisione di andare ad investire 2,1 milioni di denaro pubblico per
una sede che, a ben guardare, non è così determinante per
l'attività della nostra Regione. Anche se si tratta di un acquisto
immobiliare che presuppone un buon investimento che avrà dei
ritorni, riteniamo che compito precipuo dell'istituzione, a maggior
ragione in questo momento, sia quello di verificare come impiegare
i soldi della collettività nei confronti del territorio e dei
cittadini. E questo allacciato al discorso del ragionamento che
dovremo fare sull'impiego delle risorse che sono già state
stanziate (3 milioni), a cui potrebbero essere aggiunte altre
risorse, per poterle meglio destinare in questo momento di crisi
alle necessità che insieme (mi auguro) dovremo andare a verificare
di porre in essere per i nostri cittadini.
Président
- La parole au Président de la Région,
Rollandin.
Rollandin (UV)
- Merci, M. le Président. Tout d'abord il
faut préciser qu'on ne peut pas parler d'achat illicite pour les
nouveaux locaux de l'espace Vallée d'Aoste à Paris. Comme cela a
été précisé au sein du Conseil du 12 novembre dernier, la norme à
laquelle il est fait référence dans l'interpellation (la loi de
finances italienne pour 2007) prévoit seulement qu'aux fins de
l'achat ou de la gestion des bureaux de représentation à l'étranger
ou de la création et de la gestion de l'institut pour la promotion
économique, commerciale et touristique, les dépenses soutenues par
les Régions et qui par conséquent ne sont pas illicites, pour
reprendre l'expression utilisées, ne peuvent être couvertes par des
fonds dérivant des transferts de l'Etat. C'est l'unique limitation
qui existait sur la finanziaria 2007 et ce n'est pas notre cas. On
n'utilise pas de fonds qui sont transférés de l'Etat, c'est ce qui
est écrit. La chose a été vue et analysée dans les détails et sur
ce point il n'y a pas de problème.
Cela dit, je vous rappelle que la décision du gouvernement
régional a été dictée par l'intention du propriétaire des locaux
actuellement occupés par l'espace Vallée d'Aoste de vendre tout
l'immeuble, ainsi que par les recherches effectuées sur le marché
immobilier parisien, afin de trouver un endroit optimal pour notre
structure. J'ai déjà exposé le 12 novembre les raisons de l'achat
de cet immeuble. Cette acquisition nous permettra de réduire les
coûts de fonctionnement de l'espace Vallée d'Aoste, qui consistait
jusqu'ici pour une partie essentielle dans la location de
l'immeuble. Les ressources disponibles serviront à rendre plus
efficace l'action de l'espace, ainsi qu'à développer de nouvelles
activités de promotion commerciale e touristique.Cette démarche n'a
pas de retombées directes sur l'espace, mais renforce l'image de
notre région dans la capitale française et dans toute la France en
général. D'ailleurs Finaosta mandaté à cet effet par
l'Administration a déjà signé le contrat d'achat de ces nouveaux
locaux: le transfert de propriété est prévu à la fin de
l'année.
Enfin nous estimons que cette opération doit être considérée en
tant qu'un investissement pour faire connaître toujours mieux notre
réalité et les produits de notre région sur le marché transalpin,
qui présente un intéressant pôle pour l'économie de notre vallée,
et non dans le contexte des coûts de la politique. Je partage le
fait qu'on aille discuter des coûts de la politique, mais ici il
s'agit d'un investissement fait dans une direction. On n'a pas
acheté des immeubles n'importe où dans l'Europe, on l'a acheté à
Paris pour les raisons qu'on a expliquées. Je crois qu'il y a là un
marché et une sensibilité par rapport au discours économique,
touristique de la vallée qui est connu et on peut, si le Conseiller
voudra bien, donner un rapport sur l'activité qui a été menée à
Paris et les résultats des rapports avec Paris. Donc c'est un
investissement et heureusement on a choisi une zone très
intéressante et j'inviterais, si comme d'habitude les Conseillers
participerons à l'Arbre de Noël de Paris, de voir la disponibilité
des locaux et le placement pour comprendre quel est le sens de cet
acquis, qui va donner des résultats importants pour l'économie
valdôtaine. Même les associations des émigrés nous sollicitent
depuis toujours d'avoir un point de repère et n'oublions pas que
dans ce siège l'association régulièrement tient ses réunions pour
examiner avec les responsables...
(Interruption de M. Zucchi, hors micro)
...mais ce n'est pas dans le sens de se réunir pour discuter de
problèmes qui ne concernent pas la Vallée d'Aoste, mais de se
réunir pour discuter des problèmes concernant les immigrés!
Quelqu'un pourra sous-évaluer ces problèmes, mais pour nous la
chose est importante car il y a là des thèmes qui peuvent être
partagés et aussi de donner des conseils pour un marché qui se
passe à Paris et dans la France.
On estime important cet achat et si on pourra le visiter, on se
rendra compte que l'achat a été bien ciblé.
Président
- La parole au Conseiller Zucchi.
Zucchi (PdL)
- Prendiamo atto che la cosa è stata fatta,
però alcune precisazioni. Dal punto di vista legale, sostenere che
questi fondi non siano trasferiti dallo Stato mi sembra anche lì
una questione di interpretazione, perché allora tutti i fondi di
cui disponiamo, bisogna vedere quali di queste parti di fondi sono
stati trasferiti a Finaosta in regime speciale. Adesso sostenere
che ci siano da parte dello Stato dei fondi trasferiti, pensiamo
alla compensazione, voglio dire non possiamo certamente
sostenere... è una questione di interpretazione...
(Interruzione del Presidente della Regione, fuori
microfono)
...per carità, la finanziaria l'ho letta anche io, si parla di
fondi trasferiti dallo Stato alle regioni, ma lei come fa a pensare
con certezza assoluta che questi 2,1 milioni che noi abbiamo
trasferito a Finaosta, non facciano parte, in ogni caso dal punto
di vista interpretativo, di quella parte di fondi che comunque lo
Stato trasferisce alla Regione? Penso alla miriade di altri soldi,
oltre ai nove decimi, perché non sono trasferiti. É comunque una
questione interpretativa, è una questione tecnica. Ma non era tanto
su questo: ormai prendiamo atto che l'acquisto è stato fatto e non
è mia intenzione andare a polemizzare; se lo facciamo è perché
abbiamo dei dubbi su questa questione, che potrebbero essere anche
fondati. Lei, la vediamo sicurissimo per l'aspetto della
finanziaria, quindi sulla liceità; noi ne prendiamo atto, ma
avanziamo dei dubbi perché riteniamo che sulla questione del
trasferimento dei fondi dallo Stato alla Regione ci possono essere
dei dubbi interpretativi, che in questo caso imporrebbero una
maggiore attenzione.
Venendo poi all'opportunità, è logico che se lei fa il paragone
fra quello che c'era prima e quello che c'è adesso, c'è una
soluzione migliorativa, perché andiamo a fare un investimento e non
paghiamo l'affitto. Ma il dubbio è: effettivamente è così
importante fare questo tipo di investimento, non si può trovare una
soluzione sobria per soddisfare certe esigenze? Lei mi ha fatto la
proposta, io sicuramente avrò il piacere di avere un'analisi
dettagliata e approfondita di quelle che sono state e che saranno
soprattutto le attività che potranno dare delle ricadute positive
per la nostra regione anche a seguito di questo investimento,
indipendentemente dall'investimento immobiliare perché sennò non
sarebbe opportuno, ma se facciamo questo investimento lo facciamo
con delle intenzioni, come ha spiegato, per dare un'accoglienza
alle persone che sono lì e soprattutto per fare una attività di
promozione turistica.
Abbiamo dei dubbi. L'unica esperienza che ho visto in quella
sezione, se lo ricorderà il Presidente Cerise con il quale ho avuto
un battibecco, non con lui personalmente: sono andato solamente una
volta a Parigi quando ero consigliere comunale ad Aosta, all'Arbre
de Noël. Quando la signora qui presente è venuta a chiedere se
avevo intenzione di partecipare alla prossima edizione de l'Arbre
de Noël, ho decisamente rifiutato perché avevo giurato che non
avrei mai più messo piede lì. E le spiego il perché. Perché quando
sono andato lì qualche anno fa, ho visto lo sperpero e la
costruzione di un qualcosa, ho visto dei pullman che venivano dalla
Valle d'Aosta; ho visto dei ricevimenti dove di francesi lì dentro
ce ne saranno stati tre o quattro, tutto il resto erano gruppi
folcloristici con i pullman organizzati dalla Regione che andavano
a Parigi. Quando ho visto quella situazione mi sono profondamente
indignato e mi sono rifiutato di entrare in quella occasione, dove
c'era praticamente l'esemplificazione della ipocrisia...
(Interruzione del Presidente della Regione, fuori
microfono)
...lei non c'era, non c'entra nulla, sto parlando di una
questione che risale a tempo fa, ma non credo che sia cambiata,
perché il mantenimento della tradizione va bene, ma ce lo possiamo
permettere? Il senso è questo: che in quella circostanza... se lo
pagano, mi conforta... magari non tutti...
(Nuova interruzione del Presidente della Regione, fuori
microfono)
...Presidente, in quella occasione ho visto una serie di
persone, e lei sa benissimo perché lo sa, che venivano da tutte le
parti della regione, dalle società partecipate, collegate,
Finaosta, dirigenti, nani, ballerine, cortigiani, tutto: c'era di
tutto in quella circostanza e mi sono indignato! Se lo ricorderà il
Presidente Cerise, che eravamo lì di fronte, sono rimasto
sbigottito, mi sono rifiutato di andare.
Forse memore anche di quella situazione e per evitare che un
investimento del genere vada... ma lo dico perché lei mi ha
stimolato, mi ha fatto ricordare l'argomento de l'Arbre de Noël,
dove ho visto l'elegia della ipocrisia. Sì, mantenere le
tradizioni, ma ho avuto la sensazione che lì ci credono pochi di
quelli veri. I tempi cambiano, le situazioni evolvono, ci sono
forse delle altre priorità e allora su questo punto - tanto ormai
la cosa è stata fatta - sarò molto curioso di valutare quale sarà
veramente l'attività. Andrò a vedere a spese mie, la prima volta
che capiterò a Parigi, magari quando non è stato organizzato con
tutti i fuochi di fila dietro, quindi non si fanno vedere le cose
quando si arriva in delegazione, cercherò di andare a vedere
nell'arco dell'anno.
Oltretutto mi sembra che questo ufficio, lei aveva detto nel
corso della discussione del 12 novembre, si trova in rue de Rivoli,
ma è una traversa di rue de Rivoli. Rue de Rivoli si conosce in
tutto il mondo, una traversa di rue de Rivoli è già diversa; forse
da un punto di vista di attrazione e turistico potrebbe essere
diverso se si vuole veramente puntare su una vetrina, che
testimonia la presenza della Valle d'Aosta nella capitale francese.
Ormai la cosa è stata fatta, a questo punto vediamo cosa saranno in
grado di fare i nostri amici che saranno impegnati a Parigi e
quindi speriamo in bene.
