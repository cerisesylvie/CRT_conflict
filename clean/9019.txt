Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3540 del 25 febbraio 1988 - Resoconto
OGGETTO N. 3540/VIII - REIEZIONE DELLA PROPOSTA DI LEGGE
CONCERNENTE: "CONTRIBUTI ALL'ENTE PARCO NAZIONALE GRAN
PARADISO".
PRESIDENTE:
Ha chiesto la parola il Consigliere Sandri;
ne ha facoltà.
SANDRI (N.S.):
Il Parco Nazionale del Gran Paradiso si
estende, per una gran parte del suo territorio, all'interno della
Regione Autonoma Valle d'Aosta.
Secondo e interpretazioni della maggioranza e del Presidente
della Giunta, circa le competenze regionali sancite dallo Statuto
in materia di parchi - è stata fatta una proposta per una deroga in
tal senso, da parte dello Stato -, noi dovremmo avere competenza e
potestà legislativa in questa materia, anche se, a livello di
Statuto, la potestà legislativa della Regione si riferisce
all'agricoltura e foreste, alla zootecnica, alla flora e fauna,
all'urbanistica, alla caccia e alla pesca... Si tratta, quindi, di
tutta una serie di argomenti che interessano anche il Parco
Nazionale del Gran Paradiso, ma quest'ultimo non è menzionato in
modo esplicito.
Questa premessa è indispensabile per capire la schizofrenia con
la quale è affrontato il problema del Parco. Da una parte ci viene
detto che il Parco Nazionale è un grande patrimonio della nostra
Regione, che è una cosa della quale vogliamo interessarci ed anzi
ci interessiamo, spendendo anche dei soldi per utilizzare ed
approfondire i temi della sua eventuale e futura gestione - e mi
riferisco, qui, alla Commissione finanziata l'anno scorso, in
collaborazione con l'Università di Grenoble, ma i cui risultati,
per altro, non sono ancora conosciuti. Però, al funzionamento
dell'Ente Parco - e questo è l'altro aspetto schizofrenico - non si
dà assolutamente nulla, anzi si strangola l'attività del Parco
Nazionale, infastidendo e mettendo tutta una serie di intoppi
quando il Parco Nazionale entra in relazione con il sistema di
potere regionale.
Nel 1965 una legge regionale rifinanziava i contributi per il
Parco Nazionale del Gran Paradiso e una sua modificazione del 1967
fissava in 48 milioni il contributo della Regione. Da allora ad
oggi quel contributo regionale è sempre rimasto uguale, mentre
nella sola giornata di ieri abbiamo inondato di contributi
regionali parecchie associazioni di ben minor peso. Mi viene in
mente, ad esempio, che al Giro ciclistico della Valle d'Aosta si è
dato molto di più di quello che si dà al Parco Nazionale nel corso
di un intero anno.
In questi anni, il Presidente della Giunta, chiunque esso fosse,
ha sempre svolto un'attività di pesante dissuasione nei confronti
del Parco Nazionale. La prima di queste azioni è stata quella di
non dare dei soldi, di qualsiasi tipo e di qualsiasi genere.
Abbiamo avuto dei finanziamenti per il giardino botanico della
Valnontey, però, per quanto riguarda il funzionamento del Parco, il
ricupero e l'ampliamento del suo patrimonio - una grandissima parte
dei territori compresi all'interno del Parco non è del Parco, ma di
proprietà di consorterie e di privati che, spesso, sono anche
disposti a vendere al Parco, che, tuttavia, non ha i soldi per
acquisire queste proprietà - non è stato dato assolutamente
nulla.
Siamo arrivati al 1988, ma il contributo è rimasto sempre di
soli 48 milioni che, evidentemente, non disturbano nessuno. Non
disturbano, infatti, la coscienza degli amministratori regionali di
maggioranza, malgrado che, nel 1986 e 1987, all'interno del Parco
Nazionale del Gran Paradiso si sia vissuta una crisi molto
grave.
Vi ricordo che nell'estate del 1986, solo grazie al contributo
di 70 milioni e 800 mila lire della Rivista "Airone" dell'editore
Giorgio Mondadori di Segrate (Milano), fu aperto il centro estivo
di Rhêmes Notre Dames.
I casotti, oltre ad essere bersagli di vigliacchi attentati di
qualche esagitato, sono spesso in condizioni precarie, non hanno la
manutenzione che meritano, ma, soprattutto, non hanno alcuna
rilevanza all'interno del territorio. Nel Parco, infatti, c'è tutta
una serie di villaggi e di strutture rurali abbandonati che
potrebbero diventare un interessante elemento di supporto per
l'attività promozionale ed istituzionale del Parco stesso. Invece
questo non è possibile o, almeno, non lo è con i soldi della
Regione Autonoma Valle d'Aosta, quasi che i casotti presenti
all'interno del Parco, nella Val di Rhêmes, nella Valsavarenche o
nella Val di Cogne, appartenessero ai Comuni di Settimo o di
Tavagnasco.
Noi crediamo che il Parco possa fare molti passi in avanti,
soprattutto se la Regione cambia atteggiamento. Per la Regione
Valle d'Aosta, infatti, l'autonomia vale soltanto verso l'Italia,
ma non vale al suo interno. Per questo Governo regionale esistono
delle persone di serie A ed altre di serie B: queste ultime sono
proprio quelle che voi dite di difendere, cioè gli abitanti della
Valsavarenche e quelli, in genere, che vivono all'interno del
Parco. Questo non è vero perché, con il vostro ostracismo, in
Commissione, nei confronti di questo progetto di legge, avete
chiaramente dimostrato che non volete dare dei contributi a queste
persone, come invece è previsto dal nostro progetto di legge.
Uno dei veri motivi del contendere per il Parco è proprio quello
che riguarda le possibilità edilizie; è un problema che provoca
attrito, certamente, ma che, con un po' di buona volontà, poteva
essere risolto già da molto tempo. Ebbene, questo progetto di legge
- che aumenta il contributo regionale a 500 milioni - destina la
metà di questa somma proprio a quelle sovraspese ed a quei maggiori
impegni finanziari che vengono richiesti alle popolazioni che
vivono all'interno del Parco, per ottemperare alle richieste del
Parco stesso che, evidentemente, ha delle esigenze dal punto di
vista paesaggistico ed ambientale.
In questo modo si attenuerebbe in misura notevole il motivo del
contendere con l'Amministrazione del Parco. Ma, evidentemente,
questa scelta non piace e non è voluta, perché ci sono delle
speculazioni politiche alle quali interessa mantenere in atto un
contenzioso con il Parco Nazionale, il disagio delle popolazioni e,
sostanzialmente, un clima irrespirabile in questo settore.
Nuova Sinistra non accetta questa posizione, chiede che si
inverta la tendenza, che si dedichi un po' più di tempo al Parco
Nazionale e, soprattutto, alle popolazioni che vivono al suo
interno, perché a causa di queste vostre speculazioni politiche ci
rimettono solo gli abitanti di questi paesi.
Non voglio pesare e calcare troppo la mano su questi temi,
perché credo che ci pensi già la storia a contraddire
clamorosamente la vostra posizione. Negli anni passati, il castello
di Aymavilles era stato ipotizzato come un centro ideale di
accoglimento per le visite da effettuare all'interno del Parco
Nazionale del Gran Paradiso. Questo castello è stato tenuto in
forse, ma poi è stato, in pratica, appaltato alla viticoltura, ai
vigneti e all'enoteca regionale. La Regione Autonoma Vale d'Aosta
ha poi peggiorato il suo atteggiamento nei confronti del Parco, con
l'ostracismo che tutti conosciamo. Il risultato è che l'Ente Parco,
che quest'anno ha avuto notevoli finanziamenti straordinari da
parte del neonato Ministero dell'Ambiente, sta costruendo case di
accoglimento, strutture, sta sottoscrivendo varie convenzioni con i
Comuni, sta dando grande impulso all'agriturismo e alle cooperative
di operatori turistici... ma tutto questo sul versante
piemontese.
L'Ente Parco ha stipulato delle convenzioni con i Comuni del
versante piemontese, nelle quali sono stati modificati anche i
confini del Parco, perché l'Ente Parco non è né "bestia" e né è
incapace di ragionare, e là dove c'erano problemi di confini, ha
provveduto a modificarli. Evidentemente, questa volontà del Parco
dà fastidio alla Regione, che invece lo vorrebbe becero, chiuso in
se stesso ed incapace di qualsiasi confronto, mentre noi abbiamo la
dimostrazione che è proprio il contrario.
Noi stiamo perdendo un forte afflusso turistico proprio perché
continuiamo a mantenere questo atteggiamento e questo flusso finirà
in Valchiusella, nelle Valli dell'Orco ed in genere nelle Valli
piemontesi.
Queste cose sono state dette - e credo che lo possa testimoniare
anche il Consigliere Tamone - dal Presidente dell'Ente Parco nella
riunione della Commissione e, se poi le volete verificare, potete
chiedere i verbali del Consiglio di Amministrazione dell'Ente
Parco.
A mio parere, inoltre, la situazione peggiora anche nei
confronti dei guarda parco, che svolgono un'azione importante, che
sono cittadini valdostani come noi, ma che, nel clima politico che
voi avete creato in questi anni, stanno pagando pesantemente a
livello personale.
Io non credo che si debba ricorrere a cose incredibili per
risolvere la situazione, basta che alla popolazione del Parco venga
data l'attenzione che voi negate. Ci vuole attenzione quando c'è da
approvare il finanziamento, per il quale devono essere
identificati, in una serie di leggi regionali, i contributi
speciali per le popolazioni che abitano all'interno del Parco. Si
deve aprire un dialogo con il Parco per trovare le concrete
soluzioni ai problemi che esistono, ma si trovi subito una
soluzione per le popolazioni che vivono al suo interno, affinché
non siano più ricattabili e ricattate come succede, per esempio,
nel campo urbanistico.
In questa proposta di legge abbiamo previsto 500 milioni, ma
essa è stata presentata all'inizio dell'anno dell'ambiente. Mi
rammarico un po' di aver proposto solo 500 milioni, che non sono
neanche l'adeguamento all'inflazione, dei 48 milioni stanziati nel
1967, ma erano e sono almeno un primo segnale di cambiamento
dell'atteggiamento della Regione Autonoma nei confronti dell'Ente
Parco.
Forse, bisognerebbe presentare un emendamento per elevare questo
finanziamento almeno sino ad un decimo di quello accordato per
sopperire ai disastri ambientali con la costruzione di funivie e di
strade interpoderali, con la distruzione di torrenti e di altre
"difese spondali"... Anche solo con un decimo di questi
finanziamenti, noi arriveremmo ad un finanziamento dell'ordine di
miliardi.
Io chiedo che questa legge sia posta in votazione e mi auguro
che voi diate un voto contrario, che mi sarà molto utile nella
prossima campagna elettorale e, per questo, vi pregherei di non
astenervi. Chiedo, invece, agli amici dell'opposizione di
dimostrare, se non con il voto positivo, almeno con degli
interventi, quale sia la posizione dei loro Partiti nei confronti
delle popolazioni comprese nel territorio dell'Ente Parco e nei
confronti dello stesso Ente Parco.
PRESIDENTE:
Ha chiesto la parola il Consigliere Tonino;
ne ha facoltà.
TONINO (P.C.I.):
Vorrei invitare i Colleghi ad affrontare
il problema sollevato dalla proposta di legge del Consigliere
Sandri con chiarezza ma anche con la necessaria rapidità, perché
ritengo giusto affrontare subito - visto che il personale regionale
è entrato in sciopero - il problema relativo alla legge sullo stato
giuridico ed economico del personale regionale, affinché ci si
possa esprimere anche su un tema di quella portata, visto che non
tutto è stato chiaro nel modo in cui si è svolta la trattativa in
quest'ultimo periodo.
Intervengo, ora, brevemente sulla proposta di legge del
Consigliere Sandri e spero di intervenire anche con la necessaria
chiarezza. Sarebbe molto sbagliato che, di fronte al difficile
rapporto tra Regione, le popolazioni e l'Ente Parco, noi, come
forze politiche, scegliessimo un modo ideologico di schierarci o da
una parte o dall'altra. Noi abbiamo un compito assai delicato, che
è quello di risolvere un problema complesso che pesa per alcuni
versi sulle popolazioni locali, ma, dall'altro lato, deve essere
altrettanto chiara la necessità di sfruttare quella ricchezza
straordinaria della nostra Regione, costituita dal Parco.
Per queste ragioni non confonderei questioni o battaglie di
principio, con l'azione quotidiana per migliorare questo tipo di
rapporto. Questo significa che, da parte nostra - lo dico al
Consigliere Sandri - noi non facciamo un passo indietro, rispetto
alla questione di principio che riguarda il rapporto Regione-Stato,
nella gestione dei Parchi Nazionali. Noi, cioè, ripetiamo qui una
posizione coerentemente regionalista, che vede una partecipazione
attiva delle Regioni nella gestione dei Parchi Nazionali, cosa che
non avviene oggi. Questa è la posizione che abbiamo espresso nella
discussione sulla legge-quadro nazionale e che riteniamo necessaria
oggi.
Non si capisce perché servizi importanti di carattere nazionale
- faccio l'esempio del Servizio Sanitario Nazionale - debbano
essere affidati alle stesse, non debba essere affidata la gestione
di aree protette di interesse nazionale ed internazionale, che
hanno rilevanza sulla vita economica e sociale di quelle
popolazioni.
Ribadita la posizione di principio, con la stessa chiarezza io
voglio dire che il rapporto con l'Ente Parco non può ridursi ad una
polemica, come troppo spesso avviene. Le polemiche vanno fatte,
precise e puntuali, laddove si manifesti - come si è manifestato
anche nel passato, da parte dell'Ente Parco - un atteggiamento che
in alcuni casi io definisco stupido e di stupida applicazione della
normativa vigente.
Tant'è che alcuni atteggiamenti dell'Ente Parco si sono anche
modificati nel tempo e sono diventati più ragionevoli. La polemica,
quindi, va fatta rispetto a quegli atteggiamenti puntuali, ma lo
sforzo nostro deve tendere ad avere ed a mantenere sempre aperto un
dialogo che guardi agli interessi della popolazione ed al
superamento di alcuni atteggiamenti sbagliati che si sono
registrati in passato.
Da questo punto di vista - lo ripeto qui, ma lo abbiamo detto in
tante altre occasioni - è stato un grossissimo errore lasciar
cadere la possibilità di utilizzare il Castello di Aymavilles come
centro di studi e ricerche, in Valle d'Aosta, del Parco Nazionale
del Gran Paradiso. È stato un errore madornale, altrettanto stupido
- passatemi il termine - come è stata colpevole l'azione regionale
nel non ricercare un'intesa effettiva sul piano territoriale del
Parco, che poteva essere un momento importante e possibile di
intesa fra Regione-Ente Parco e popolazione.
Torno a ripetere che noi non difendiamo questi atteggiamenti
perché li riteniamo sbagliati.
Entrando concretamente nel merito della proposta di legge,
dobbiamo dire che 48 milioni di contributo regionale all'Ente Parco
Nazionale del Gran Paradiso sono, onestamente, ridicoli; è giusto,
invece, che ci sia un intervento della Regione più adeguato. È vero
- mi si ricorderà - che la Regione interviene anche per la
manutenzione del parco botanico e che questo è stato fatto in un
periodo in cui l'Ente Parco non lo poteva fare; questo è vero e va
riconosciuto. Ciò non toglie che, per gli interessi della gente,
sia necessario fare in modo che il Parco funzioni bene ed abbia
progetti di valorizzazione e di sviluppo con una notevole ricaduta
sul piano locale. Da questo punto di vista, quindi, il nostro
assenso alla proposta del Consigliere Sandri è pieno.
Poiché ho detto che sarei stato breve, concludo invitando il
Consiglio a fare, in questa occasione, un atto di buona volontà,
manifestando, cioè, anche in questo modo la volontà del Consiglio
regionale della Valle d'Aosta di avere un rapporto positivo con
l'Ente Parco, per una gestione diversa da quella che si è
manifestata troppo spesso in questi ultimi tempi.
PRESIDENTE:
Ha chiesto la parola il Consigliere Torrione;
ne ha facoltà.
TORRIONE (P.S.I.):
Io ritengo che la proposta di legge
del Consigliere Sandri abbia il merito di riproporre all'attenzione
del Consiglio il tema del Parco.
Concordo con quanto ha detto il Consigliere Tonino, nel senso
che non è assolutamente il caso di affrontare in termini di
schieramento ideologico un tema così delicato, sfaccettato e
articolato come quello del Parco. Non serve a nessuno rinchiudersi
in una sorta di ghetto, dal quale, innanzitutto, è difficile uscire
e dal quale è anche difficile difendere gli interessi delle stesse
popolazioni che vivono nel Parco.
Io credo che questo tema, così difficile per noi valdostani,
vada affrontato con un'altra apertura mentale. Dobbiamo
dimenticarci di un certo passato, sul quale dobbiamo mettere una
pietra, e dobbiamo considerare che la tematica del Parco deve
essere affrontata con un'acquisizione culturale di tipo
sostanzialmente diverso: 20 o 30 anni fa sarebbe stato addirittura
improponibile parlare del Parco nei termini in cui ne parliamo noi
oggi.
A ben osservare, anche lo stesso Statuto, nell'elenco delle sue
competenze legislative, non riporta mai la parola Parco e ciò a
testimonianza di una certa volontà ancora inespressa. L'istituzione
dell' Ente Parco, del resto, è relativamente recente, nel senso che
risale al 1947.
Da allora della strada se ne è fatta ed io credo che sia anche
importante lanciare dei segnali, specie a fronte di uno Stato che,
sotto questo profilo, è assolutamente inadempiente. È insito, nel
concetto di autonomia che, se lo Stato incontra qualche difficoltà,
per una serie di ragioni che non è il caso di illustrare, ad
affrontare con sollecitudine i problemi, sia la Regione a prendere
atto di una determinata esigenza, per calarla in provvedimenti che
siano attuativi di una certa volontà politica ed anche di una
diversa acquisizione culturale.
Ora io credo che, sul piano della coscienza e della
consapevolezza, si siano fatti notevoli passi in avanti sul tema
del Parco Nazionale. La Regione, purtroppo, ha vissuto una
quarantennale esperienza contrappositiva nei confronti del Parco ed
oggi ne paghiamo ancora, per qualche verso, le conseguenze.
Obiettivamente, in tutti questi anni, o perlomeno in
quest'ultimo quinquennio, si sarebbero potuti fare altri passi in
avanti e, invece, abbiamo fatto un passo indietro, veramente
macroscopico e becero, già sottolineato dai Colleghi che mi hanno
preceduto, con la rinuncia alla gradevole ipotesi di fare del
castello di Aymavilles un centro internazionale in funzione del
Parco Nazionale. Occorre sottolineare che si trattò di
un'intuizione della stessa Amministrazione regionale che cinque
anni fa si era fatta promotrice della attuazione di quell'idea che,
se realizzata, avrebbe avuto una grandissima valenza, perché
avrebbe testimoniato che la Valle d'Aosta, chiudendo un capitolo,
ne apriva un altro in maniera sostanzialmente diversa.
Ho già avuto modo di esprimere tutto il mio rincrescimento
all'Assessore Perrin, per la scelta di trasformare il castello di
Aymavilles, da centro internazionale di studi sulla biologia alpina
e sui problemi del Parco a enoteca regionale. Questo salto
culturale era stato da me qualificato come salto da basso impero e
lo ripeto ancora oggi
,
perché ritengo che questa
connotazione sia esatta. Tutto ciò, ovviamente, sta a significare
che la Valle d'Aosta dice solo a parole di voler fare dei passi in
avanti sui problemi del Parco e su quelli inerenti alla difesa
degli interessi delle sue stesse popolazioni, ma queste parole non
trovano mai concreta rispondenza nei fatti.
Obiettivamente, io ritengo che i vecchi atteggiamenti del Parco,
estremamente discutibili, siano stati sostituiti da altri più
propositivi. La stessa accettazione del piano del Parco è un
atteggiamento diverso, ma questo piano, del quale tutti noi
disconosciamo la paternità, è fermo nei cassetti della Regione e
questo comportamento non è degno di alcuna considerazione, se non
quella, veramente triste e desolante, che in realtà non si vuole
risolvere il problema del Parco.
Aspettiamo con ansia i risultati di un altro famoso studio sul
Parco, della cui redazione è stato incaricato il prof. Janin e la
sua équipe, ma che non è ancora pervenuto all'Amministrazione,
anche perché, probabilmente, richiede una notevole elaborazione. È
certo, però, che più i ritardi si allungano, più il problema si
incancrenisce e più continuerà a pesare sulle nostre teste.
Hanno ragione i Consiglieri Tonino e Sandri, quando sostengono
che sarebbe opportuno approfittare dell'occasione per lanciare
qualche messaggio. 500 milioni sono quasi niente, per il nostro
bilancio faraonico, però potrebbero testimoniare che, in Valle
d'Aosta, la tematica del Parco vuole essere affrontata in termini
sostanzialmente diversi. La stessa tematica, del resto, viene
affrontata in termini diversi - e ci tengo a sottolinearlo - nella
nuova proposta di legge-quadro sui Parchi Nazionali, nella quale è
di primaria importanza l'attenzione riservata alle comunità locali,
che è il risultato di una elaborazione culturale che ha reso
possibile il passaggio, da un atteggiamento "museografico" nei
confronti del Parco, ad un nuovo atteggiamento e ad una nuova
visione della gestione, incentrata sulla valorizzazione
dell'elemento umano. È questo che noi dovremmo fare anche in Valle
d'Aosta.
Io ho sostenuto - e ripeto una frase che mi è molto cara - che
la popolazione della Valsavarenche non solo ha il diritto di vivere
nel Parco, ma ha anche il diritto di vivere del Parco. Al di là
delle contrapposizioni che ci sono e che ci sono state su questo
tema, anche perché sarebbe veramente utopistico che tutti la
pensassimo allo stesso modo su di un tema importante come quello
del Parco Nazionale, è certo però che noi, come Consiglio
regionale, non abbiamo fatto eccessivi sforzi. Questa che ci viene
offerta, può essere l'ultima occasione di questa legislatura per
tentare di farne qualcuno ed io pregherei la maggioranza di non
respingere la proposta aprioristicamente, innanzitutto per non
offrire al Consigliere Sandri il destro per imbastire la sua
campagna elettorale su un motivo di contrapposizione nei confronti
della maggioranza consiliare e, in secondo luogo, perché
desidererei che questa legislatura si chiudesse con...
(...INTERRUZIONE del Consigliere TAMONE...)
TORRIONE (P.S.I.):
Il Consigliere Tamone dice che, se al
Consigliere Sandri non lasciamo almeno il tema del Parco, non
avrebbe più nulla da dire. Non credo che questa maggioranza, nel
corso degli ultimi cinque anni sia stata così brava da non offrire
all'opposizione il destro di poter dire qualcosa. Credo che noi
avremo qualcosa da dire nel corso della prossima campagna...
(...INTERRUZIONE del Consigliere TAMONE...)
TORRIONE (P.S.I.):
Solo qualcosetta! Va bene. Comunque,
lasciando perdere le battute, mi affido alla sensibilità
dell'Assessore Perrin, che vedo molto pensieroso e so che, quando è
pensieroso, nasconde sempre qualche piccola sorpresa. Non vorrei
che ci serbasse un'altra amara sorpresa con quella che io ho subito
sull'impatto ambientale o sulla legge dei beni culturali, appena
respinta.
Io credo che la Regione abbia la possibilità di inviare dei
segnali, che avrebbero un effetto positivo non solo nei confronti
dell'opinione pubblica nazionale, ma anche di quella regionale che,
ormai, nei confronti del problema del Parco ha acquisito una
diversa sensibilità. Visto che noi siamo stati chiamati a reggere
le sorti dell'Amministrazione regionale, dobbiamo cogliere
l'opportunità di questa diversa disponibilità e concretizzarla in
un provvedimento legislativo come questo, che incrementa
leggermente l'attuale finanziamento del Parco da parte della
Regione Valle d'Aosta. Un finanziamento di 48 milioni all'anno al
Parco Nazionale, è una miseria che non ci fa certamente onore.
Diamo un nuovo segnale! Questo è l'appello che io faccio, nel
concludere questo mio intervento e nel ricordare che non serve a
niente e non giova a nessuno attestarsi su posizioni estremistiche.
È opportuno, invece, cercare una forma di mediazione che, oggi, la
consegna di un contributo di 500 milioni all'Ente Parco può
aiutarci a trovare.
Grazie.
PRESIDENTE:
Informo i signori Consiglieri che verrà loro
distribuito il nuovo testo del disegno di legge n. 488.
Ha chiesto la parola il Consigliere Baldassarre; ne ha
facoltà.
BALDASSARRE (P.S.D.I.):
Sarò brevissimo, anche perché non
voglio raccontare la storia a puntate della vicenda del Parco
Nazionale del Gran Paradiso.
L'iniziativa del Consigliere Sandri riveste notevole importanza,
perché potrebbe segnare l'inizio di nuovi rapporti tra la Regione
ed il Parco Nazionale. A questa maggioranza, che va dicendo di
essere sensibile ai problemi del Parco, a quelli dell'Ospedale
Mauriziano e che dichiara di voler risolvere i problemi dei
cassintegrati e dei sottoccupati, io ricordo che da anni
discutiamo, in sede di Commissione, sul Parco Nazionale. Sono stati
presentati, in merito, sei o sette studi, ma non si è mai risolto
niente.
In campagna elettorale renderemo nota l'incapacità di questa
maggioranza a risolvere certi problemi veramente importanti. Non è
possibile, infatti, che in ben cinque anni di amministrazione non
si sia potuto risolvere il problema del Parco Nazionale del Gran
Paradiso, che è uno dei più grossi.
Oggi ci troviamo di fronte ad un provvedimento di giustizia
amministrativa ed io penso che la maggioranza non possa continuare
a nascondersi dietro ai numeri. Non lo può fare continuamente, così
come l'ha fatto anche questa mattina in due o tre occasioni. Non è
questo il modo corretto di amministrare! La maggioranza, specie di
fronte a provvedimenti seri come questo presentato dal Consigliere
Sandri, deve modificare il suo atteggiamento arrogante! Non può
continuare ad arroccarsi dietro i numeri! Dobbiamo lanciare un
nuovo messaggio!
È del tutto inutile andare in Commissione, è del tutto inutile
incaricare professionisti per risolvere il problema del Parco! Non
l'avete risolto in cinque anni e non lo risolverete mai, se non
modificherete il vostro atteggiamento!
Io non voglio colpevolizzare lo Stato, come ha fatto il
Consigliere Torrione. Lo Stato avrà anche le sue responsabilità, ma
voi cercate, almeno, di dimostrare un po' di buona volontà proprio
con questo provvedimento di carattere amministrativo che, come ha
detto il Consigliere Sandri, può essere interpretato come il segno
di un nuovo corso lanciato all'Ente Parco Nazionale Gran
Paradiso.
Voi, però, non intendete lanciare questo messaggio. Mi auguro
che il vostro atteggiamento cambi, perché così dimostrereste di
operare in modo corretto. Non potete continuare a respingere certi
provvedimenti, solo perché vengono proposti dai banchi
dell'opposizione. Questo modo di fare, come ho già detto poco fa,
sarebbe preoccupante per la stessa democrazia e metterebbe in
pericolo le stesse istituzioni democratiche, perché non è
concepibile che una maggioranza dica di cercare il dialogo e la
collaborazione ma, quando il dialogo e la collaborazione vengono
offerti, i Consiglieri della maggioranza oppongono un netto
rifiuto.
È del tutto inutile addentrarci nel merito del provvedimento,
che è di così facile interpretazione da non richiedere ulteriori
spiegazioni. Ribadisco solo che voi dovete cambiare il vostro
atteggiamento, anche per lanciare un segnale di nuovo corso, non
solo all'Ente Parco, ma anche a noi Consiglieri della minoranza,
perché è da questa mattina che siamo costretti a subire la vostra
arroganza e la vostra prepotenza. Ormai siamo stanchi e vogliamo un
nuovo segnale, un segnale che sia indice di quella democrazia, alla
quale i Partiti della Sinistra sono abituati.
PRESIDENTE:
Ha chiesto la parola l'Assessore
all'Agricoltura, Foreste ed Ambiente Naturale, Perrin; ne ha
facoltà.
PERRIN (U.V.):
Pour ne pas laisser notre ami Torrione sur
les charbons ardents, je dis aussitôt que la majorité s'abstiendra
sur ce projet de loi, non pour une vision dictée par ostracisme ou
le manque de volonté à résoudre certains problèmes ou par simple
opposition. Il ne s'agit pas de s'opposer aux forces de
l'opposition qui présentent ce projet de loi mais de donner une
réponse qui soit valable pour les différents problèmes. Nous
affrontons ce projet de loi avec bon sens, en regardant en face la
réalité et dans l'intérêt aussi des populations qui habitent les
communes concernées par le Parc National du Grand-Paradis.
Je conviens avec M. Tonino que nous sommes pour remplir les
compétences primaires de la Région autonome de la Vallée d'Aoste
et, dans ce sens, par le passé nous avions présenté un projet de
loi pour une régionalisation du parc, justement pour que, en
prenant en première personne la gestion de ce parc, l'on puisse
améliorer les rapports avec la population et sa gestion même. C'est
pourquoi cette majorité a voulu confier à l'étude du professeur
Bernard Janin le plan territorial du parc, justement pour donner
une réponse à ce plan qui avait été présenté dans le passé, mais
qui ne tenait pas compte d'une raison fondamentale: de la
différence entre les deux versants du Parc, le versant valdôtain et
le versant du Canavais. Il s'agissait d'un plan territorial qui
uniformisait la gestion sur les deux versants, ce qui n'est pas
juste, voire même est contre l'autonomie valdôtaine.
En ce qui nous concerne, nous nous sommes bornés à l'étude du
versant valdôtain, pour donner une réponse autonomiste à ce
problème. D'ailleurs, la conception actuelle des parcs est bien
différente de celle de jadis. Certains d'entre vous l'ont dit: le
parc n'est plus considéré comme un musée, comme un territoire
intouchable; c'est quelque chose qui doit servir à la promotion
avant tout de la population locale. Or, en ce moment, au Val
d'Aoste, à l'intérieur du parc, par une volonté d'une grande partie
du Conseil d'administration du dit Parc, il n'en va pas ainsi.
C'est donc là qu'il faut modifier et lorsqu'il y aura une volonté
différente nous le pourrons nous aussi.
Les rapports ne doivent pas être unilatéraux mais bilatéraux et
donc si des concessions doivent être faites de la part de la Région
autonome de la Vallée d'Aoste - et nous sommes d'accord de les
faire - l'autre partie, qui est maintenant une partie adverse, doit
en faire elle aussi. On ne veut pas, je crois, accuser d'inertie
l'Administration régionale car ce rapport annexé au projet de loi
contient des faussetés. On met l'accent sur le fait que "AIRONE" a
versé 70 millions: très beau geste de la part de cette revue, mais
c'est un geste qui a duré une année, tandis que l'intervention de
la Région se poursuit. N'oublions pas que si Paradisia existe, si
ce jardin botanique est ouvert, c'est parce que l'Administration
régionale le maintient ouvert, avec ses 80 millions et avec le
personnel qu'elle met à la disposition du Parc.
De plus, pour ce qui est des "casotti" ou des routes de chasse,
il y aurait la possibilité de résoudre ce problème.
L'Administration régionale s'est dotée d'une loi - la loi du FRIO -
qui permet de remettre en bon état les sentiers, la voirie mineure.
Si certaines communes n'ont pas présenté de projet dans ce sens,
c'est qu'il y avait opposition du Parc; ce dernier ne voulait pas
que l'on intervienne sur d'anciennes routes de chasse.
On dit que le parc doit favoriser la population, le tourisme,
que le tourisme doit faire vivre le Parc; et bien, voyons quelles
sont les réponses du Parc. Chaque fois que l'Administration
régionale doit intervenir pour des ouvrages de protection, elle
reçoit une réponse négative. Est-ce cela favoriser la population du
Parc? Celle-ci doit subir les avalanches, les érosions des eaux,
etc....
Chaque fois que la population présente une demande pour remettre
en état un alpage, pouvant bénéficier des lois régionales (je parle
des lois de l'agriculture, mais il en va de même pour e tourisme et
l'artisanat), elle se heurte à mille difficultés. Ce n'est donc pas
en demandant au Parc d'intervenir en donnant quelque chose à la
population, mais en lui demandant de donner la possibilité à la
population d'utiliser les lois régionales.
On parle d'agrotourisme? Voilà la réponse du Parc à ce problème:
l'Administration régionale est propriétaire à Cogne d'un alpage que
nous avons demandé de remettre en état en vue de pratiquer
l'agrotourisme et ce, vraiment pour aider la population; la réponse
est négative.
Lorsque le Parc aura modifié son attitude, il y aura la
possibilité d'intervenir financièrement, avec toutes les aides
nécessaires.
D'ailleurs le Parc commet une grande faute. M. Sandri dit que le
Parc, du côté canavaisan, a modifié les confins: je n'y crois pas,
car l' "Ente" Parc ne peut les modifier. Il peut faire ce qu'il a
fait en Vallée d'Aoste, c'est-à-dire les retoucher par le biais
d'une cartographie illégale - car les confins du parc ne sont pas
de sa compétence - mettant ainsi d'autres obstacles devant la
population. Le Parc n'est pas un organisme qui peut modifier les
limites du parc; seul l'Etat, pour le moment, est en mesure de le
faire; ainsi est-ce faux ce que dit M. Sandri. En revanche, il est
vrai que le Parc met des obstacles à la population en modifiant les
confins. Ici l'Etat a commis une grave erreur et il a une grande
part de responsabilité. L'Administration régionale a pourvu, voilà
un an et demi, au renouvellement de ses membres au sein du Conseil
d'Administration; l'Etat n'a pas encore nommé son Conseil
d'administration. La Région Piémont et la Province de l'Etat ont
eux aussi finalement nommé leurs responsables: quatre et trois,
mais l'Etat n'a pas encore confirmé ses nominations, comme elle n'a
pas encore confirmé les nominations de la Vallée d'Aoste, après un
an et demi. Voilà la responsabilité.
Lorsque il y aura un nouveau Conseil d'administration, dans
lequel on pourra parler, à ce moment-là la Vallée d'Aoste sera
disposée à dialoguer avec le Parc.
PRESIDENTE:
Ha chiesto la parola il Consigliere Sandri;
ne ha facoltà.
SANDRI (N.S.):
Devo ammettere di aver ricevuto uno
schiaffo morale dall'Assessore Perrin, che mi ha negato il voto
contrario che avrei particolarmente gradito. Poiché l'invito del
Consigliere Torrione, a spuntare, con l'astensione dal voto,
un'arma in mano a Nuova Sinistra, è stato raccolto dalla Giunta
regionale, forse, ci troveremo in qualche difficoltà, può darsi che
le parole pronunciate dall'Assessore regionale con tanta
partecipazione emotiva, forse ispirate da una precedente riunione
della maggioranza, ci daranno altrettanta possibilità di discutere
in modo approfondito sull'insufficiente riflessione, in tema di
Parco Nazionale, da parte di questa maggioranza.
Cerco, se possibile, di trarre una conclusione che sarà
piuttosto stringata, per la pressione psicologica che dalla tribuna
viene rivolta al Consiglio con l'invito a stringere i tempi, e
risponderò solo a quattro punti menzionati dall'Assessore
Perrin.
Primo punto. Egli ha svelato il vero contenuto del piano
predisposto dal prof. Janin, che non è un piano tecnico o
scientifico, ma è, come dice testualmente l'Assessore, "la réponse
autonomiste aux problèmes du Parc". Stravolgendo, infatti, la
normale razionalità dell'uomo, qui si danno riposte politiche alla
gestione del Parco. Io credevo che si trattasse di un fatto
tecnico, scientifico e di ricerca, e invece no, esiste una "réponse
autonomiste".
Invito, allora, i Partiti-Stato nazionali a dare dei soldi a
qualche altro impresario o a qualche altro ricercatore per avere
una "réponse démochrétienne, socialiste, républicaine..." al
problema del Parco Nazionale del Gran Paradiso.
In merito alla questione della bilateralità, l'Assessore dice
che per fare un matrimonio si deve essere in due, altrimenti non
c'è accordo possibile. Credo che, dopo un litigio, ciò sia
effettivamente difficile: a meno che non intervenga un giudice ad
imporre l'accordo, le due parti andranno avanti senza parlarsi per
un tempo indefinito.
In questo caso, il giudice ha già parlato una volta, ma credo
che rischi di dover parlare ancora due, tre, quattro o cinque
volte. Perché? Perché la Regione, nemmeno di fronte ad una sentenza
della Corte Costituzionale, che stabilisce quali sono i confini del
Parco, vuol riconoscere che sono stati compiuti degli errori di
valutazione, da parte dell'Union Valdôtaine e da parte dei
responsabili dell'Amministrazione regionale.
Il tentativo di rompere questo schema, anche se potrebbe
sembrare una sconfitta politica, a mio parere sarebbe una grande
vittoria morale, perché darebbe maggiore credibilità alle vostre
tesi. Se foste effettivamente convinti di quello che dite, non
avreste alcuna difficoltà a dare quei 500 milioni all'Ente Parco e
sareste dei signori. Signori, invece, non siete.
L'Assessore dice che il Parco manifesta un atteggiamento di
ostracismo nei confronti della Regione Autonoma Valle d'Aosta.
Questo è vero per i casi da lui citati, ma se il Parco vi ha negato
di fare degli interventi di protezione dell'ambiente come quelli
che avete posto in essere in altri luoghi della Valle, bene ha
fatto, allora, il Parco a bloccarvi e ad impedirvi di rovinare i
torrenti, di disboscare e di fare quelle lesioni che già segnano
pesantemente il nostro paesaggio!
Termino accennando a due problemi, per i quali cercherò di
smentire l'accusa di falso che mi è stata accreditata.
Il primo è relativo ai confini del Parco. Non è sufficiente,
ovviamente, un accordo tra il Sindaco di Pont-Canavese e l'Ente
Parco per modificare legalmente i confini del Parco, ma questo
accordo ha reso possibile la gestione di questi confini in funzione
della presenza di un bacino imbrifero. Ne sono derivati, quindi,
degli accordi in tema di pesca e di confini, relativi, questi
ultimi, ad un versante difficilmente controllabile.
Il secondo punto si riferisce ad alcune nomine. L'Assessore sa
benissimo, così come lo sa il Presidente della Giunta e tutti voi
del resto, che le nomine sono state bloccate in seguito alla
controversia tra maggioranza e minoranza all'Amministrazione
provinciale di Torino. È la Provincia di Torino, quindi, che è
rimasta indietro con le nomine, e da sempre le nomine di competenza
del Ministero sono state effettuate per ultime, rispetto a tutte e
altre di competenza delle due Regioni e della Provincia di Torino.
Non è lo Stato, quindi, ad essersi rivelato inadempiente, ma la
Provincia di Torino. Diamo, pertanto, a Cesare quello che è di
Cesare.
Nel corso della mia illustrazione non ho mai detto che lo Stato
sia esente da colpe, anzi credo che gli si possa imputare
soprattutto la colpa di non aver approvato una legge quadro sui
Parchi Nazionali, in accordo con tutte le Regioni d'Italia che
hanno o che possono avere un Parco Nazionale.
Dobbiamo, però, riuscire a togliere dalla stampa nazionale e
dalla coscienza nazionale italiana l'idea che la Regione Autonoma
della Valle d'Aosta non voglia dialogare con il Parco Nazionale,
perché il nostro problema è di carattere istituzionale nei
confronti dello Stato e non è un problema nei confronti del Parco
Nazionale; ma questo atteggiamento attribuito alla Regione Autonoma
della Valle d'Aosta, danneggia chi lavora nel Parco (i guardaparco)
e chi vive nel Parco (i cittadini valdostani di Cogne, Rhêmes e di
Valsavarenche).
Termino il mio breve intervento e ringrazio i Consiglieri della
minoranza che, oltre ad essere intervenuti nel dibattito
arricchendolo, mi hanno anche dato l'occasione per alcune
riflessioni che mi saranno opportune per future e più corrette,
grazie ai loro suggerimenti, iniziative.
PRESIDENTE:
Ha chiesto la parola il Consigliere
Maquignaz; ne ha facoltà.
MAQUIGNAZ (A.D.P.):
Ho chiesto la parola per fare la
nostra dichiarazione di voto e per esprimere anche la nostra
opinione su questo argomento che ci sembra di grande
importanza.
Consigliere Sandri, al fine di evitare equivoci, noi, come
Gruppo A.D.P., ribadiamo con fermezza di considerare il Parco
Nazionale del Gran Paradiso un patrimonio ambientale, culturale ed
economico unico, forse, nel mondo. Noi consideriamo il Parco
Nazionale una delle più grandi ricchezze della nostra Regione.
Consideriamo il Parco Nazionale un patrimonio ambientale al quale
non intendiamo rinunciare.
Ci asteniamo, oggi, su questo disegno di legge, non perché
abbiamo un atteggiamento contrario nei confronti del Parco, oppure
perché, come il Consigliere Sandri ci vuol far intendere, la
maggioranza mantiene un atteggiamento negativo nei confronti
dell'opposizione, ma perché, a nostro parere, esistono dei motivi
molto più concreti ed oggettivi, ricordati molto bene
dall'Assessore Perrin, che ci impediscono di votare questa
legge.
Non possiamo dimenticare, innanzitutto, che a livello nazionale
è in corso un grande dibattito su questo argomento ed è in fase di
studio una legge che regolamenti tutta la materia dei Parchi
Nazionali. Ma, soprattutto, non dobbiamo dimenticare che esiste una
trattativa non facile, anzi piuttosto difficile, tra la Regione ed
il Governo italiano, per risolvere questo problema. Esiste, poi,
tutto il lavoro lodevole fatto dalla Commissione per il territorio,
attraverso il suo Presidente, su questo argomento; c'è poi lo
studio, commissionato al Prof. Janin. Alcune leggi regionali,
inoltre, hanno tentato di trovare una soluzione amichevole ed
intelligente sul problema dell'Ente Parco.
Per concludere, la Regione ha fatto il possibile per risolvere
la questione del Parco Nazionale del Gran Paradiso e tutti i
problemi connessi. Dobbiamo, soprattutto, renderci conto che noi,
come Regione, abbiamo il dovere di tutelare le esigenze di coloro
che abitano all'interno del Parco.
Riteniamo, pertanto, che questa legge non possa essere votata,
perché ha dei limiti e perché non affronta, a nostro avviso, il
problema nei suoi termini generali, tenendo conto, cioè, delle
esigenze delle popolazioni, del Parco Nazionale e della nostra
Regione.
PRESIDENTE:
Ha chiesto la parola il Consigliere Torrione;
ne ha facoltà.
TORRIONE (P.S.I.):
Faccio una breve dichiarazione di
voto. Ho ascoltato con una certa preoccupazione il discorso
dell'Assessore Perrin, che, tra l'altro, è anche Assessore
all'Ambiente. Devo riconoscere di non aver mai riscontrato, in
questo Consiglio, degli atteggiamenti così duri e rigidi, non li ho
mai riscontrati neanche da parte del Presidente della Giunta che,
peraltro, nel corso di questi anni ha dimostrato una diversa
disponibilità nell'affrontare il problema del Parco Nazionale.
Finora noi avevamo apprezzato l'inversione di tendenza,
postulata da questo Consiglio, che ha cercato di spostare la
diatriba Regione-Ente Parco, su di un piano più generale,
investendo i rapporti tra Regione e Governo dello Stato italiano.
Mi spiace doverlo dire, ma l'Assessore Perrin ha fatto un
intervento che, a mio avviso, deve essere giudicato vecchio,
anacronistico e settoriale...
(...INTERRUZIONE dell'Assessore PERRIN...)
TORRIONE (P.S.I.):
E va bene! Ma tu devi stare zitto,
perché, oltre ad aver detto quello che hai detto, sei anche
cacciatore e, pertanto, non sei credibile, e credo quindi che tu
non abbia grosse possibilità di intervenire sul Parco!
PERRIN
(
fuori microfono):
Ah, perché, sei
credibile tu?
TORRIONE (P.S.I.):
Se parliamo di Parco, credo di essere
più credibile di te. Se vuoi, quando si parlerà della caccia, starò
zitto. Vuoi così? Lasciamo perdere!
(...INTERRUZIONE dell'Assessore PERRIN...)
TORRIONE (P.S.I.):
C'entra sì, certo che centra, prima di
tutto perché io non ti ho interrotto!
A parte questa considerazione e, senza voler trasformare in
rissa questa discussione, io ritengo pericolosa l'"aptitude"
dell'Assessore di considerare "l'altra parte" un partito avverso.
Assessore, se così è, si tratta di un atteggiamento vecchio. Io
credo che non lo si debba fare più, perché l'altra parte, cioè il
Parco Nazionale, è un partito vecchio e anacronistico perché la sua
legge istitutiva è del 1947! Se, per caso, in passato non abbiamo
apprezzato certi atteggiamenti dell'Ente Parco, che anzi abbiamo
avuto modo di condannare, dobbiamo cercare di lavorare per cambiare
sia i nostri atteggiamenti, sia quelli dell'Ente Parco. Questo è il
discorso! Se noi continuiamo a contrapporci ed a schierarci a
favore dell'uno o dell'altro, diventa sempre più difficile la
ricerca di una possibile mediazione.
La Regione deve svolgere un ruolo di tipo diverso, rispetto al
passato. Ho sempre riconosciuto, onestamente, che dei passi in
avanti se ne sono compiuti. Ma mi dispiace che il discorso fatto
dall'Assessore Perrin, ributti indietro tutta la tematica che
questo Consiglio ha approfondito, sviscerato e cercato di portare
avanti unitariamente nel corso di questi ultimi anni. Mi dispiace,
perché ciò significa che questo nuovo clima di diversa
disponibilità nei confronti dell'Ente Parco era solo una sensazione
cui non corrispondeva alcun dato reale.
Ho voluto fare questa breve considerazione per dire che noi
voteremo a favore del disegno di legge.
Grazie.
PRESIDENTE:
Ha chiesto la parola il Consigliere Aloisi;
ne ha facoltà.
ALOISI (M.S.I.):
Sarò molto breve, proprio per evitare di
togliere del tempo all'argomento successivo.
Devo dire che sono sconcertato da un certo comportamento di
questa maggioranza che, sistematicamente, emargina e non ha la
benché minima considerazione del progetto di legge o qualsiasi
altra cosa che, con intenti costruttivi, venga presentata da una
forza dell'opposizione. Gli esempi si potrebbero contare a decine,
se non addirittura a centinaia.
L'atteggiamento messo in atto da questa Giunta, fondato solo su
una logica numerica io lo definisco di regime. Non è poco dire
regime e, sotto certi aspetti, è proprio di un regime
dittatoriale...
(...INTERRUZIONE...)
ALOISI (M.S.I.):
Esatto! Ed è sintomatico il fatto che
sia proprio io
a dover mettere in evidenza questo aspetto
negativo posto in essere da questa maggioranza.
Fatte queste premesse e proprio perché non voglio far perdere
altro tempo, pur non condividendo, sul piano ideologico, la
posizione del Consigliere di Nuova Sinistra Sandri, ma ragionando
con il mio cervello e considerando che questa proposta di legge,
anche secondo il mio giudizio, è positiva e va incontro alle
legittime richieste, specie di carattere economico, delle
popolazioni e dell'Ente Parco Nazionale del Gran Paradiso, dichiaro
che il voto del Movimento Sociale sarà favorevole. Colgo
l'occasione per rimarcare ancora una volta l'atteggiamento di
regime, posto in essere da questa maggioranza regionale.
PRESIDENTE:
Ha chiesto la parola il Presidente della
Giunta, Rollandin; ne ha facoltà.
ROLLANDIN (U.V.):
Je crois que l'attitude de certaines
forces politiques face au problème du Parc n'est pas toujours
cohérente.
Nous avons démontré qu'il n'était pas dans nos intentions
d'intervenir d'une manière démagogique envers la population. Nous
avons choisi une voie constitutionnelle différente, nous avons
choisi pour interlocuteur le Gouvernement et à présent nous
attendons encore de pouvoir discuter du parc. Nous attendons depuis
six mois le décret qui redonne le mandat à la commission compétente
pour discuter du parc.
Autre problème: le dialogue avec le Parc. Non seulement nous
voulons dialoguer mais nous voulons aussi être présents et avoir un
poids différent à l'intérieur de cette institution susceptible de
gérer le parc, à condition que les orientations indiquées puissent
avoir l'accord de l'Administration régionale et de l'Etat.
Dans cette proposition, je voudrais demander à M. Sandri quel
est l'avis de la population de Valsavarenche. Je voudrais savoir si
quelqu'un de Valsavarenche peut avoir cette subvention qui est
vraiment un paradoxe.
"Un ulteriore contributo di 250 milioni
all'anno è assegnato per le spese per lavori edili richiesti
dall'Ente stesso in variante a progetti di edificazione o
ristrutturazione di immobili di residenti nei comuni valdostani
compresi nel Parco".
On arrive au point de voir l'"Ente Parco" décider de ce que les
Valsavareins doivent faire. Ceux-ci n'ont pas la possibilité de
modifier quoi que ce soit à l'intérieur du parc. Ainsi, ou bien tu
ne comprends pas le problème ou bien tu ne le connais pas, ce qui
est pire, car il est impossible qu'il y ait n'importe quelle
subvention pour les Valsavareins. Je te prie - et la majorité est
disposée à t'accompagner - d'aller à Valsavarenche discuter avec la
population, pour voir s'ils veulent cette subvention. Les
Valsavareins ont une dignité différente: ils n'ont pas demandé des
subventions particulières mais la même considération que l'on
accorde aux autres communes. Je dirai même plus: face à l'attitude
des forces de la majorité envers le parc, nous avions préparé une
ébauche de programme à l'intention de la Commission, dans laquelle
on réaffirmait que le parc était une entité unique. C'est vrai ou
non que nous l'avons discuté?
Nous étions même disposés à agrandir le territoire du parc s'il
y avait la possibilité de le gérer d'une certaine façon.
Nous avons donc prouvé notre disponibilité et nous n'acceptons
pas qu'il y ait ici une attitude en faveur du parc d'une part et
contre le parc d'autre part.
Nous avons déjà déclaré qu'il était possible d'accorder des
subventions, quelles qu'elles soient, en faveur de la gestion du
parc lorsque nous pourrons régler le problème envers le
Gouvernement.
Avant, ce serait chose inutile car, malheureusement, le dialogue
avec le Parc s'est interrompu.
PRESIDENTE:
Ha chiesto la parola il Consigliere Sandri;
ne ha facoltà.
SANDRI (N.S.):
Vorrei fare due brevi considerazioni, la
prima riguarda l'osservazione, che accetto volentieri, e che ci
ricorda che il vero problema si pone nei confronti del Governo. Non
c'è alcun dubbio in proposito, ma nel presentare questa proposta di
legge non si è mai detto nulla a favore del comportamento dello
Stato, che si è rivelato sicuramente dilatorio.
Per quanto concerne la seconda, e cioè la questione della
popolazione di Valsavarenche, dico che noi siamo andati a parlare
con quella gente ed abbiamo preso le nostre precauzioni prima di
presentare questo progetto di legge. Esistono, chiaramente, dei
problemi di ristrutturazioni, di attività edilizie irrisolti, ed
uno di questi problemi, ma non il solo, è dovuto anche ai costi che
hanno determinate varianti alle ristrutturazioni, richieste
dall'Ente Parco, perché l'opera sia conforme al piano urbanistico
ed alle esigenze paesaggistiche. Si tratta, a titolo di esempio, di
linee elettriche internate e di abbellimenti in materiale legnoso
che esigono dei costi in più e che i cittadini del comune di
Valsavarenche, per essere uguali a tutti i cittadini della Valle
d'Aosta, devono poter scaricare in qualche maniera.
La proposta di legge va appunto in questo senso e non mira
affatto a dare ulteriori soldi all'Ente Parco Nazionale del Gran
Paradiso, togliendoli agli abitanti di Valsavarenche. Il Presidente
della Giunta lo sa meglio di me e, forse, la popolazione la pensa
diversamente da come vorrebbe lui.
PRESIDENTE:
Ha chiesto la parola il Consigliere Chabod;
ne ha facoltà.
CHABOD (D.C.):
Mi viene male a sentire parlare il
Consigliere Sandri, perché è uno che non capisce niente, né di
Valsavarenche né di Parco!
(...INTERRUZIONE...)
CHABOD (D.C.):
Se uno avesse mangiato, non riuscirebbe a
digerire bene, nel sentirti parlare! Caro ragazzo, non conosci
nessuna realtà di Valsavarenche! Tu parli, perché vivi ad Aosta e
sei tranquillo; sei in piazza Chanoux od in piazza Narbonne e,
insomma, hai solo da vivere! Prova ad andare a vivere lassù, dove
tu non conosci nessuna realtà! Questa è la verità e mi viene male,
veramente!
Ad ogni modo, noi ci asterremo dal votare questa legge.
PRESIDENTE:
Passiamo, ora, all'esame dell'articolato.
Do lettura dell'articolo 1.
ARTICOLO 1
La Regione Autonoma Valle d'Aosta ritiene il Parco Nazionale
del Gran Paradiso una fondamentale risorsa ambientale, culturale ed
economia e assegna all'Ente Parco nazionale Gran Paradiso, oltre al
contributo previsto dalla legge 9 ottobre 1967, n. 95, un
contributo annuo di lire 250.000.000 per le spese di funzionamento
istituzionale.
Un ulteriore contributo di lire 250.000.000 all'anno è
assegnato per le spese per lavori edili richiesti dall'Ente stesso
in variante a progetti di edificazione o ristrutturazione di
immobili di residenti nei comuni valdostani compresi nel
Parco.
L'Ente Parco Nazionale del Gran Paradiso trasmette
tempestivamente al Presidente della Giunta regionale copia dei
Bilanci di previsione e dei Bilanci consuntivi redatti in modo che
da essi emergano le modalità di utilizzazione dei finanziamenti
della Regione Autonoma della Valle d'Aosta di cui al comma
precedente.
PRESIDENTE:
Se nessuno chiede la parola, pongo in
votazione l'articolo 1, testé letto.
ESITO DELLA VOTAZIONE
Presenti: 31
Votanti: 12
Favorevoli: 12
Astenuti: 19 (Beneforti, Bondaz, Borbey, Chabod, De Grandis,
Faval, Lanièce, Lanivi, Maquignaz, Marcoz, Martin, Perrin,
Pollicini, Ricco, Rolando, Rollandin, Stévenin, Tamone e
Voyat).
Il Consiglio non approva
PRESIDENTE:
A termini di Regolamento, quando non viene
approvato il primo articolo di una proposta di legge, non viene
approvata tutta la legge. Si deve intendere, pertanto, che la
presente proposta di legge è respinta.
IL CONSIGLIO prende atto
PRESIDENTE:
Do, comunque, lettura dei successivi articoli
della proposta di legge presentata dal Consigliere Sandri.
ARTICOLO 2
L'onere di lire 500.000.000 (cinquecentomilioni) derivante
dall'applicazione dell'art. 1 della presente legge, graverà sul
capitolo n. 29310 (di nuova istituzione) "Spese per l'attuazione
della legge n. del Contributo regionale al Parco Nazionale del Gran
Paradiso".
Alla copertura dell'onere di cui al precedente comma si
provvede, per l'anno 1987, mediante riduzione di lire 500.000.000
(cinquecentomilioni) dello stanziamento iscritto al capitolo n.
50050 del bilancio di previsione per l'anno finanziario 1987 "Fondo
globale per il finanziamento di spese per l'adempimento di funzioni
normali".
ARTICOLO 3
Al bilancio di previsione della Regione per l'anno 1987 sono
appontate le seguenti variazioni:
PARTE SPESA
Variazione in aumento
CAP. 29310 (di nuova istituzione) "Spese per l'attuazione
della legge n del Contributo regionale al Parco Nazionale del Gran
Paradiso".
L. 500.000.000
Variazione in diminuzione
CAP. 50050 "Fondo globale per il finanziamento di spese per
l'adempimento di funzioni normali".
L 500.000.000
ARTICOLO 4
La presente legge è dichiarata urgente ai sensi del terzo
comma dell'articolo 31 dello Statuto speciale ed entrerà in vigore
il giorno successivo a quello della sua pubblicazione nel
Bollettino Ufficiale della Regione.
