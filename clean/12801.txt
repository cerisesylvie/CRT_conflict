Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3757 del 25 settembre 1992 - Resoconto
OGGETTO N. 3757/IX Iniziative volte ad annullare l'invio di
truppe alpine in Sardegna.
(Ritiro di risoluzione)
Risoluzione Il Consiglio regionale della Valle
d'Aosta
Atteso che il Ministro della Difesa ha preannunciato l'imminente
invio di consistenti contingenti di militari di leva del corpo
degli Alpini in non meglio precisate missioni in Sardegna;
Tenuto conto del fatto che tale decisione è stata aspramente
criticata da gran parte dell'opinione pubblica sarda, che paventa i
rischi di una "militarizzazione" del territorio a seguito di una
decisione verticistica e non concordata con la Regione
interessata;
Considerato poi che tale invio di giovani delle nostre Vallate
Alpine in una Regione con caratteristiche completamente differenti
snatura il significato profondo del servizio di leva a contatto con
il proprio ambiente;
Chiede
al Governo della Repubblica Italiana di annullare questa
decisione, ritenendo prioritario il sacrosanto diritto del Popolo
Sardo a decidere delle scelte che concernono il suo territorio.
F.to Gremmo.
Presidente Ha chiesto la parola il Consigliere Gremmo.
Gremmo (UAP)
Solo per dire che la ritiro perché ormai
hanno fatto già i danni che dovevano fare, hanno sollevato tutte le
proteste che dovevano sollevare, hanno fatto in maniera che la
tranquillità di qualche paese della Sardegna fosse sconvolta, hanno
fatto in modo di dimostrare la volontà guerrafondaia del nuovo
ministro siciliano della difesa che, invece di avere una certa
concezione dell'esercito, ha mandato le truppe in Sardegna e in
Sicilia. Peggio di così non potevano fare, quindi io ne prendo atto
e pazienza.
Quello che mi conforta è che la stragrande maggioranza
dell'opinione pubblica della Sardegna, consigli comunali ed
esponenti politici, si è schierata sulle posizioni che ho espresso
io e quindi tutto sommato questo mi ha fatto piacere anche perché
questa mozione era stata proprio la prima iniziativa politica
presentata su questo. Naturalmente nessun organo di stampa ne aveva
parlato, bocca cucita totale, giusto che sia così perché le
iniziative che danno fastidio devono essere sotterrate nel
silenzio.
Il Consiglio prende atto
