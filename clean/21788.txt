Classificazione
CONSIGLIO REGIONALE
Attività consiliare d'aula



Oggetto del Consiglio n. 1511 del 6 ottobre 2005 - Resoconto
OGGETTO N. 1511/XII - Iscrizione all'ordine del giorno di nuovo
oggetto.
Président - La parole au Conseiller Cesal.
Cesal (UV) - Era per comunicare all'Assemblea che, a seguito
delle comunicazioni del Presidente Caveri di questa mattina, la
risoluzione che aveva preannunciato ha trovato l'accordo di altri
gruppi di maggioranza; oltre a "Union Valdôtaine" e ai "DS", si è
trovato l'accordo anche con il gruppo "Arcobaleno", quello della
"Stella Alpina" e della "Fédération", per cui ho ripresentato il
testo concordato, che prego di inserire all'ordine del giorno per
il dibattito di questo pomeriggio.
Presidente - La risoluzione ora annunciata è stata depositata
alla Presidenza; sostituisce la precedente che informalmente vi
avevo distribuito. Se il Consiglio è d'accordo pongo in votazione
la sua iscrizione:
Consiglieri presenti, votanti e favorevoli: 25
Il Consiglio approva all'unanimità.
Il Consiglio
- ai sensi del secondo comma dell'articolo 53 del Regolamento
interno del Consiglio;
Delibera
di iscrivere all'ordine del giorno dell'adunanza in corso la
seguente:
- Risoluzione presentata dal Presidente della Regione Caveri
e dai Consiglieri Cesal, Sandri, Riccarand, Marco Viérin e Salzone:
"Iniziative in merito al Traforo del Monte Bianco e al transito del
traffico commerciale attraverso la Valle d'Aosta".
