Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 407 del 12 luglio 1982 - Resoconto
OGGETTO N. 407/VII - CONCESSIONE DELLA GARANZIA FIDEIUSSORIA
DELLA REGIONE, PER L'ANNO 1982, PRESSO L'ISTITUTO BANCARIO S. PAOLO
DI TORINO, SUCCURSALE DI AOSTA, PER APERTURA DI CREDITO DI
CONDUZIONE, A FAVORE DELLE "CAVES COOPERATIVES DE DONNAS.- SOCIETE'
COOPERATIVE a.r.l.", DI DONNAS, IN ATTUAZIONE DELLA LEGGE REGIONALE
24 OTTOBRE 1973, N. 34.
PRESIDENTE
: Do lettura del testo della delibera.
IL CONSIGLIO REGIONALE
DELIBERA
1)
di approvare, ai sensi dell'art. 10 e seguenti
della Legge regionale 24 ottobre 1973, n. 34, la concessione della
garanzia fideiussoria della Regione, per l'anno 1982, presso
l'Istituto Bancario San Paolo di Torino Succ. di Aosta -
nell'interesse ed a favore della "Caves coopératives de Donnas" -
Soc. Coop. a. r. l. - fino alla concorren
za
massima di £
40.000.000 - comprensiva di capitale, di interessi e di oneri
accessori - per operazioni di finanziamento delle spese di
esercizio e di conduzione inerenti alle finalità statutarie della
Cooperativa stessa;
2)
di stabilire che la garanzia fideiussoria di cui
trattasi ha carattere sussidiario a norma del secondo comma
dell'art. 1944 del Codice Civile ai fini della preventiva
escussione del debitore principale;
3)
di stabilire, altresì, che la concessione della
garanzia fideiussoria di cui sopra è subordinata alle prescrizioni,
norme ed impegni previsti dalla Legge regionale 24 ottobre
1973,
n.
34;
4)
di delegare, infine, ai sensi della sopracitata
legge regionale alla Giunta regionale ed al Presidente della Giunta
regionale la predisposizione e la sottoscrizione degli atti
necessari per la definizione delle concessioni di garanzia
fideiussoria di cui alla presente deliberazione.
PRESIDENTE
: E' relatore l'Assessore all'Agricoltura e
Foreste Marcoz, che ha chiesto di parlare. Ne ha facoltà.
MARCOZ - (U.V.):
Chiediamo di nuovo la fideiussione per
la Cooperativa di Donnas. Quest'anno i soci sono aumentati; anziché
52, sono oggi 62 i soci che portano il vino a Donnas, con 350 ql.
di vino circa all'anno. Il Consiglio sa che è previsto un
disciplinare che prescrive tre anni di imbottigliamento e tre anni
in botte; è stato richiesto dalla Regione un adeguamento a due
anni, speriamo che sia approvato dal Ministero.
Questa fideiussione serve per consentire alla Cooperativa di
disporre dei fondi necessari senza dover ricorrere ad anticipazioni
dei soci. Negli ultimi anni la Cooperativa di Donnas ha effettuato
un ottimo servizio nella Bassa Valle.
PRESIDENTE
: Ha chiesto di parlare il Consigliere Tonino,
ne ha facoltà.
TONINO - (P.C.I.):
Siamo favorevoli a questo
provvedimento e ci associamo alle parole dell'Assessore in merito
al recente sviluppo della "Caves Coopératives de Donnas".
Ne approfitto per chiedere una questione: durante una visita che
ho fatto con alcuni Consiglieri, si è visto che ormai i locali per
l'invecchiamento del vino sono insufficienti, riteniamo perciò che
vadano ampliati e mi sembra che una proposta in tal senso sia
venuta dalle Caves di Donnas. Chiedo all'Assessore competente se
c'è nei programmi dell'Assessorato questo utile intervento.
PRESIDENTE
: Ha chiesto di parlare l'Assessore
all'Agricoltura e Foreste Marcoz, ne ha facoltà.
MARCOZ - (U.V.):
A tal scopo ci sarebbe un terreno
disponibile dietro la Cooperativa, ma è sotto la tutela delle Belle
Arti. Spetterà al Presidente di fare un sopralluogo presso i
funzionari delle Belle Arti per informarsi in proposito.
Comunque siamo disponibili come Giunta ad ampliare i locali se è
possibile costruire su quel terreno. E' un prezzo giusto ed equo,
la Giunta porterà in Consiglio regionale la delibera per
l'acquisto.
PRESIDENTE
: Metto in approvazione la delibera in
oggetto.
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE
: Passiamo alla trattazione dell'oggetto
iscritto al n. 16 dell'ordine del giorno.
