Classificazione
CREDITO


Resoconto integrale del dibattito dell'aula
Oggetto del Consiglio n. 2904 del 17 dicembre 1997 - Resoconto
SEDUTA ANTIMERIDIANA DEL 17 DICEMBRE 1997
OGGETTO N. 2904/X Concessione della garanzia fideiussoria della
Regione nell'interesse di due cooperative, a garanzia di mutui
contratti con istituti di credito autorizzati.
Deliberazione Il Consiglio
Preso atto delle richieste presentate dalle sottoelencate
cooperative tendenti ad ottenere la concessione della fideiussione
regionale a garanzia di mutui della durata di anni cinque contratti
con Istituti di Credito autorizzati, fino alla concorrenza massima
degli importi a loro fianco indicati:
Beneficiario
Sede
Importo
Coop. Cave De Donnas
Donnas
205.400.000
Coop. Domaine Champagnolle
Aosta
73.300.000
TOTALE
278.700.000
Atteso che l'accesso al credito di cui trattasi è diretto a
permettere alle Cooperative interessate di far fronte alle spese
derivanti dall'ammodernamento delle relative attrezzature;
Visto che la concessione della garanzia fideiussoria è regolata
dagli articoli 23 e 24 della legge regionale 6 luglio 1984, n. 30 e
successive modificazioni;
Considerate le esigenze delle Cooperative citate in
premessa;
Richiamate le deliberazioni della Giunta regionale n. 6162 in
data 30 dicembre 1996, n. 317 del 3 febbraio 1997 e n. 2436 in data
7 luglio 1997 concernenti il bilancio di gestione della Regione per
l'anno 1997 e per il triennio 1997/99, nonché la circolare
applicativa n. 7 del 6 febbraio 1997 (prot. 320/SGT);
Visto il parere favorevole di legittimità rilasciato dal
Direttore della Direzione Promozione Sviluppo Agricolo, in vacanza
del posto del Capo del Servizio Produzioni Agricole
dell'Assessorato dell'Agricoltura e Risorse Naturali, ai sensi
dell'articolo 72 della legge regionale n. 3/1956 e successive
modificazioni, e del combinato disposto degli articoli 13 - comma 1
- lett. e) e 59 - comma 2 - della legge regionale 45/1995, sulla
presente deliberazione;
Delibera
1) di autorizzare, ai sensi del I° comma dell'articolo 23 della
legge regionale 6 luglio 1984, n. 30 e successive modificazioni, la
concessione della garanzia fideiussoria della Regione a favore
delle Cooperative sottoelencate, presso Istituti di Credito
autorizzati, fino alla concorrenza massima degli importi a fianco
di ognuna indicati, comprensivi di capitale, interessi ed oneri
accessori, a garanzia di mutui della durata di anni cinque
stipulati per l'ammodernamento delle relative attrezzature:
Beneficiario
Sede
Importo
Coop. Cave De Donnas
Donnas
205.400.000
Coop. Domaine Champagnolle
Aosta
73.300.000
TOTALE
278.700.000
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Si dà atto che l'Assessore al Turismo, Commercio e Sport Agnesod
non partecipa alla discussione e alla votazione dell'oggetto.
Presidente Qualcuno chiede la parola? Pongo in votazione la
delibera in oggetto:
Presenti, votanti e favorevoli: 24
Il Consiglio approva all'unanimità
