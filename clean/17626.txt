Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 170 del 30 novembre 1988 - Resoconto
OGGETTO N. 170/IX -
DISEGNO DI LEGGE: "RIFINANZIAMENTO
DELLA LEGGE REGIONALE 16 GIUGNO 1978, N. 22, CONCERNENTE L'ADESIONE
DELLA REGIONE AL CONSORZIO GARANZIA FIDI FRA GLI ALBERGATORI DELLA
VALLE D'AOSTA E SUCCESSIVE MODIFICAZIONI E INTEGRAZIONI".
PRESIDENTE:
Ha chiesto di parlare l'Assessore alle Finanze
Voyat, ne ha facoltà.
VOYAT (U.V.):
Farò una unica illustrazione sia per il
punto 20 bis sia per il 20 ter. Sono leggi di finanziamento delle
Confidi, una delle quali era stata rinviata dal Presidente della
Commissione di coordinamento quest'anno in primavera, pertanto
queste leggi sono state adeguate alle osservazioni del Presidente
della Commissione di coordinamento.
Nello stesso tempo abbiamo preso contatti con il Ministero per
vedere di approvare almeno per l'anno 1988 queste leggi.
Evidentemente, come avevo già detto al momento del finanziamento
della Confidi Industriali per l'anno 1989, il ministero ha già
fatto richiesta ufficiale di rivedere tutte le leggi delle Confidi
nel loro insieme, in quanto altrimenti ci sarebbero difficoltà per
l'approvazione di queste leggi. C'è da precisare che si sono degli
emendamenti a queste due leggi che, come avevo già detto in
Commissione, avremmo presentato in aula dopo aver avuti i contatti
col Ministero. Questi emendamenti prevedono in modo particolare la
precisazione che gli interventi che potrà fare la Confidi sono per
l'abbattimento fino al massimo di sei punti di interesse solo per
le spese di investimento.
PRESIDENTE: E' aperta la discussione generale. Ci sono richieste
di interventi? Intanto vengono fatti distribuire gli emendamenti
proposti al testo di legge dall'Assessore alle Finanze.
Ha chiesto di parlare il Consigliere Mafrica, ne ha facoltà.
MAFRICA (P.C.I.):
Visto che gli emendamenti ci sono stati
appena consegnati, io chiederei all'Assessore di spiegarli, perché
per alcuni non è molto chiaro il senso. Io non riesco a capire che
differenza c'è tra dire: diamo 800 milioni al Consorzio, e dire:
diamo 800 milioni a favore delle imprese consorziate. Vorrei capire
bene la differenza e vorrei sapere che formula avevamo usato nel
passato.
PRESIDENTE:
Ha chiesto di parlare l'Assessore alle Finanze
Voyat, ne ha facoltà
VOYAT (U.V.): Questa modifica è per togliere un pleonasma
: "a
favore delle imprese consorziate al Consorzio",
perché quando
si dice consorzio evidentemente si dice già le imprese consorziate,
cioè si ripeterebbe il fatto delle imprese consorziate al
consorzio. Chiedo scusa, non avevo precisato prima, era solo un
fatto di pleonasma, si ripeteva due volte la stessa cosa.
Per quel che concerne: "
fino a un massimo di 6 punti di
percentuale",
qui devo aggiungere che noi avevamo chiesto
all'Assessorato al Turismo di soprassedere ad alcune modifiche che
volevano inserire nella legge, proprio riguardo ai punti
percentuali da abbattere, in quanto, come dicevo prima, il
Ministero ci ha chiesto di non discostarci troppo dalle percentuali
applicate finora. Ma questo discorso sarà da rivedere al momento
della revisione della legge nel suo complesso.
Il discorso che fa il Ministero è questo: la Regione Valle
d'Aosta può dare dei contributi o delle agevolazioni su interventi
deliberati dalla Giunta o dal Consiglio; l'amministrazione
regionale non può far abbattere dei punti in percentuale su dei
finanziamenti dati da società che non siano l'amministrazione
regionale e non deliberati espressamente dall'Amministrazione
regionale. E' per questo che l'Assessorato al Turismo aveva
proposto altre percentuali che il Ministero per il momento ci ha
detto di non adottare.
PRESIDENTE: Ha chiesto di parlare il Consigliere Mafrica, ne ha
facoltà.
MAFRICA (P.C.I.):
Non per essere pignolo, ma io questi
emendamenti non riesco ancora a capirli. Il primo me l'ha spiegato,
ringrazio e voterò a favore dell’emendamento. Il
secondo dice:
"aggiungere dopo contenimento"
(io la parola
contenimento qui non la trovo quindi non so dove va inserito)
(...
Interruzione...)
... E
'
sul 20 ter? Ho capito, stavo guardando il 20 bis.
D'accordo.
PRESIDENTE:
Si passa all'esame dell'articolato. Do lettura
dell'art.1:
Art. 1
1. La Giunta regionale è autorizzata a concedere, per
l'esercizio finanziario 1988, un ulteriore contributo di £.
800.000.000 a favore delle imprese consorziate al Consorzio
garanzia fidi fra gli albergatori della Valle d'Aosta per
l’abbattimento del tasso di interesse fissato fra
gli Istituti di credito e detto Consorzio garanzia fidi ad
integrazione di quanto disposto con legge finanziaria 8 gennaio
1988, n. 1, al fine di favorire il processo di Sviluppo turistico e
del tessuto produttivo della Regione.
2. Le imprese beneficiarie dovranno impegnarsi a consentire, in
qualsiasi momento, il controllo regionale sulla destinazione dei
finanziamenti che beneficiano dell'abbattimento del tasso di
interesse.
PRESIDENTE:
Do lettura degli emendamenti proposti
dall'Assessore alle Finanze Voyat:
1 ) Cancellare le parole "a favore delle imprese
consorziate);
2) Dopo la parola abbattimento, inserire "fino ad un massimo di
6 punti percentuale";
3) Cancellare "al fine di" e inserire "limitatamente ad
operazioni di investimento finalizzate a".
Pongo in votazione gli emendamenti suddetti:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'art. 1 della legge cosi
emendato:
Art. 1
1. La Giunta regionale è autorizzata a concedere, per
l'esercizio finanziario 1988, un ulteriore contributo di
800.000.000 al Consorzio garanzia fidi fra gli albergatori della
Valle d'Aosta per l'abbattimento fino ad un massimo dg 6 punti
percentuale del tasso di interesse fissato fra gli Istituti di
credito e detto Consorzio garanzia fidi ad integrazione di quanto
disposto con legge finanziaria 8 gennaio 1988, n. 1, limitatamente
ad operazioni di investimento finalizzate a favorire il processo di
sviluppo turistico e del tessuto produttivo della Regione.
2. Le imprese beneficiarie dovranno impegnarsi a consentire, in
qualsiasi momento, il controllo regionale sulla destinazione dei
finanziamenti che beneficiano dell'abbattimento del tasso di
in
teresse.
Pongo in votazione l'articolo 1 così emendato:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE: Do lettura dell'articolo 2:
Art. 2 L'onere derivante
dall'applicazione della
presente legge, previsto in lire 800.000.000 graverà sul cap. 37850
del bilancio preventivo della Regione per l'anno 1988.
2. Alla copertura dell'onere di cui al comma precedente si
provvede mediante l'accertamento di maggiori entrate sul bilancio
di previsione per l'anno in corso a titolo di tasse di concessione
della Casa da Gioco di Saint-Vincent (cap. 300) lire
800.000.000.
PRESIDENTE:
Pongo in votazione l'articolo 2:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'articolo 3:
Art. 3
1. Al bilancio di previsione della Regione per l'anno 1988 sono
apportate le seguenti variazioni in aumento:
Parte Entrata
Cap. 00300 "Tassa di concessione della Casa da Gioco di
Saint-Vincent"
£.800.000.000
Parte spesa
Cap. 37850 "Contributo al Consorzio garanzia fidi fra gli
albergatori -L.R. 16.06.1978, n. 22 L.R. 01.06.1984. n. 19 L.R.
02.11.1987. n. 90" £.800.000.000
PRESIDENTE:
Pongo in votazione l'articolo 3:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'articolo 4:
Art. 4
1. La presente legge è dichiarata urgente ai sensi del terzo
comma dell’articolo 31 dello Statuto Speciale ed
entrerà
in vigore il giorno successivo a quello
della sua
pubblicazione nel Bollettino
Ufficiale della
Regione.
PRESIDENTE:
Pongo in votazione l'articolo 4:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Pongo in votazione la legge nel suo
insieme:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
