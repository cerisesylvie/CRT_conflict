Classificazione
ATTIVITÀ CULTURALI



Oggetto del Consiglio n. 2097 del 5 dicembre 2011 - Resoconto
OGGETTO N. 2097/XIII - Interrogazione: "Modalità di gestione
della struttura dell'ex Cinema Splendor di Aosta".
Interrogazione
Ricordato che quasi diciannove anni fa ha preso avvio
l'iniziativa di trasformare l'ex Cinema Splendor in uno stabile
destinato ad uso di spettacoli e di altre manifestazioni
culturali;
Richiamata la nostra precedente interpellanza del 3 novembre
2010 "Utilizzo della struttura dell'ex Cinema Splendor per la
prossima edizione della Saison Culturelle" e quanto affermava in
quell'occasione l'Assessore Viérin Marco "la struttura potrà
verosimilmente essere utilizzata per la fine del 2011";
Richiamati i periodici annunci di una quasi imminente
inaugurazione dell'ex Cinema Splendor;
i sottoscritti Consiglieri regionali
Interrogano
l'Assessore competente per sapere:
1) se sono stati rispettati i tempi annunciati in premessa e,
quando verosimilmente la struttura sarà aperta al pubblico;
2) se siano state assunte decisioni in ordine alle modalità
di futura gestione della struttura;
3) a quanto si prevede ammonti la spesa da sostenere nel 2012
per la gestione dell'immobile e per le attività ad esso
collegate.
F.to: Bertin - Louvin - Patrizia Morelli - Chatrian -
Giuseppe Cerise
Presidente
- La parola all'Assessore alle opere
pubbliche, difesa del suolo e edilizia residenziale pubblica, Marco
Viérin.
Viérin M. (SA-UdC-VdA)
- Grazie Presidente.
Risponderò al punto uno per maggiore chiarezza e poi il collega
Laurent risponderà sugli altri due punti. Sul punto uno, vorrei
partire da quanto lei ha citato nelle premesse dell'interrogazione,
cioè la struttura potrà - io dico: salvo inadempienze delle ditte
che si sono aggiudicate l'appalto - essere utilizzata per fine
2011. Queste parole effettivamente le dissi a novembre 2010, in
quest'aula, e oggi posso confermare che, fino a luglio dell'anno
corrente, il cronoprogramma prefissato era pienamente rispettato
per arrivare a quel termine; anzi, aggiungo che in questi tre anni
di legislatura - lei ne renderà merito alle nostre strutture -
siamo riusciti ad incrementare un'accelerata all'intervento, il cui
concepimento risale a più di 17 anni fa. Purtroppo nel mese di
agosto il raggruppamento che si è aggiudicato i lavori non ha più
rispettato i tempi del cronoprogramma, che prevedeva la scadenza
dei lavori per dicembre 2011. I nostri uffici competenti hanno
emesso, nei mesi di settembre, ottobre e novembre, ben quattro
ordini di servizio, intimando alla ditta capogruppo di procedere
celermente nel rispetto del programma pattuito, facendo tutto
quello che era possibile in base alle leggi vigenti. Ma il problema
all'interno dell'associazione di imprese sembra non essere
risolvibile a breve; abbiamo appreso che il 29 novembre, a seguito
dei nostri solleciti, la ditta capogruppo Decima ha intrapreso
un'azione legale nei confronti della mandante Idroerre, che ha
grossi problemi finanziari, diretta a ridimensionare il ruolo di
quest'ultima all'interno del raggruppamento; quindi la ditta
Decima, capogruppo, sta cercando di estromettere in base alla legge
la mandante Idroerre per potersi accollare l'intervento in senso
completo.
La nostra struttura competente, in base al decreto legislativo
n. 163/2006, ha fissato come ultima scadenza per presentare
giustificazione e soprattutto proposte concrete la data del 16
dicembre; tecnicamente dal quel giorno si dovrà valutare come
procedere, quindi o mediante la risoluzione del contratto in danno,
che vuol dire procrastinare il termine dei lavori di almeno un anno
e mezzo per rispettare le procedure di legge, oppure cercare un
accordo con la ditta capogruppo Decima, per una maggiore assunzione
in capo a sé stessa delle opere, già di competenza della mandante,
così da pervenire all'ultimazione degli interventi non oltre la
prossima primavera.
Si è creata una situazione che purtroppo non ci permette di
agire come vorremmo, ma che è determinata dalle norme legislative
dell'appalto pubblico, che sempre più stanno creando grossi disagi
alle pubbliche amministrazioni. Per quanto esposto, non è possibile
al momento definire una data certa di conclusione di questo
contenzioso in merito ai lavori e quindi dell'acquisizione
dell'agibilità da parte del Comune di Aosta.
Presidente
- La parola all'Assessore all'istruzione e
cultura, Laurent Viérin.
Viérin L. (UV)
- Merci M. le Président. A complément
d'information, simplement sur les deux points.
Sur les modalités de gestion, nous avons eu occasion d'en parler
lors de la présentation de votre projet de loi sur le foyer des
arts en commission, et notre orientation est vers une gestion
substantiellement directe de ces nouveaux espaces, comme j'ai eu la
possibilité d'expliquer, pour différentes raisons. Une question qui
découle de la création d'un centre de coordination de la
programmation, non seulement directe de l'Administration, mais de
toutes les réalités qui existent, donc les différentes fondations;
mais il y a aussi...et en cela je me rattache au point n° 3 sur la
question des coûts, car nous ne devons pas oublier qu'une gestion
privée de cet espace ne serait pas à prévoir, dans le sens qu'un
nombre limité de spectateurs ne permet pas une gestion privée qui
doit tenir compte des dynamiques du marché, de l'affluence du
public, de proposer à la collectivité des spectacles d'une certaine
valeur artistique. Donc l'idée est celle de pourvoir directement à
la programmation, de réserver l'utilisation aussi pour d'autres
sujets de cet espace, et de s'adresser quand même au secteur privé
pour se procurer les services nécessaires au fonctionnement. Donc
sur cela il y a une analyse des coûts qui est en train de
s'effectuer et qui va tenir compte quand même de toutes les
formules de gestion, donc privée, externalisation et directe. Je
disais, l'analyse qui est en train d'être faite des coûts, avec les
différentes hypothèses quand même: gestion privée et c'est pour
cela que je vous disais que d'un point de vue économique - mais ça,
ça va sans dire - cet espace ne peut pas être géré sinon avec une
intervention quand même de l'Administration, la gestion
partiellement directe avec des services externalisés et l'autre
hypothèse dont on avait parlé. Donc cette analyse servira à évaluer
quand même, en partant de la volonté, aussi d'un point de vue
économique les retombées.
Pour ce qui est des coûts il y a déjà des hypothèses, les coûts
vifs, par exemple le fonctionnement de l'électricité, se
positionnent à 50-60.000 euros par année, un peu comme le Musée
archéologique est géré de façon directe, mais les espaces sont d'un
point de vue des coûts soutenus par l'Administration en général, de
cette façon nous sommes en train de faire les calculs sur cela.
Donc je répète, pour ce qui est du choix nous avions déjà eu
l'occasion d'exprimer d'une façon plus articulée quelle serait la
formule de gestion lors de cette audition en commission; pour le
reste, dès qu'il y a une simulation des différentes hypothèses avec
les différents coûts, ce sera l'occasion d'en parler ou directement
ou même en commission.
Presidente
- La parola al Consigliere Bertin.
Bertin (ALPE)
- Grazie Presidente.
Questo argomento ha fatto oggetto da parte nostra di diverse
interpellanze ed interrogazioni, è un argomento che abbiamo seguito
con una certa attenzione fin da inizio legislatura, anche perché
questa può essere una struttura che fa fare un salto di qualità
alla fruizione culturale in Valle d'Aosta. In generale, da parte
della cittadinanza c'è molta attesa su questo argomento, anche
perché sono vent'anni che aspettiamo come cittadini che questa
struttura finalmente sia aperta. Sapere oggi che siamo ancora in
alto mare e che non sapremo neanche bene quando finiranno questi
lavori, è francamente sconfortante!
Le affermazioni dell'Assessore dell'anno scorso, quando abbiamo
fatto un sopralluogo nella struttura, parevano a tutti piuttosto
ottimistiche e purtroppo, al di là dell'ottimismo, in questo
periodo è caduto anche Berlusconi...forse è meglio lasciare stare
l'ottimismo...abbiamo visto qual è il risultato finale! Siamo in
una situazione veramente assurda nella quale non possiamo neanche
dire quando ci verrà consegnato lo stabile...è francamente
sconfortante!
Per quel che riguarda l'aspetto della gestione, avevo capito di
una gestione diretta - con pochissimi affidamenti esterni - già in
occasione della discussione relativa alla proposta di legge che
avevamo fatto sulla gestione della struttura; mi rendo conto che
siete ancora in una fase molto preliminare rispetto a questa
scelta. Infatti le domande volevano capire concretamente se avevate
preso decisioni in questo senso; a quanto abbiamo capito, siamo
ancora in una fase di ipotesi e di studio rispetto all'assunzione
diretta di questo stabile.
È superfluo che mi dichiari insoddisfatto delle risposte.
Grazie.
