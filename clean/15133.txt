Classificazione
OPERE PUBBLICHE


Resoconto integrale del dibattito dell'aula
Oggetto del Consiglio n. 1633 del 8 novembre 1995 - Resoconto
SEDUTA POMERIDIANA DELL'8 NOVEMBRE 1995
OGGETTO N. 1633/X Approvazione del progetto, dell'appalto a
licitazione privata e del finanziamento dei lavori urgenti di
sistemazione idraulica esecutiva del torrente Ayasse in località
Chardonney in comune di Champorcher (3° lotto). Approvazione ed
impegno di spesa.
Deliberazione Il Consiglio
Considerato che nel settembre 1993 la Regione è stata
interessata da precipitazioni di notevole intensità che hanno
causato gravi sconvolgimenti all'assetto del territorio regionale
determinando smottamenti di terreni, esondazioni, danni alle
infrastrutture viarie, agli acquedotti, alle fognature, alle opere
igienico-sanitarie, alle opere di difesa spondale, nonché alle
attività agricole, industriali, a strutture e beni privati a
seguito dei quali veniva dichiarato più volte, con Decreto del
presidente della Giunta, lo stato di emergenza sul territorio
regionale;
Ricordato che la piena del torrente Ayasse del settembre 1993 ha
causato notevoli danni alle protezioni spondali dell'abitato di
Chardonney in Comune di Champorcher in conseguenza dei quali sono
in corso di esecuzione due interventi urgenti di ripristino delle
opere di difesa;
Rilevato che si rende necessario completare il ripristino delle
opere di difesa almeno del centro abitato di Chardonney a tutela
della pubblica incolumità con l'esecuzione del terzo lotto del
progetto generale di sistemazione idraulica del torrente Ayasse
predisposto dal Dott. Ing. Roberto Licatese incaricato con la
deliberazione di Giunta n. 11143 del 30 dicembre 1993;
Tenuto conto che il progettista, Dott. Ing. Roberto Licatese, ha
trasmesso al competente Ufficio Opere Idrauliche dell'Assessorato
dei Lavori Pubblici il progetto relativo ai lavori urgenti di
sistemazione idraulica esecutiva del torrente Ayasse in località
Chardonney nel Comune di Champorcher (3° lotto da sezione 11 a
sezione 24) composto dai seguenti elaborati:
- relazione tecnica (TAV 1);
- planimetria catastale (TAV 3);
- planimetria generale (TAV 4.1);
- planimetria opere d'argine(TAV 4B);
- profilo longitudinale (TAV 5B);
- sezioni trasversali d'alveo (TAV 6C);
- sezioni trasversali d'alveo (TAV 6D);
- armature muri (TAV 7);
- armature traverse (TAV 8);
- particolari costruttivi (TAV 10);
- computo metrico estimativo (TAV 16C);
- computo metrico estimativo (TAV 16D);
- capitolato speciale d'appalto (TAV 18C);
per un importo a base d'asta di Lire 1.500.000.000
(unmiliardocinquecentomilioni)
Ravvisata, quindi la necessità di procedere all'approvazione ed
al finanziamento del progetto relativo ai lavori urgenti di
sistemazione idraulica esecutiva del torrente Ayasse in località
Chardonney del Comune di Champorcher (3° lotto da sezione 11 a
sezione 24) ammontante a lorde Lire 1.785.000.000
(unmiliardosettecentoottantacinquemilioni) così suddivise:
- per lavori a base d'asta Lire 1.500.000.000
di cui:
- per lavori a corpo Lire 57.939.080
- per lavori a misura Lire 1.366.231.368
- per lavori da eseguirsi in economia Lire 75.829.552
- per I.V.A. Lire 285.000.000
Tenuto conto che per l'espletamento della gara di affidamento
dei lavori di cui sopra, si applicano le disposizioni legislative e
regolamentari vigenti fino alla data di entrata in vigore della
Legge 109/94 nonché alcuni articoli della Legge 109/94 come
modificata dalla Legge 216/95, come previsto dall'articolo 1, comma
5 della legge medesima;
Ravvisato che è opportuno e conveniente, nell'interesse
dell'Amministrazione regionale, appaltare i lavori a licitazione
privata e che, data la particolare natura dei lavori di cui si
tratta è opportuno procedere alla loro contabilizzazione parte a
corpo e parte a misura, e in economia, prevedendo che si applichi
come criterio di aggiudicazione quello del massimo ribasso
sull'elenco prezzi posto a base di gara, ai sensi dell'articolo 21
della Legge 109/94 come modificata dalla legge 216/95;
Vista la legge 11 febbraio 1994, n. 109;
Vista la legge 2 giugno 1995, n. 216;
Visto il parere favorevole rilasciato congiuntamente dal
Dirigente del servizio Affari Generali ed Interventi Diretti e
dall'Ingegnere Vice-Dirigente reggente del posto di Ingegnere Capo
Dirigente del Servizio Assetto e Tutela del Territorio
dell'Assessorato dei Lavori Pubblici, ai sensi del combinato
disposto dell'articolo 72 della Legge regionale n. 3/1956 e
successive modificazioni, e dell'articolo 21 della Legge regionale
n. 18/1980 e successive modificazioni, in ordine alla legittimità
della presente proposta di deliberazione.
Delibera
1) di approvare il progetto dei lavori urgenti di sistemazione
idraulica esecutiva del torrente Ayasse in località Chardonney del
Comune di Champorcher (3° lotto da sezione 11 a sezione 24),
redatto dal Dott. Ing. Roberto Licatese di Aosta ammontante a lorde
Lire 1.785.000.000 (unmiliardosettecentoottantacinquemilioni), IVA
inclusa;
2) di approvare, ai sensi delle leggi vigenti l'appalto dei
lavori di cui si tratta a licitazione privata per un importo a base
d'asta di Lire 1.500.000.000 (unmiliardocinquecentomilioni)
incaricando l'Assessorato dei Lavori Pubblici di provvedere agli
adempimenti necessari, nonché a diramare alle ditte richiedenti,
successivamente prescelte ai sensi della legge n. 109/94 come
modificata dalla legge 216/95, gli inviti per la gara di appalto,
stabilendo che si applica come criterio di aggiudicazione dei
lavori a base d'asta suddivisi come nelle premesse quello del
massimo ribasso sull'elenco prezzi posto a base di gara, ai sensi
dell'articolo 21 della Legge 109/94 come modificata dalla Legge
216/95, precisando che si provvederà all'aggiudicazione anche in
presenza di una sola offerta purché valida, e stabilendo inoltre
che per la partecipazione all'appalto è richiesta l'iscrizione
all'A.N.C. alla categoria 10b) per un importo di lire 1.500.000.000
per imprese che intendono presentarsi singolarmente, e per
categorie ed importi adeguati per quelle imprese che intendano
partecipare in raggruppamento;
3) di approvare la spesa complessiva di Lire 1.785.000.000
(unmiliardosettecentoottantacinquemilioni) da impegnare:
- per Lire 1.500.000.000 (unmiliardocinquecentomilioni) con
imputazione al Capitolo 52160 "Spese per interventi di regimazione
idraulica sui corsi d'acqua principali" del Bilancio di previsione
della Regione per l'anno 1995, che presenta la necessaria
disponibilità;
- per Lire 285.000.000 (duecentoottantacinquemilioni) con
imputazione al Capitolo del Bilancio 1996 corrispondente al 52160
del Bilancio di previsione della Regione per l'esercizio in
corso;
4) di approvare l'allegato bando di gara redatto secondo le
vigenti disposizioni di legge;
5) di sottoporre la presente deliberazione al controllo della
Commissione di Coordinamento per la Valle d'Aosta, ai sensi e per
gli effetti dell'articolo 8, lett. f), del Decreto Legislativo 22
aprile 1994, n. 320
Bando di licitazione privata
(...omissis...)
Presidente Qualcuno chiede la parola? Si può passare alla
votazione:
Presenti, votanti e favorevoli: 25
Il Consiglio approva all'unanimità.
