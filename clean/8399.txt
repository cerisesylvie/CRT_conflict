Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2880 del 29 maggio 1987 - Resoconto
OGGETTO N. 2880/VIII - PROGETTO DI LEGGE CONCERNENTE:
"ISTITUZIONE DELL'ANAGRAFE DEI CANI E NORME PER LA LORO
TUTELA".
PRESIDENTE
: Ha chiesto di parlare l'Assessore alla Sanità
ed Assistenza Sociale Voyat, ne ha facoltà.
VOYAT - (U.V.):
Devo anzitutto ringraziare il Gruppo del
Partito Socialista e la IV^ Commissione per aver accettato di
unificare la proposta di legge, presentata dai Consiglieri del
gruppo socialista, e il disegno di legge, presentato dalla Giunta
regionale, in un unico testo di legge, in quanto era nostra
preoccupazione di istituire una anagrafe regionale dei cani che non
andasse al di là di questo. Le proposte fatte dall'Assessorato sono
state accettate, anzi modificate in accordo con il Gruppo del
Partito Socialista, e sono state accolte nel testo anche proposte
che venivano da associazioni protezionistiche regionali.
L'impegno della Regione è quello di finanziare l'istituzione di
questa anagrafe, che poi verrà gestita dall'U.S.L. in
collaborazione con i Comuni, con le associazioni zoofile e con
tutti i cittadini.
PRESIDENTE
: Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Ringrazio innanzitutto l'Assessore
per le parole che ha avuto nei confronti dei Consiglieri proponenti
di questa proposta di legge. In effetti, quando abbiamo presentato
questa proposta, il nostro intento era quello di venire incontro ad
alcune esigenze che si erano manifestate, ed era mirato a far sì
che si scongiurasse, o perlomeno si limitasse quel triste fenomeno
del randagismo dei cani, che non favorisce nella sua estensione
elementi di sicurezza e di igiene.
Crediamo che questa proposta vada incontro ad una esigenza che
si era manifestata anche nell'opinione pubblica: quella cioè di un
diverso approccio nei confronti degli animali, soprattutto dei
cani. Il discorso che avevamo fatto, che ha trovato anche
l'Assessore concorde, era proprio quello di mettere un punto fermo
su questo aspetto negativo dell'abbandono dei cani, specie nei
periodi estivi; quando le grandi vacanze si avvicinano c'è un
aumento del fenomeno del randagismo. Questo disegno di legge tiene
in debito conto questa considerazione e propone l'istituzione di
questa anagrafe con il tatuaggio dei cani che saranno censiti sulla
base di quanto previsto dalla legge stessa. Credo che in questo la
legislazione regionale si adegui a quella di altre Regioni; è un
passo avanti significativo di un diverso approccio nei confronti di
questo problema, che testimonia anche un impegno
dell'amministrazione regionale nei confronti di un tema come quello
della tutela degli animali.
Il nostro progetto di legge ha avuto la possibilità di
armonizzarsi con quello presentato dall'Assessore, abbiamo
collaborato a questa opera di assemblaggio ed oggi siamo lieti che
sia approdato all'approvazione del Consiglio regionale. Credo che
soprattutto le associazioni protezionistiche e l'ENPA in
particolare possano esprimere il compiacimento per questa legge che
ha un significato che va al di là del suo contenuto, ma rappresenta
la testimonianza di una diversa attenzione nei confronti del
problema dell'ambiente e soprattutto della tutela degli animali
domestici.
PRESIDENTE
: Ha chiesto di parlare il Consigliere
Baldassarre, ne ha facoltà.
BALDASSARRE - (P.S.D.I.):
Brevemente per dire che non
sono favorevole a questa legge, quindi voterò contro, perché
ritengo che si creino delle situazioni difficili, e non solo per i
proprietari dei cani: infatti si prevede nella legge il tatuaggio
degli animali, mentre personalmente sono a favore degli animali
liberi.
A margine vorrei dire che la disposizione per cui i turisti che
vengono a visitare la Valle d'Aosta e si trattengono per un periodo
superiore a tre giorni, sono costretti a denunciare la presenza del
loro cane, non ritengo vada incontro ad esigenze di sviluppo
turistico in Valle d'Aosta.
Per le ragioni sopra esposte dichiaro il mio voto contrario al
disegno di legge.
PRESIDENTE
: Ha chiesto di parlare il Consigliere Cout, ne
ha facoltà.
COUT - (P.C.I.):
Non sono contrario a questo progetto di
legge e non concordo neanche con quanto diceva il Consigliere
Baldassarre, tuttavia sono dell'idea che si debba meditare sul tipo
di rapporto dell'uomo con gli animali.
Un tatuaggio non è doloroso nè crea problemi per gli animali, la
difficoltà più grossa è quella di organizzare un controllo di
questo genere: non so se avete presente quanti sono i cani in Valle
d'Aosta e cosa vuol dire trovarsi di fronte ad una covata di sei o
sette cuccioli, moltiplicata per il numero dei cani. Sarà più o
meno come organizzare una anagrafe delle persone. Quindi direi che
se la Regione vuole affrontare una questione del genere, sarà bene
che si attrezzi in tempo, con degli uffici o con dei metodi
adeguati.
Spero che l'U.S.L., che è così ben organizzata, sappia seguire,
fra le altre cose, anche questa; comunque quello è un problema
dell'Assessorato e di come si dovrà organizzare.
Per quanto riguarda il rapporto con gli animali, vorrei invece
fare una riflessione, perchè nel mondo di oggi sembra che tutto
debba essere in funzione delle persone, e su questo concordo
abbastanza con quanto diceva il Consigliere Baldassarre. Spesso
vediamo animali, non solo cani, che invece di essere soggetti di
una attenzione particolare, devono vivere una vita in rapporto a
quello che è il modo di vivere degli uomini. Molto spesso è una
"vita da cani", alla catena o chiusi in un appartamento, in attesa
che il padrone torni a prestar loro un minimo di attenzione. Mi
chiedo se è questo che vogliamo da parte degli animali.
Sono convinto invece che essere amici degli animali voglia dire
agire in modo diverso, quindi proporrei di dedicare una attenzione
particolare al modo in cui poi questi cani potranno uscire,
muoversi, visto che è una delle prerogative essenziali degli
animali, che non solo nel passato, ma anche nel presente dovrebbero
avere questa possibilità aperta.
PRESIDENTE
: Ha chiesto di parlare l'Assessore alla Sanità
ed Assistenza Sociale Voyat, ne ha facoltà.
VOYAT - (U.V.):
Questa legge va a tutela dei cani, e non
a castigare i cani, e intende proteggere anche un cane che si perde
o viene abbandonato.
Nello stesso tempo è un servizio che si dà ai turisti, perchè
succede sovente che i turisti perdono i loro cani e non sanno dove
rintracciarli.
L'operazione di tatuaggio dei cani, che è indolore, viene fatta
in tutti i Comuni dal veterinario e poi la scheda viene inviata
all'U.S.L.. La legge prevede anche che il proprietario del cane, in
un certo limite di tempo, debba segnalare il possesso di questo
cane o la sua nascita per poterlo poi marchiare. All'art. 12 si fa
riferimento alla legge sulla caccia, in cui si dice che i cani
vaganti sono disciplinati da un'altra legge.
PRESIDENTE
: È chiusa a discussione generale. Si passa
all'esame dell'articolato. Do lettura dell'articolo 1:
ART.
1
1.
Presso l'Unità Sanitaria Locale della Valle d'Aosta
è istituita l'anagrafe regionale dei cani, alla quale ogni
proprietario o detentore deve iscrivere il proprio animale entro i
primi tre mesi di vita o di entrata in possesso e denunciarne il
trasferimento, a qualunque titolo, e la morte entro trenta giorni
dall'evento.
2.
Le modalità di gestione dell'anagrafe sono
stabilite dalla Giunta regionale.
PRESIDENTE
: Pongo in votazione l'articolo 1 testè
letto:
ESITO DELLA VOTAZIONE
Presenti: 26
Votanti: 26
Favorevoli: 25
Contrari: 1
Il Consiglio approva
PRESIDENTE
: Do lettura dell'articolo 2:
ART. 2
1. Lo smarrimento del cane deve essere denunciato entro tre
giorni al competente servizio di igiene e di assistenza
veterinaria dell'Unità Sanitaria Locale
.
PRESIDENTE
: Pongo in votazione l'articolo 2 testè
letto:
ESITO DELLA VOTAZIONE
Presenti: 26
Votanti: 26
Favorevoli: 25
Contrari: 1
Il Consiglio approva
PRESIDENTE
: Do lettura dell'articolo 3:
ART. 3
1.
All'atto dell'iscrizione all'anagrafe, viene
compilata apposita scheda segnaletica che deve riportare i seguenti
dati: provenienza e data di nascita; razza, caratteristiche
somatiche e nome del cane; generalità complete ed indirizzo del
proprietario; codice assegnato all'animale.
2.
Il codice è impresso con tatuaggio indelebile, di
norma inciso nella parte interna della coscia destra
dell'animale.
PRESIDENTE
: Pongo in votazione l'articolo 3 testè
letto:
ESITO DELLA VOTAZIONE
Presenti: 26
Votanti: 26
Favorevoli: 25
Contrari: 1
Il Consiglio approva
PRESIDENTE
: Do lettura dell'articolo 4:
ART. 4
1. La spesa per la gestione dell'anagrafe regionale dei cani,
compresa quella per i tatuaggi, è a carico dell'U. S. L.
PRESIDENTE
: Pongo in votazione l'articolo 4 testè
letto:
ESITO DELLA VOTAZIONE
Presenti: 26
Votanti: 26
Favorevoli: 25
Contrari: 1
Il Consiglio approva
PRESIDENTE
: Do lettura dell'articolo
ART. 5
1. L'introduzione in Valle d'Aosta di cani da parte di
turisti e visitatori, per una permanenza superiore a tre giorni,
deve essere segnalata al competente servizio di igiene e assistenza
veterinaria dell'U. S. L. mediante una scheda che sarà messa a
disposizione tramite i Comuni e le Aziende di promozione
turistica.
PRESIDENTE
: Pongo in votazione l'articolo 5 testè
letto:
ESITO DELLA VOTAZIONE
Presenti: 26
Votanti: 26
Favorevoli: 25
Contrari: 1
Il Consiglio approva
PRESIDENTE
: Do lettura dell'articolo
ART. 6
1. L'U. S. L. trasmette ai Comuni ogni sei mesi una copia
dell'anagrafe.
PRESIDENTE
: Pongo in votazione l'articolo 6 testè
letto:
ESITO DELLA VOTAZIONE
Presenti: 26
Votanti: 26
Favorevoli: 25
Contrari: 1
Il Consiglio approva
PRESIDENTE
: Do lettura dell'articolo
ART. 7
1.
Le autorità di pubblica sicurezza, il corpo
forestale regionale, gli agenti di polizia urbana e comunale, i
servizi sanitari e le organizzazioni zoofile e protezionistiche
debbono segnalare la presenza di cani vaganti o randagi al
competente servizio di igiene e assistenza veterinaria
2.
In caso di cattura di cani vaganti, regolarmente
tatuati, si deve provvedere all'individuazione del proprietario,
per la restituzione dell'animale. Salvo casi di forza maggiore, la
decorrenza del periodo di sequestro di cui all'art. 85 del D.P.R. 8
febbraio 1954, n. 320, ha inizio dal momento dell'avviso al
proprietario del ritrovamento dell'animale.
3.
I cani non tatuati, di età superiore a tre mesi, ritrovati
vaganti e reclamati per la restituzione dal
proprietario,
devono essere inseriti nell'anagrafe canina regionale a spese del
proprietario medesimo.
Le spese di cattura e custodia ed eventuali cure del cane sono,
in ogni caso, a carico del proprietario o detentore.
4 I cani non reclamati, entro 30 giorni, per la restituzione
possono essere ceduti a terzi. In caso contrario sono ricoverati
presso il canile regionale o sottoposti ad eutanasia.
PRESIDENTE
: Pongo in votazione l'articolo 7 testè
letto:
ESITO DELLA VOTAZIONE
Presenti: 26
Votanti: 26
Favorevoli: 25
Contrari: 1
Il Consiglio approva
PRESIDENTE
: Do lettura dell'articolo 8:
ART. 8
1. L'U. S. L. e i Comuni possono valersi dell'opera
volontaria e gratuita dell'E. N. P. A. e delle associazioni zoofile
e protezionistiche secondo accordi fra le parti.
PRESIDENTE
: Pongo in votazione l'articolo 8 testè
letto:
ESITO DELLA VOTAZIONE
Presenti: 26
Votanti: 26
Favorevoli: 25
Contrari: 1
Il Consiglio approva
PRESIDENTE
: Do lettura dell'articolo 9:
ART. 9
1. La Regione, in collaborazione con le associazioni
protezionistiche e di volontariato, predispone programmi volti alla
sensibilizzazione, all'informazione e alla educazione dei giovani e
dei cittadini sul tema di un corretto rapporto uomo-animale con
l'intento di fare acquisire una nuova coscienza volta alla tutela
ed al rispetto degli animali e alla difesa dell'ambiente.
PRESIDENTE
: Pongo in votazione l'articolo 9 testè
letto:
ESITO DELLA VOTAZIONE
Presenti: 26
Votanti: 26
Favorevoli: 25
Contrari: 1
Il Consiglio approva
PRESIDENTE
: Do lettura dell'articolo 10:
ART. 10
1. L'inosservanza alle disposizioni della presente legge è
soggetta alla sanzione amministrativa pecuniaria da lire 200.000 a
lire 500.000, da versarsi al tesoriere dell'Unità Sanitaria
Locale.
PRESIDENTE:
Pongo in votazione l'articolo 10 testè
letto:
ESITO DELLA VOTAZIONE
Presenti: 26
Votanti: 26
Favorevoli: 25
Contrari: 1
Il Consiglio approva
PRESIDENTE:
Do lettura dell'articolo 11:
ART. 11
1. In sede di prima applicazione della legge, coloro che alla
data di entrata in vigore della presente legge siano proprietari o
detentori di cani devono procedere agli adempimenti previsti
dall'art. 2 entro i successivi dodici mesi.
PRESIDENTE
: Pongo in votazione l'articolo 11 testè
letto:
ESITO DELLA VOTAZIONE
Presenti: 26
Votanti: 26
Favorevoli: 25
Contrari: 1
Il Consiglio approva
PRESIDENTE
: Do lettura dell'articolo 12:
ART. 12
1. Ai fini della tutela della fauna, le disposizioni
riguardanti i cani vaganti sono stabilite con altra legge
regionale.
PRESIDENTE
: Pongo in votazione l'articolo 12 testè
letto:
ESITO DELLA VOTAZIONE
Presenti: 26
Votanti: 26
Favorevoli: 25
Contrari: 1
Il Consiglio approva
PRESIDENTE
: Do lettura dell'articolo 13:
ART. 13
1.
Per l'applicazione della presente legge la Regione
provvede all'acquisto delle attrezzature necessarie, comprese
quelle per un apposito sistema informatico per l'istituzione
dell'anagrafe, fino alla concorrenza massima della somma di £ 100
milioni.
2.
L'onere di £ 100 milioni graverà sul cap 40450
"Spese di primo impianto del servizio anagrafico dei cani" (di
nuova istituzione) del bilancio di previsione della Regione per
l'anno 1987.
PRESIDENTE
: Pongo in votazione l'articolo 13 testè
letto:
ESITO DELLA VOTAZIONE
Presenti: 26
Votanti: 26
Favorevoli: 25
Contrari: 1
Il Consiglio approva
PRESIDENTE
: Do lettura dell'articolo 14:
ART. 14
1. Alla copertura dell'onere di lire 100 milioni si provvede
mediante riduzione:
a)
della somma di lire 50 milioni dello stanziamento
iscritto al cap. 40700 del bilancio di previsione della Regione per
l'anno 1987 "Spese per interventi nel settore della sicurez
za
sociale";
b)
della somma di lire 50 milioni dello stanziamento
previsto al cap. 40800 del bilancio di previsione della Regione per
l'anno 1987 "Contributi per interventi nel settore della sicurezza
sociale".
PRESIDENTE
: Pongo in votazione l'articolo 14 testè
letto:
ESITO DELLA VOTAZIONE
Presenti: 26
Votanti: 26
Favorevoli: 25
Contrari: 1
Il Consiglio approva
PRESIDENTE
: Do lettura dell'articolo 15:
ART. 15
1.
Al bilancio di previsione della Regione per l'anno
1987 sono apportate le seguenti variazioni:
PARTE SPESA
Variazioni in diminuzione
Cap. 40700 "Spese per interventi nel settore della sicurezza
sociale"
£ 50.000.000
Cap. 40800 "Contributi per interventi nel settore della
sicurezza sociale"
£ 50.000.000
Variazione in aumento
Settore 3: sicurezza sociale
Programma
2.2.3.02 -
Sanità - Strutture
sanitarie
Codificazione: 1.1.1.4.3.2.08.08.08
Cap. 40450 (di nuova istituzione) "Spese di primo impianto
del servizio anagrafico dei cani"
£
100.000.000
2.
La presente legge sarà pubblicata nel Bollettino
Ufficiale della Regione.
3.
È fatto obbligo a chiunque spetti di osservarla e
di farla osservare come legge della Regione Valle d'Aosta.
PRESIDENTE
: Pongo in votazione l'articolo 15 testè
letto:
ESITO DELLA VOTAZIONE
Presenti: 26
Votanti: 26
Favorevoli: 25
Contrari: 1
Il Consiglio approva
PRESIDENTE
: Ha chiesto di parlare il Consigliere
Baldassarre per dichiarazione di voto, ne ha facoltà.
BALDASSARRE - (P.S.D.I.):
Per ribadire il mio voto
contrario a questa legge e per dire che sarebbe stato opportuno
inviare delle schede ai proprietari dei cani per chiedere la loro
opinione in merito a questa legge sull'anagrafe dei cani.
Con questa legge viene meno a mio avviso il rispetto che
dall'uomo è dovuto all'animale, e oltretutto si penalizzano in modo
eccessivo i proprietari dei cani, per cui il mio voto non può che
essere contrario.
PRESIDENTE
: Pongo in votazione la legge nel suo complesso
per scrutinio segreto:
VOTAZIONE A SCRUTINIO SEGRETO
ESITO DELLA VOTAZIONE
Presenti: 25
Votanti: 25
Favorevoli: 20
Contrari: 5
Il Consiglio approva
