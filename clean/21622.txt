Classificazione
GIUNTA REGIONALE



Oggetto del Consiglio n. 1364 del 4 luglio 2005 - Resoconto
OGGETTO N. 1364/XII - Elezione del Presidente della Regione.
Président - La parole au Conseiller Cesal.
Cesal (UV) - Je voudrais indiquer au nom des forces de majorité,
"Union Valdôtaine" et "Gauche Valdôtaine", pour la charge de
Président du Gouvernement de cette Région le nom de M. Caveri
Luciano.
Président - Je pensais procéder dans cette façon: il y aura donc
la votation, l'élection du Président, l'explication des lignes
programmatiques, la suspension afin de permettre aux forces
politiques d'examiner les déclarations du Président de la Région et
la reprise des travaux du Conseil de la Vallée. Je pense que l'on
peut retarder jusqu'à 16 heures, il me semble convenable.
La parole au Conseiller Tibaldi, pour motion d'ordre.
Tibaldi (CdL) - Chiedo la parola per mozione d'ordine.
L'articolo 8 del Regolamento consiliare non impedisce che il
Presidente incaricato possa illustrare anticipatamente il programma
amministrativo che intende proporre all'attenzione di questo
Consiglio e naturalmente far conoscere le sue intenzioni per quanto
concerne la composizione della squadra di governo. È vero che è
prassi consolidata, l'abbiamo già vissuta più volte, che - noi
diciamo paradossalmente, anche perché lo abbiamo obiettato - si
voti prima il Presidente e poi si conosca il programma
amministrativo. Alla luce del fatto che il programma amministrativo
lo conosce solo il "Conseil fédéral" e non il "Conseil régional"...
e non vorremmo che continuasse tale confusione fra organi e fra i
ruoli che hanno questi organi... alla luce del fatto che la prassi
consolidata può essere anche modificata per sensibilità dello
stesso Presidente incaricato Caveri, al quale ci rivogliamo
direttamente in questo momento, noi chiederemmo che, prima di
procedere al voto - anche per una questione di coerenza logica -
della persona... alla fiducia che deve essere accordata a
quest'ultima, che deve quindi coordinare una squadra e dare
applicazione a un programma, venga illustrato il programma
amministrativo, anche perché non ci risulta vi siano altri
candidati concorrenti con la figura del Consigliere incaricato
Caveri. Di conseguenza, pensiamo di non creare alcun "strappo alla
regola", perché l'articolo 8 non regolamenta in maniera precisa
questo passaggio, e sappiamo che l'interpretazione del Regolamento
è lasciata alla sensibilità degli interessati e alla flessibilità
di volta in volta "interpretata" dal Presidente. Chiederemmo tale
attenzione e penso che, visto che il Presidente Caveri in occasione
delle consultazioni ha detto di voler riportare la centralità del
dibattito in questo Consiglio, nulla osti a tale fatto di volerci
dare lettura e conoscenza delle sue intenzioni programmatiche.
Presidente - Vi è una mozione d'ordine che è stata presentata,
sulla quale i Consiglieri sono chiamati ad esprimersi uno a favore
e uno contro.
La parola al Consigliere Riccarand.
Riccarand (Arc-VA) - Intervengo a favore della proposta del
collega Tibaldi. Ci sembra del tutto logica questa proposta che già
avevamo fatto anche in sede di Conferenza dei Capigruppo. Viene
proposto un nuovo candidato alla Presidenza della Regione però,
prima di poterci esprimere, dobbiamo conoscere quali sono le
proposte programmatiche di questo Presidente incaricato e qual è la
squadra di governo con cui vuole amministrare la Regione. Sulla
squadra di governo abbiamo informazioni tramite gli organi di
informazione e gli organi di stampa, sui contenuti programmatici
non sappiamo nulla, quindi ci sembra che sarebbe del tutto logico e
proficuo, anche rispetto al dibattito consiliare, che, prima di
votare la figura di Presidente, si conoscano esattamente quali sono
i contenuti che ha questo Governo sia per quanto riguarda la
squadra, sia per quanto concerne il programma.
Président - La parole au Conseiller Sandri.
Sandri (GV-DS-PSE) - La maggioranza è contraria a questa mozione
d'ordine per almeno due ordini di buoni motivi: il primo, ci sembra
quanto meno strumentale che un'opposizione, che ha già dato
abbondantemente il suo giudizio su questa Giunta e sul futuro
Presidente della Regione, adesso "faccia lo gnorri" andando a
pensare: "ma non so, adesso dobbiamo decidere, vogliamo sentire il
programma", credo che prenderci in giro su un pregiudizio che noi
ben conosciamo sia anche offensivo nei confronti di queste
istituzioni; il secondo motivo è una prassi consolidata da gran
tempo, fra l'altro mi sembra di ricordare che anche l'Assessore
Riccarand nel 1993 fu eletto con la stessa prassi... la quale deve
indicare che, in assenza di una figura in Valle d'Aosta come il
Presidente della Repubblica che dà un incarico, sia il Consiglio
regionale a potersi esprimersi su questo punto e da qui si apre poi
il discorso del confronto politico; quindi rispetto per questa
prassi e rispetto dell'istituzione a cui richiamiamo tutti i gruppi
del Consiglio regionale.
Président - Je soumets au vote la motion d'ordre du Conseiller
Tibaldi:
Conseillers présents: 31
Votants: 27
Pour: 5
Contre: 22
Abstentions: 4 (Comé, Lanièce, Stacchetti, Viérin Marco)
Le Conseil n'approuve pas.
Président - La proposition a déjà été faite, je prie de
distribuer les fiches pour l'élection du Président de la
Région.
La parole au Conseiller La Torre.
La Torre (FA) - Volevo solo dire che non si può omologare tutta
la minoranza, quindi, al di là del risultato della mozione
d'ordine, chiedo 2 minuti di sospensione per riunire il nostro
gruppo.
Presidente - Il Consiglio è sospeso per 5 minuti.
Si dà atto che la seduta è sospesa dalle ore 12,48 alle ore
12,52.
Président - Collègues, nous pouvons reprendre.
La parole au Conseiller La Torre, pour déclaration de vote.
La Torre (FA) - Capisco che qualcuno magari possa ironizzare che
abbiamo chiesto una sospensione, però riteniamo che un momento
delicato e importante come questo debba poter fruire delle massime
riflessioni. Siamo un movimento piccolo, però snello e per questo
anche capace di riunirsi con i nostri vertici, segretari,
presidenti che sono fuori e non nego che in questi giorni -
venerdì, sabato e domenica - ci siamo trovati molte volte sapendo
che avremmo dovuto affrontare tale momento e che comunque questo
sarebbe stato un momento importante.
Le riflessioni sono state le più svariate, parecchi sono stati
gli interventi di tanti iscritti, però credo - e la conferma l'ho
avuta un attimo fa incontrandomi con gli altri amici del movimento
- che debba prevalere la chiarezza. Certo, le osservazioni che sono
state fatte prima in merito a una prassi che di fatto è così,
quindi non permette al futuro Presidente di presentare un
programma, impediscono in qualche modo di... però è una prassi, è
vero, è inutile contestarlo. Ciò non toglie che però il coraggio
delle azioni e di quello che si vuole fare bisogna averlo, e
capacità di viverlo nel momento in cui queste azioni "cadono" e il
voto non è una presa d'atto come quella che c'è stata prima, è una
scelta.
In questi giorni - ripeto - abbiamo molto riflettuto su tale
scelta. Abbiamo parlato anche di etica e si è detto che a volte in
tali dibattiti di questi ultimi giorni essa magari non vi è stata,
però ci siamo anche detti che per parlare di etica bisogna quanto
meno cercare di introdurre nelle proprie azioni un'etica
comportamentale. Crediamo quindi che non sia nascondendo il voto, o
mascherandolo, o facendolo circolare in modo non chiaro che si
contribuisca all'etica. Ci siamo anche interrogati sul
comportamento della "Fédération Autonomiste" negli ultimi 2 anni.
Noi non abbiamo nulla da recriminarci, siamo sempre stati molto
corretti, perché abbiamo creduto sempre per la nostra cultura che
si debba lavorare, dove è possibile, insieme per questa Regione.
Con tale logica abbiamo sempre dato fiducia, nelle ultime 2
votazioni, ai Presidenti incaricati; non so se ci stancheremo di
dare fiducia - non siamo mai stati molto ripagati di queste fiducie
che abbiamo dato - o se continueremo a passare come persone che
vogliono lavorare con uno scopo particolare, però crediamo che vi
siano delle "cose" che devono essere fatte; allora io dico prima,
nel momento del voto, che ci auguriamo che queste "cose" Caveri le
possa fare. Ne cito alcune: spero che nel suo discorso si parli di
un piano efficace ed immediato di rilancio dell'economia valdostana
in tutti i settori cardine del settore economico regionale, quali
Casinò, edilizia, industria e turismo, l'approvazione in tempi
brevi dei provvedimenti incisivi per tali settori in attesa di un
rilancio definitivo che non potrà che avvenire in tempi
medio-lunghi; la definizione in via definitiva delle problematiche
ospedaliere e socio-sanitarie; maggior chiarezza di posizioni che
meglio caratterizzino la nostra autonomia speciale su temi quali la
scuola, i trasporti, la gestione della Casa da gioco di
Saint-Vincent; una dichiarata ed esplicita volontà di rafforzare
l'autonomia e il ruolo del Consiglio. Mi aspetto - e forse ho avuto
già modo di dirglielo in un incontro che vi è stato presso l'"Union
Valdôtaine" - molto personalmente dal Luciano Caveri, sia per un
fatto generazionale, sia perché credo che questa Regione abbia
bisogno in questo momento non di scontri frontali, ma di
solidarietà nell'interesse complessivo. Con tale logica e con tale
conseguenza, noi senza nessun problema, anzi con la massima
chiarezza che è quella richiestaci dal nostro movimento un minuto
fa, dichiariamo che daremo il nostro voto di fiducia a Luciano
Caveri.
Président - La parole au Conseiller Tibaldi.
Tibaldi (CdL) - Una breve dichiarazione, riservandoci di
intervenire dopo aver conosciuto il programma. Su chi sia Luciano
Caveri da un punto di vista personale, anagrafico, professionale,
lo sappiamo, ci conosciamo personalmente da diversi anni; su chi
sia Luciano Caveri come Presidente non sappiamo nulla, perché quel
poco che potremmo sapere lo abbiamo appreso dai giornali.
Evidentemente i colleghi Consiglieri dell'"Union" hanno delle
informazioni aggiuntive che noi non possediamo ed è per questa
ragione che avevamo chiesto un'inversione, diremmo anche logica e
coerente, del programma dei lavori, cioè vorremmo sapere Luciano
Caveri cosa propone oggi per la Valle d'Aosta. Pensavamo che il suo
lungo corso parlamentare potesse aiutarlo ed aiutarci in questo
senso, ovvero la fiducia si chiede sulla base di un progetto, di
una squadra che si propone per realizzare tale progetto; siamo
rimasti delusi. Crediamo, Consigliere Caveri, che questo sia un
"esordio con scivolata", perché lei, dall'alto della sua esperienza
e della sua intelligenza, oggi non doveva violare un Regolamento,
non doveva "violentare" una prassi consolidata, come qualcuno dice,
doveva solo proporsi autonomamente e dire: "io ho in mente questo
per la Valle d'Aosta, oggi vi propongo tale progetto"; così non è
stato, allora come possiamo comportarci noi innanzi a questo grave
scivolone? È un esordio su una "buccia di banana". Pensavamo che
anche da parte di qualche collega dell'ex minoranza - perché adesso
apprendiamo che la "Fédération" dà la fiducia al Presidente Caveri
- vi fosse una sensibilità sulla nostra mozione d'ordine, perché
leggo il comunicato stampa della "Fédération Autonomiste", che
porta la data del 3 luglio:
"La "Fédération Autonomiste" deciderà la posizione da
assumere nei confronti della nuova Giunta regionale solo dopo aver
sentito in aula la relazione programmatica del Presidente
incaricato, Luciano Caveri. Lo ha deciso la Segreteria regionale,
che ha dato mandato al gruppo consiliare di assumere una posizione
chiara, valutando lo sviluppo del dibattito in ordine ad alcune
priorità"
.
Avete chiesto una sospensione... ci complimentiamo in 60 secondi
avete esaurito la conoscenza del programma, avete conosciuto le
priorità, avete già capito quale sarà lo sviluppo del dibattito
consiliare. Piccola postilla, permettetecelo: non abbiamo capito
come mai a livello di Capigruppo prima, durante la riunione, vi era
una disponibilità ad invertire una programmazione di questo
calendario, poi in aula è cambiato qualcosa.
Tornando al Presidente incaricato, Caveri, noi non possiamo
esprimere un voto favorevole, innanzitutto per il metodo: pensavamo
che l'"era Caveri" - che si apre il 4 luglio, giorno storico per
gli Stati Uniti, non penso che sarà storico, come prima voleva
farci credere il Consigliere Sandri, anche per la Valle d'Aosta -
si aprisse con un guizzo di novità perlomeno nella metodologia
rispetto al passato. Se i suoi predecessori non avevano avuto
questa capacità, auspicavamo che una sensibilità potesse giungere
da lei; di conseguenza, per il metodo... ci limitiamo al metodo con
questo voto, noi non le voteremo la fiducia. Per quanto riguarda il
programma, ci riserviamo di sentirne l'illustrazione e di capire
come sarà composta la squadra che vorrà condurlo a termine, fra
virgolette.
Président - La parole au Conseiller Riccarand.
Riccarand (Arc-VA) - Il nostro gruppo voterà "no" alla
designazione di Luciano Caveri a Presidente della Regione, le
motivazioni di fondo le abbiamo esposte negli interventi che
abbiamo fatto nel corso della mattinata. Riassumo che si tratta di
un "no" per il metodo che è stato seguito nel determinare questa
scelta; di un "no" perché non facevamo parte della maggioranza
precedente e non intendiamo far parte di questa maggioranza, che
viene sostanzialmente confermata nella sua composizione; di un "no"
perché, da quello che sappiamo, rispetto al programma vi è una
continuità rispetto al programma presentato nel 2003 ad inizio di
legislatura, programma che non avevamo condiviso, né votato; di un
"no" perché la composizione della Giunta, per quello che ne
sappiamo, non è stata definita in base a criteri di competenza e
qualità, ma in base alle logiche spartitorie che abbiamo più volte
stigmatizzato nel corso della mattinata.
Presidente - Collega Riccarand, le ricordo che il voto contrario
non è contemplato in questo caso, cioè il voto contrario si esprime
non votando la proposta, quindi o scrive il nome o lascia la scheda
in bianco.
La parola al Consigliere Frassy, per mozione d'ordine.
Frassy (CdL) - Chiediamo che le schede non vengano distribuite,
ma che si garantisca la segretezza del voto allestendo la cabina di
voto.
Presidente - Da parte mia non vi sono difficoltà, quindi sarà
cura del Segretario del Consiglio procedere all'appello
nominale.
Consiglieri presenti e votanti: 33
Schede valide: 33
Schede bianche: 9
Ha riportato voti:
Luciano Caveri: 24
Président - Je proclame élu, en tant que Président de la Région,
Luciano Caveri. Je le félicite au nom de tout le Conseil et je
l'invite à prendre place dans les bancs du Gouvernement.
Il Consiglio prende atto.
