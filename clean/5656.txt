Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 79 del 6 ottobre 1983 - Resoconto
OGGETTO N. 79/VIII - ACCETTAZIONE DELLA CESSIONE DI UN
TERRENO DA PARTE DEL COMUNE DI MORGEX.- DELEGA ALLA GIUNTA.
PRESIDENTE:
La parola al Presidente della Giunta, ne ha
facoltà.
ANDRIONE - (U.V.):
Il consorzio dei viticoltori dell'Alta
Valle ha ottenuto dal Comune di Morgex la cessione alla Regione, ad
un prezzo simbolico, di un terreno sul quale, eventualmente (dico
eventualmente perchè sarà poi una decisione del Consiglio),
costruire la cantina sociale per quella zona dell'Alta Valle. La
Giunta propone di accettare i terreni in questione, fatto salvo che
poi il discorso successivo venga accettato e approvato dal
Consiglio.
PRESIDENTE:
Do lettura del deliberato dell'oggetto
iscritto al n. 21 dell'ordine del giorno.
IL CONSIGLIO REGIONALE
DELIBERA
1)
di accettare l'offerta di cessione, da parte del
Comune di Morgex; dell'area di terreno di proprietà comunale
distinta al Catasto del Comune stesso al Foglio XX mappale n. 1/b
per il prezzo simbolico di £ 10.000;
2)
di dichiarare che gli immobili oggetto di cessione
alla Regione da parte del Comune di Morgex saranno destinati alla
realizzazione di opere di pubblica utilità;
3)
di approvare ed impegnare la spesa di £ 10.000,
finanziandola con imputazione al cap. 23250 del bilancio preventivo
della Regione per l'anno 1983 ("Spese per l'acquisto di beni
patrimoniali"), che presenta la necessaria disponibilità;
4)
di delegare alla Giunta regionale l'adozione di
ogni provvedimento di esecuzione per addivenire alla stipulazione
dell'atto notarile di cessione degli immobili di cui si tratta e,
in particolare, per la designazione del notaio rogante, per la
liquidazione delle relative spese, nonchè per gli eventuali
accertamenti circa la consistenza e l'insistenza catastale degli
immobili da acquisire.
PRESIDENTE:
Se nessuno chiede la parola metto in
approvazione l'oggetto n. 21.
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
