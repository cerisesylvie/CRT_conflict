Classificazione
CONSIGLIO REGIONALE
Attività consiliare d'aula



Oggetto del Consiglio n. 708 del 12 giugno 2019 - Resoconto
OBJET N° 708/XV - Communications du Président de la
Région.
Rini (Presidente) -
Punto 2 all'ordine del giorno. La
parole au président Fosson.
Fosson (PNV-AC-FV) -
Lasciando poi nel dibattito politico
tutti gli argomenti di altri temi concreti, volevo ricordare e
commemorare qui la figura di Osvaldo Ruffier, che è deceduto poche
settimane fa. Personaggio di grande rilievo per la sua comunità di
Cogne, ma anche per tutta la Valle d'Aosta. Un uomo di origini
umili, lavoratore, minatore. Da quando divenne sindaco fu a
disposizione della sua comunità, che ancora ne porta l'immagine e
la tenacia che lo hanno contraddistinto. Mi sembra giusto che il
Consiglio regionale in questo momento ricordi Osvaldo Ruffier come
grande esponente di quei sindaci valorosi che ci sono in Valle
d'Aosta, che sono la base di ogni azione amministrativa. Vi chiedo
quindi un minuto di raccoglimento per il sindaco Ruffier.
La Presidente invita i presenti ad alzarsi in piedi e l'Aula
osserva un minuto di silenzio.
Presidente -
Ovviamente la Presidenza si unisce al
ricordo del sindaco Osvaldo Ruffier. La parola al collega
Cognetta.
Cognetta (MOUV') -
Presidente Fosson, ho fatto una
richiesta di accesso agli atti - ne parlo con lei, perché è lei che
mi ha risposto - relativa a una serie di provvedimenti dirigenziali
e delibere rispetto a una certa legge. Mi rivolgo a lei perché,
siccome non c'è più l'accesso telematico alle delibere, sono stato
costretto a fare un 116; mi è stato risposto che oltre una certa
data, ovvero dal 2014 ad andare indietro, non si può accedere a
queste delibere per motivi di
privacy
.
Vede, Presidente, io non capisco perché posso accedere alle
delibere per i cinque anni, dal 2019 al 2014, attraverso un accesso
telematico e per quelli invece precedenti, per motivi di privacy,
non posso accedere. C'è qualcosa che non funziona, Presidente.
Credo che dovrebbe al più presto far funzionare, quello che stiamo
chiedendo da tempo, l'accesso a tutte le delibere e ai
provvedimenti dirigenziali che sono ancora bloccati, perché
altrimenti mi viene risposto a sua firma che gli uffici hanno
troppo lavoro da fare. Ma infatti non dovrebbero farlo loro.
Bastava farlo fare a una delle nostre segretarie, come succedeva in
passato. Quindi, per cortesia, le chiederei di provvedere al più
presto. È una lettera a sua risposta, quindi per cortesia provveda
al più presto. Altrimenti è ridicolo, capisce? Perché la privacy
non vale per i cinque anni precedenti, ma solo per quindici giorni,
se volessimo guardare la privacy delle delibere!
