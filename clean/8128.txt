Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2569 del 29 gennaio 1987 - Resoconto
OGGETTO N. 2569/VIII - ISCRIZIONE DI NUOVI OGGETTI ALL'ORDINE
DEL GIORNO DELL'ADUNANZA ODIERNA.
PRESIDENTE:
Vi sono tre oggetti di cui si richiede
l'iscrizione d'urgenza, se il Consiglio è d'accordo.
Il primo oggetto concerne: Disegno di legge n. 346, concernente:
"Aumento, per il triennio 1987/89, della spesa per l'applicazione
della L.R. 28 giugno 1962, n. 13, modificata con legge regionale
31.5.1979, n. 31, recante norme per il risanamento del bestiame in
Valle d'Aosta nei riguardi delle brucellosi, tubercolosi e
mastiti".
Il secondo oggetto è un ordine del giorno concernente:
"Adattamento alla situazione della Valle d'Aosta della normativa
relativa all'attribuzione dell'indennità di bilinguismo per i
dipendenti statali in servizio in Valle d'Aosta".
Il terzo oggetto, infine: "Sostituzione di un componente in seno
alla II - Commissione Consiliare Permanente.
Ha chiesto di parlare il Presidente della Giunta, ne ha
facoltà.
ROLLANDIN:
Je voudrais dire très brièvement les raisons
qui sont à la base du choix de voter aujourd'hui cet ordre du jour.
Le Conseil des Ministres va adopter le contrat, dans son ensemble,
dans le délai de dix jours; par conséquent, si on n'est pas à même
de présenter cet ordre du jour, pourraient y être des difficultés
d'interprétation de cet alinéa de la loi, qui a été proposé et qui
se réfère au Trentino Alto Adige.
Pour éviter qu'il y ait de malentendus, on a prédisposé ce texte
et, après, on pourrait envoyer une lettre au Conseil des Ministres
et au Ministère compétent afin qu'il soit clair que les compétences
d'un certain genre en Vallée d'Aoste, étant donné les articles du
Statut, reviennent à un certain organe plutôt qu'à un autre, comme
il se passe au Trentino Alto Adige.
PRESIDENTE:
Ha chiesto di parlare l'Assessore alla Sanità
ed Assistenza Sociale Voyat, ne ha facoltà.
VOYAT (U.V.):
Chiediamo l'iscrizione di questa legge,
secondo l'impegno preso anche in Commissione, per la formulazione
del nuovo programma di risanamento 1987/88. Verranno convocate le
Commissioni interessate prima che vada in Giunta il programma.
Al momento in cui verrà svolta la relazione introduttiva alla
legge, forniremo anche i dati, che ci sono stati chiesti in
Commissione, in modo che possano prenderne atto tutti i Commissari
e i Consiglieri, che non erano presenti oggi.
PRESIDENTE:
Pongo in votazione la richiesta di iscrizione
in via d'urgenza del D.L. n. 346:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Si passa adesso alla iscrizione in via
d'urgenza dell'ordine del giorno presentato dal Presidente della
Giunta.
Ha chiesto di parlare il Consigliere Sandri, ne ha facoltà.
SANDRI (N.S.):
Volevo solo ricordare che una parte delle
mozioni che ho presentato e che sono iscritte all'ordine del giorno
odierno, arrivano già dal precedente Consiglio e, pertanto,
chiederei al Consiglio se è possibile discutere anche queste.
PRESIDENTE:
Pongo adesso in votazione la richiesta di
iscrizione in via d'urgenza dell'ordine del giorno presentato dal
Presidente della Giunta in ordine alla indennità di
bilinguismo.
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Pongo in votazione l'iscrizione immediata
dell'oggetto inerente la sostituzione dell'Assessore Lanièce nella
II^ Commissione.
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
