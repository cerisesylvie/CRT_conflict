Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 613 del 12 novembre 1982 - Resoconto
OGGETTO N. 613/VII - "SOLIDARIETA' ALLE COMUNITA' EBRAICHE
ITALIANE E IMPEGNO PER ADDIVENIRE AD UN RECIPROCO RICONOSCIMENTO
TRA OLP E ISRAELE" - (Approvazione di mozione).
PRESIDENTE:
Prima di dare inizio alla discussione dei due
disegni di legge nn. 440 e 442 iscritti d'urgenza ieri all'ordine
del giorno della seduta odierna, do lettura del testo concordato
fra il presentatore della mozione Consigliere Minuzzo e i
Consiglieri Lustrissy ed altri, sulla mozione iscritta all'oggetto
n. 43.
MOZIONE
In questi ultimi tempi abbiamo assistito nel Paese ad
attentati contro comunità ebraiche. A nulla sono valsi i richiami,
pur autorevoli, che si sono levati per condannare ed evitare le
manifestazioni di intolleranza antisemita.
L'attentato alla Sinagoga ebraica di Roma rappresenta un
ulteriore episodio di violenza contro una comunità che già ha
pagato con la morte e la deportazione l'odio antisemita
nazi-fascista.
IL CONSIGLIO REGIONALE
PREOCCUPATO per l'insidia dell'antisemitismo
strisciante;
ESPRIMENDO la profonda e commossa solidarietà politica e
morale alle famiglie dei colpiti, alle Comunità ebraiche italiane
ed in particolare a quella di Roma;
CONVINTO che la condanna dell'antisemitismo e di tutte le
manifestazioni di intolleranza razziale sia un dovere di tutti i
paesi democratici;
DA MANDATO
al Presidente del Consiglio regionale di farsi interprete dei
sentimenti di solidarietà alle Comunità ebraiche italiane ad
impegnare il Governo italiano ad operare affinché si giunga ad un
reciproco riconoscimento tra OLP e Israele.
PRESIDENTE:
Se non vi sono osservazioni, metto in
approvazione la mozione testè letta:
ESITO DELLA VOTAZIONE
Presenti, votanti e favorevoli: 19
Il Consiglio approva all'unanimità.
