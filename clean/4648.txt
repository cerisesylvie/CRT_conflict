Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 346 del 29 giugno 1982 - Resoconto
OGGETTO N. 346/VII - COLLOCAZIONE DI UN'OPERA D'ARTE O DI
UN'ISCRIZIONE SULLA PARETE ESTERNA, PROSPICENTE VIA FESTAZ, DEL
PALAZZO SEDE DELL'AMMINISTRAZIONE REGIONALE
(Interrogazione).
PRESIDENTE:
Do lettura dell'interrogazione presentata dal
Consigliere Pedrini.
INTERROGAZIONE
Il sottoscritto Consigliere regionale liberale, udite le
numerose richieste da parte di cittadini affinché il palazzo
regionale abbia una scritta ufficiale nelle pareti esterne che
danno verso via Festaz,
INTERROGA
il Presidente della Giunta per sapere come mai non si è più
dato atto alla messa in opera di una scultura che avrebbe dovuto
indicare la sede regionale e che cosa intende eventualmente fare
per ovviare a detta carenza.
PRESIDENTE:
Ha chiesto di parlare il Presidente della
Giunta; ne ha facoltà.
ANDRIONE - (UV):
Vista la poca fortuna che ha avuto la
scritta dell'EUR sui trasmigratori, gli eroi, i santi ed altre
attività di notevole livello, siamo piuttosto per l'opera d'arte.
Finora non abbiamo trovato qualcosa che soddisfacesse il gusto
della maggioranza, non solo della Giunta, ma anche delle persone
interpellate. L'unica idea di una certa validità, che però poi,
effettuato un montaggio fotografico, si presentava di difficile
lettura, era una specie di scultura in legno con i lavori
valdostani, simile alla tela che lei ha visto nel mio ufficio.
Siamo ancora alla ricerca di un'idea anzi se i Consiglieri ne
avessero qualcuna da sottoporre mi farebbero piacere.
PRESIDENTE:
Ha chiesto di parlare il Consigliere Pedrini;
ne ha facoltà.
PEDRINI-(Ind.-PLI):
Vorrei chiarire che ho fatto questa
interrogazione perché sono stato sollecitato da diverse persone ed
anche perché c'era una delegazione che girava nei dintorni cercando
il palazzo regionale; quindi, anzi tutto per soddisfare queste
richieste e perché la si ritiene necessaria, mi farò premura di
sentire se ci sono delle idee.
