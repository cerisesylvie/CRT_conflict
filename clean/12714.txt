Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3670 del 17 luglio 1992 - Resoconto
OGGETTO N. 3670/IX Proposta di legge regionale:
"Modificazioni alla legge regionale 14 gennaio 1988, n. 6
concernente: Costituzione di una società per la costruzione e
l'esercizio in concessione dei gasdotti comunali e/o consortili nel
territorio della Regione Valle d'Aosta".
Presidente
Do lettura dell'emendamento presentato dal
Consigliere Martin.
Emendamento All'articolo 1 dopo il punto b) aggiungere il
punto c) "diploma di laurea".
Presidente
Pongo in votazione l'emendamento:
Esito della votazione:
Presenti: 26
Votanti: 22
Favorevoli: 22
Astenuti: 4 (Beneforti, Lanièce, Limonet e Trione)
Il Consiglio approva.
Presidente
Do lettura e pongo in votazione l'emendamento
presentato dal Consigliere Limonet:
Emendamento All'articolo 1 comma 3 sostituire le lettere a) e
b) e il relativo testo con il seguente:
a) avere maturato o svolto, per almeno 3 anni, esperienze
professionali che richiedano l'iscrizione in appositi albi o di
insegnamento di ruolo, in scuole dalla media superiore
all'università, rispettivamente in attività o materie economiche,
aziendali, giuridiche, finanziarie o tecniche;
b) avere maturato, per almeno 3 anni, esperienze amministrative,
direttive o di controllo presso società di capitali con capitale
sociale non inferiore a Lire 1.000.000.000 e con un fatturato non
inferiore a Lire 5.000.000.000.000;
c) avere maturato, per almeno 5 anni, esperienze amministrative,
direttive o di controllo in regioni oppure in comuni o in Enti
pubblici di rilevanza nazionale.
Esito della votazione:
Presenti: 26
Votanti: 21
Favorevoli: 4
Contrari: 21
Astenuti: 1 (Milanesio)
Il Consiglio non approva.
Presidente
Do lettura e pongo in votazione l'articolo 1
emendato:
Articolo 1 1. Dopo il comma due dell'articolo 5 della legge
regionale 14 gennaio 1988, n. 6 (Costituzione di una società per la
costruzione e l'esercizio in concessione dei gasdotti comunale e/o
consortili nel territorio della Regione valle d'Aosta), è aggiunto
il seguente comma tre:
"3. I membri nominati dalla Regione nel Consiglio di
amministrazione devono avere almeno uno dei seguenti requisiti:
a) almeno tre anni di esperienza di amministrazione o direzione
di società per azioni o di enti pubblici;
b) almeno tre anni di esperienza di amministrazione o di
direzione di società con più di dieci addetti, operanti nel campo
dell'Industria o dei servizi o dell'agricoltura o del
commercio;
c) diploma di laurea."
Esito della votazione:
Presenti: 26
Votanti: 22
Favorevoli: 22
Astenuti: 4 (Beneforti, Lanièce, Limonet e Trione)
Il Consiglio approva.
Presidente
Do lettura e pongo in votazione l'articolo 2
emendato:
Articolo 2 1. Dopo il comma quattro dell'articolo 6 della
legge regionale 14 gennaio 1988, n. 6, è aggiunto il seguente comma
cinque:
5. I Sindaci effettivi e supplenti nominati dalla Regione devono
avere i seguenti requisiti: essere iscritti nel registro dei
revisori ufficiali dei conti, o negli albi professionali dei
ragionieri o dei dottori commercialisti."
Esito della votazione:
Presenti: 26
Votanti: 22
Favorevoli: 22
Astenuti: 4 (Beneforti, Lanièce, Limonet e Trione)
Il Consiglio approva.
Presidente
Pongo in votazione la legge nel suo
insieme.
Esito della votazione:
Presenti: 26
Votanti: 22
Favorevoli: 22
Astenuti: 4 (Beneforti, Lanièce, Limonet e Trione)
Il Consiglio approva.
