Classificazione
FINANZA REGIONALE E LOCALE
Finaosta



Oggetto del Consiglio n. 130 del 2 dicembre 2020 - Resoconto
OGGETTO N. 130/XVI - Interrogazione: "Verifiche sul contenuto
del comunicato stampa del Comune di Aosta inerente la Finaosta
S.p.A.".
Bertin (Presidente) -
Punto n. 17 all'ordine del giorno.
Per la risposta, ha chiesto la parola l'assessore Caveri, ne ha
facoltà.
Caveri (VdA Unie) -
Il collega Aggravi mi ha trasformato
in una specie di Agatha Christie, nel senso che ho dovuto
obbligatoriamente studiare una questione che avevo letto
distrattamente e che riassumo brevemente a beneficio anche di chi
ci ascolta, perché sennò sembra un dialogo fra sordi.
Era uscito un comunicato stampa del movimento politico
Rinascimento Valle d'Aosta in cui leggo solo il titolo: "Gravissimi
ritardi da parte del Sindaco di Aosta nelle ordinanze e contro
ordinanze di quarantena". Dopodiché il Comune di Aosta prende
posizione dicendo: "precisazione dell'Amministrazione comunale in
merito alle dichiarazioni diffuse" e sostanzialmente accusa
Finaosta di aver una qualche
connection
con la vicenda
perché all'interno del
file
risulta il termine "Finaosta".
Lei mi ha chiesto che cosa sta facendo Finaosta. Allora Finaosta, a
firma del Direttore generale, ha scritto nel chiedere informazioni
sulla questione che dice testualmente: Finaosta non ha ancora dato
mandato alla propria struttura di
Internal Audit
di
procedere a verifiche in merito a quanto sostenuto
dall'Amministrazione comunale di Aosta nel comunicato stampa citato
dal consigliere Aggravi. Appreso da una notizia apparsa sul
quotidiano
on line
aostanews.it il 3 novembre 2020 del
riferimento Finaosta S.p.A. contenuto nel comunicato cui ho fatto
cenno, la Direzione generale della società ha ritenuto di acquisire
preliminarmente dalle competenti strutture aziendali le
informazioni necessarie a ricostruire l'accaduto -
cherchez la
femme
o
cherchez l'homme
verrebbe da dire - e ha
successivamente sottoposto al Consiglio di amministrazione, al
Collegio sindacale, anche quale organismo di vigilanza, le prime
risultanze delle analisi condotte rispetto alle quali il medesimo
Consiglio ha richiesto ulteriori approfondimenti rinviando ogni
decisione a una seduta successiva eventualmente anche in merito al
conferimento di apposito incarico all'Internal Audit. Gli
approfondimenti richiesti sono ancora in corso.
Nelle more, al fine di mitigare il paventato rischio
reputazionale che veniva indicato dal consigliere Aggravi, Finaosta
ha inoltrato alle principali testate giornalistiche locali un
comunicato stampa che lei penso abbia visto in cui Finaosta dice
testualmente di negare decisamente qualsivoglia coinvolgimento
nella predisposizione della suddetta nota e afferma la propria
assoluta estraneità alla vicenda, nonché al confronto politico dal
quale essa prende le mosse. Finaosta è una società di servizi della
Regione quale unico scopo e cose di questo genere.
L'affaire à suivre
, nel senso che ovviamente, quando avrò
ulteriori notizie su che cosa sia capitato e cioè quale sia il
misterioso personaggio che si è adoperato in maniera sbagliata e
truffaldina questa dizione "Finaosta"... io ho un amico informatico
che mi ha spiegato come possa essere capitato, giuro che non sono
in grado di ripetere la spiegazione. È una questione di file,
usando un file probabilmente in qualche modo collegato a Finaosta,
e qui mi fermo perché, rimettendomi la mascherina, non posso fare
delle
grimaces
da cui si capisce che forse so o forse
immagino sapere e non so, però Finaosta ci fornirà tutto quanto è
necessario immagino a tutela, come lei dice, perché c'è poco da
ridere alla fine, perché la reputazione, quando si sa che a
vigilare su Finaosta è la Banca d'Italia, non è una cosa
secondaria.
La ringrazio quindi perché era un episodio che avevo letto
distrattamente, lei mi ha riportato la cruda realtà di come una
vicenda di questo genere possa in seguito pesare sulla credibilità
della nostra finanziaria.
Presidente -
Per la replica, ha chiesto la parola il
consigliere Aggravi, ne ha facoltà.
Aggravi (LEGA VDA) -
Grazie Presidente e ringrazio anche
l'Assessore che ha giocato un ruolo un po' da Hercule Poirot come
lui stava sostanzialmente dicendo. Io, quando ho letto il
comunicato stampa del Comune di Aosta, sono rimasto abbastanza
perplesso e basito per due questioni: prima che un'Amministrazione
comunale, perché è un po' una leggerezza con tutto il rispetto,
perché è comunque un'Amministrazione amica e forse è il caso anche
di richiamare un po' un senso da parte loro perché una segnalazione
di questo tipo o, meglio, un'affermazione di questo tipo fatta in
un comunicato stampa ha degli effetti.
Ora, la nostra finanziaria non è quotata, però il rischio di
reputazione è molto importante, come io spesso cerco sempre di dire
in questo Consiglio da tempo, e che venga messo da parte di
un'Amministrazione comunale, diciamo un po' la pagliuzza se
vogliamo della questione, mi ha lasciato abbastanza perplesso,
perché va bene che le proprietà del
file
possono magari
essere nate in tempo addietro perché uno utilizzando lo stesso file
della prima volta in cui è nato e sovrascrivendo ovviamente si
trova la denominazione dell'origine, però non è una cosa bella
perché un lettore poco attento o un lettore che comunque non è
particolarmente avvezzo allo strumento informatico resta perplesso
e soprattutto, senza la necessità di mettersi la mascherina, penso
che Monsieur de La Palice potrebbe insegnarci molte cose su
nom
e
cognom
. Al di là di questo, quello che mi
preoccupa era chiedere e avere contezza del fatto che, essendo il
controllo interno, cioè l'Internal Audit la struttura deputata
all'interno della società di verificare, io mi auguro, avendo anche
una sorta di finalità di prevenzione del rischio reputazionale, è
che il CdA dia prontamente incarico alla società almeno di appurare
nei confronti dell'Autorità di vigilanza... Bene hanno fatto con il
comunicato stampa ma che almeno all'interno rimanga agli atti
questo, perché il solo dubbio instillato ovviamente crea e genera
un rischio reputazionale che di questi tempi già altre vicende
stanno incrementando, infatti inviterei la società a valutare degli
accantonamenti prudenziali - chi sa un po' di normativa mi capisce
- riguardo anche al rischio reputazionale. Sinceramente io
inviterei almeno informalmente o lei, o il Presidente a invitare
l'Amministrazione comunale di Aosta di evitare in un'altra
occasione un'affermazione di questo genere, perché capisco che
magari nella verve politica si può essere tentati a scrivere cose
di questo genere ma gli effetti non sono sempre molto positivi.
