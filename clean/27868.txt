Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 351 del 30 dicembre 1970 - Resoconto
OGGETTO N. 351/70 - Situazione attuale della Società
Nazionale Cogne. (Approvazione di ordini del giorno)
Montesano (P.S.D.I.)
- Aspettiamo il Presidente della
Giunta. Io darei la parola al Consigliere Pollicini per la lettura
dell'ordine del giorno concordato, spiegando anche che va messo in
votazione, come è stato detto, prima l'ordine del giorno Ramera e
poi questo secondo ordine del giorno concordato.
Pollicini (D.P.)
- I Capi Gruppo hanno elaborato un
ordine del giorno comune che tiene conto anche delle esigenze
espresse nell'ordine del giorno del Consigliere Ramera, per quanto
riguarda il problema a livello nazionale e contempla le esigenze
regionali previste nell'ordine del giorno presentato dal
sottoscritto.
Quindi, io darei lettura dell'ordine del giorno, facendo
presente che, per le ragioni richieste dal gruppo della Democrazia
Cristiana, dovrà essere messo in votazione per primo l'ordine del
giorno e poi l'ordine del giorno comune.
L'ordine del giorno dice esattamente questo:
"
Il Consiglio regionale della Valle d'Aosta, giustamente
preoccupato per la ritardata approvazione, da parte del CIPE del
programma dei finanziamenti presentato dalla Nazionale Cogne da
oltre un anno, al Ministero delle Partecipazioni Statali, per la
ristrutturazione e il potenziamento degli impianti della società in
Valle d'Aosta;
vivamente allarmato da certe notizie di stampa, relative ad
un presunto inserimento della Nazionale Cogne nella Finsider del
gruppo IRI;
rendendosi interprete delle preoccupate attese di tutta la
regione delle maestranze e delle organizzazioni sindacali;
ribadisce la volontà unanime, già espressa dalla Commissione
consiliare per la Cogne, di richiamare l'attenzione dei Ministeri
competenti sulla indispensabile ed inderogabile necessità di una
rapida approvazione del programma della Società Nazionale Cogne in
armonia col piano di sviluppo regionale congiuntamente al piano
nazionale per la siderurgia, e di richiedere al Ministero delle
Partecipazioni Statali di voler predisporre atti idonei a chiarire
definitivamente la funzione del complesso Cogne;
Richiama l'attenzione del Governo e dei suoi organi e delle
assemblee parlamentari sulla grave situazione della occupazione in
Valle affermando nel contempo come politica irrinunciabile
dell'Amministrazione regionale i seguenti principi:
1) lo sviluppo della Nazionale Cogne e il conseguente
programma di investimenti deve essere coerente e in armonia con il
piano regionale di sviluppo, onde evitare come spesso è purtroppo
accaduto che le direttrici di sviluppo della Cogne siano avulse
dalla realtà valdostana;
2) ogni assetto definitivo della struttura dell'azienda deve
essere preventivamente discusso con le Organizzazioni Sindacali
competenti e con i rappresentanti della comunità
valdostana.".
Montesano (P.S.D.I.)
- Quindi, così come è stato detto
dal Consigliere Pollicini, si mette ai voti prima l'ordine del
giorno presentato dal Consigliere Ramera che è stato letto, quindi
non c'è bisogno di rileggerlo e...
(voci)
...non ho capito.
Ah, va bene!
Chi vota a favore dell'ordine del giorno Ramera alzi la mano. -
Ramera non c'è - Va beh. Chi vota contro? Astenuto?
Il Consiglio respinge con venti voti contrari, tre voti a favore
e otto astenuti.
Si passa alla votazione dell'ordine del giorno concordato.
Chi vota a favore alzi la mano.
Bordon (D.C.)
- Noi siamo spiacenti che il nostro "di
più" non sia stato accolto però, siccome il nostro "di più" non è
stato accolto, noi siamo favorevoli all'ordine del giorno
concordato e lo votiamo... poi ti spiego dopo.
Montesano (P.S.D.I.)
- Allora, chi è favorevole
all'ordine del giorno concordato alzi la mano.
Altra dichiarazione? Allora facciamo ancora marcia indietro.
Bordon (D.C.)
-
(Si sente in lontananza)
...
allora, visto che questo non è passato, approviamo tutto quello che
c'era meno quello ...
Montesano (P.S.D.I.)
- Sì, sì, chi vota a favore alzi la
mano, alzino la mano, per favore, i Consiglieri Bordon e Ramera.
Contro? Astenuti?
Il Consiglio approva.
Poi c'è l'ordine del giorno per l'inquinamento atmosferico.
Su quell'ordine del giorno mi pare che non ci siano state
opposizioni.
Allora, chi vota l'ordine del giorno Pollicini per
l'inquinamento atmosferico alzi la mano. Contrari? Astenuti?
Il Consiglio approva.
