Classificazione
CASA DA GIOCO



Oggetto del Consiglio n. 3359 del 5 marzo 2008 - Resoconto
OGGETTO N. 3359/XII - Ritiro di interpellanza: "Affidamento
dei servizi di trasporto per autonoleggio in occasione di
importanti eventi organizzati dalla Casinò S.p.a.".
Interpellanza
Ricordato che nel weekend del 2 e 3 febbraio u.s. si è svolta
presso il Palais Saint-Vincent la cerimonia di premiazione del
"Premio Saint-Vincent per la fiction"organizzato dalla Casinò de la
Vallée Spa, con la partecipazione di numerosi ospiti;
Tenuto conto che per svolgere i numerosi transfert sono stati
affidati, dalla Casinò Spa numerosi servizi ai locali noleggiatori
con conducente e taxisti, regolarmente dotati di licenza;
Venuti a conoscenza di disparità di trattamento tra i due
consorzi di noleggiatori esistenti, uno dei quali avrebbe perfino
affittato dei pulmini senza licenza fuori Valle per svolgere il
servizio, mentre l'altro consorzio e alcuni taxisti singoli
ricevevano solo alcune chiamate nelle notte tra domenica e
lunedì;
Evidenziato che non vi è certezza che alla guida di tali
pulmini vi fosse personale in possesso delle autorizzazioni per la
guida di autoveicoli destinati al pubblico servizio;
Sottolineato che il comportamento della Casinò de la Vallée
Spa non sarebbe equo nei confronti degli operatori di autonoleggio
e rappresenterebbe un grave danno di immagine verso la clientela,
se fosse confermato l'utilizzo di personale e di autoveicoli non
autorizzati;
i sottoscritti Consiglieri regionali
Interpellano
la Giunta regionale per conoscere se intenda:
1) accertare se nel contorno di tale manifestazione alcuni
trasporti di clienti e di ospiti sia stato effettuato da personale
e mezzi privi delle opportune autorizzazioni;
2) sollecitare la Casinò S.p.A. a mantenere un atteggiamento
neutrale nell'affidamento dei servizi di trasporto per autonoleggio
con conducente durante tutto l'arco dell'anno, ed in particolare in
occasione delle più importanti manifestazioni.
F.to: Sandri - Fontana Carmela
Presidente
- Con lettera del 4 marzo inviata alla
Presidenza del Consiglio, i firmatari hanno chiesto di ritirare
l'interpellanza. L'interpellanza è quindi ritirata.
Il Consiglio prende atto.
