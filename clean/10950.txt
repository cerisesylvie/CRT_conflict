Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1943 del 7 marzo 1991 - Resoconto
OGGETTO N. 1943/IX - Comunicazioni del Presidente della
Giunta.
Presidente
- Facciamo un passo indietro, la parola è al
Presidente della Giunta per le comunicazioni che intende fare al
Consiglio.
Bondaz (DC)
- Chiedo scusa al Consiglio per il ritardo,
ma ero impegnato ad un concorso con altri due Consiglieri.
A seguito dell'emanazione del decreto ministeriale 25.2.1991, n.
460, con il quale vengono revocate le competenze istituzionali
relative alla sorveglianza degli itinerari autostradali e sui
trafori assegnati al compartimento ANAS di Aosta, e della
risoluzione approvata dal Consiglio regionale nell'adunanza del
28.2.1991, nella quale si richiedeva la revoca di tale
provvedimento, ho provveduto ad inviare una richiesta di
chiarimento alla Presidenza del Consiglio dei Ministri, al Ministro
dei Lavori Pubblici e al Direttore generale dell'ANAS.
In data 2 marzo il direttore generale dell'ANAS comunicava che
trattavasi di un provvedimento a carattere temporaneo, emesso ai
fini di realizzare una funzionale unicità di gestione e di
procedure tecnico-amministrative nel settore delle autostrade in
concessione, e che, non appena superate le momentanee difficoltà,
la situazione poteva essere senz'altro ripristinata.
La Presidenza della Giunta segue con particolare attenzione
questo caso per aspettare la revoca del decreto.
Nei giorni 4 e 5 marzo, unitamente all'Assessore Fosson, ho
avuto incontri a Bruxelles con rappresentanti della CEE ed
esponenti del mondo politico belga, finalizzati alla presa di
contatto a livello europeo ed incentrati sulle seguenti linee
direttrici:
- continuità nell'adozione di una politica istituzionale di
apertura verso la Comunità;
- individuazione degli strumenti comunitari e sfruttamento delle
loro potenzialità sia a livello istituzionale sia come servizi alle
imprese;
- azioni di informazione e di supporto agli operatori
istituzionali ed economici sulle politiche CEE in materia di
sovvenzioni, aiuti, finanziamenti per incrementare le attività
legate agli interventi comunitari e al mercato unico europeo.
Queste linee di intervento sono state approfondite nel corso di
colloqui con rappresentanti politici della CEE, con i direttori
generali di alcune direzioni della CEE, con l'ambasciatore italiano
in Belgio, Giovanni Saragat, con i ministri dell'agricoltura e del
turismo della comunità francese del Belgio e con il Vice presidente
della CEE, On. Filippo Maria Pandolfi.
L'On. Pandolfi ha dato precise assicurazioni per il sostegno
degli interventi della Regione in ambito CEE. E' stata fra l'altro
affrontata la possibilità di un intervento della CEE per la lotta
contro la limantria monaca e per la conseguente azione di
ricostituzione delle zone boschive colpite.
La conferenza dei servizi per i lavori delle Colombiadi 1992,
riunitasi ieri a Roma presso la Direzione generale dell'ANAS,
presenti per la Valle d'Aosta l'Assessore all'industria, Augusto
Fosson, il Presidente della Società Autostrade Valdostane, Nardo,
il Direttore della SAV, Ing. Christillin, il Sindaco di
Saint-Christophe, Bionaz, l'Assessore comunale di Aosta,
Charbonnier, l'Assessore al comune di Quart, Rosset, e il
Presidente della Sitrasb, Ing. Noussan, ha esaminato il progetto di
raccordo fra la statale 27 e l'autostrada Quincinetto-Aosta
presentato dalla SAV ed ha deliberato la concessione alla SAV per
la costruzione e l'esercizio in autofinanziamento per circa 230
miliardi del raccordo in questione, inserendolo nella previsione
della legge 205/89.
Questo raccordo, direttamente interconnesso all'autostrada nei
pressi di Aosta Est, oltre che alla statale 26 di fondovalle, evita
la città di Aosta e si allaccia in un tratto già realizzato
dall'ANAS con adeguate caratteristiche.
Finalmente, dopo numerosi contatti in sede di Ministero dei
lavori pubblici, possiamo dare il via alla costruzione di un'opera,
che consentirà di decongestionare soprattutto il traffico pesante
che grava su una arteria di primaria importanza per la città di
Aosta e dei comuni viciniori.
Aosta, ritengo, potrà pertanto, una volta realizzata
quest'opera, ottenere un grado di vivibilità sicuramente migliore
dell'attuale.
Do due risposte al Consigliere Andrione, che ha fatto delle
domande in mia assenza che riguardano, la prima, il decreto emanato
dal giudice Vaudano in relazione alla sciagura del Pavillon.
Devo relazionare al Consiglio, in modo particolare al
Consigliere Andrione, che sono pervenute solo due comunicazioni:
una da parte della società del Monte Bianco che ci avvisa della
emanazione del decreto, e una da parte del capitano dei
carabinieri. Null'altro ci è pervenuto da parte dell'autorità
giudiziaria. E' peraltro nostra intenzione - già lo si è fatto
attraverso un consulente dell'Amministrazione regionale - di
esaminare i riverberi tecnico-amministrativi di questo
provvedimento.
Per quanto riguarda il poker, cui ha fatto riferimento il
Consigliere Andrione, devo comunicare che mi è giunta notizia che
domani dovrebbe avere inizio questo famoso gioco in area SITAV.
Devo peraltro ringraziarlo della domanda, anche se nei giorni
scorsi ho più volte sollecitato la SITAV a dare inizio con
immediatezza a questo gioco, dal momento che si parla dell'apertura
di questi giochi sin dal mese di ottobre dello scorso anno. Sembra
che domani dovrebbe avere inizio questo nuovo gioco, secondo quanto
è stato deliberato dal Consiglio regionale.
Presidente
- Ha chiesto di parlare il Consigliere
Andrione, ne ha facoltà.
Andrione (UV)
- Pour ce qui concerne la première question
que j'avais posée, il me semble qu'au minimum il faut soulever un
conflit de compétence, parce qu'on n'a jamais vu la magistrature
exercer l'administration active. Certaines compétences
appartiennent aux organes adminis-tratifs de la Région ou de l'Etat
et nous ne croyons pas que ce soit correct qu'elles viennent, par
une procédure incompréhensible, assumées par la magistrature.
Pour ce qui concerne l'autre question, le retard est tellement
grave que je prierais le Président du Goyuvernement de voir s'il
n'y a pas une responsabilité de la part de la SITAV, parce que les
62 slot machines qui ont été fermées pour faire la place au poker
avaient rendu l'année dernière 1.200 millions de lires, qui, pour
des raisons qui à notre avis sont dues à une négligence de la
société concessionnaire, se sont volatilisés.
Presidente
- Ha chiesto di parlare il Consigliere Louvin,
ne ha facoltà.
Louvin (UV)
- Je partage ce que vient de dire M. Andrione
au sujet de l'arrêté du Procureur de la République et sur la
nécessité de soulever un conflit d'attribution.
Je voudrais cependant attirer l'attention du Conseil sur la
rencontre que le Président du Gouvernement a annoncé avoir eu lieu
à Bruxelles avec les autorités belges et notamment avec les
représentants de l'exécutif de la communauté française de
Belgique.
Nous avions déjà eu le moyen de parler au Président du
Gouvernement lors de la rencontre entre les délégations de la
communauté française de Belgique et du Conseil de la Vallée au
sujet de l'opportunité de réaliser également au niveau de
l'exécutif un accord de coopération, et dans ce sens il me
paraissait y avoir de la part du Président une certaine
disponibilité.
Nous souhaitons qu'il y ait au moins une attention particulière
à cette opportunité qui nous est offerte et, de l'autre côté,
puisqu'il y a une grande disponibilité de la part des autorités
belges dans ce sens, de vérifier s'il n'y pas lieu de instaurer des
liens plus étroits au niveau de relations entre les deux
institutions.
***
