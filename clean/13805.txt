Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 295 del 24 novembre 1993 - Resoconto
OGGETTO N. 295/X - Iniziative per richiedere l'ultimazione
dei lavori di rea­lizzazione di un paramassi sulla statale fra
Sarre e Saint-Pierre. (Interpellanza)
Interpellanza - Appreso che da più di due anni nelle vicinanze
del parasassi tra Saint?Pierre e Sarre, in conseguenza della caduta
di un masso di notevoli dimensioni furono incominciati i lavori per
la conti­nuazione del manufatto;
Considerato che la Valle d'Aosta è considerata "Carrefour
d'Eu­rope" e quindi meta di un notevole afflusso
turisti­co?commerciale, soprattutto sulla S.S. 26 che collega Aosta
ed il Traforo del M. Bianco, con interessamento quindi della zona
in esame;
Visto che la zona stessa è resa pericolosa dal restringimento
della carreggiata e dalla possibilità di ulteriori cadute di
mas­si;
Tenuto conto del tempo trascorso;
i sottoscritti Consiglieri regionali
Interpellano
la Giunta regionale per conoscere quali iniziative ha assunto o
intende assumere presso l'A.N.A.S. affinché l'opera sia portata a
termine.
F.to: Rini-Lanièce-Collé
Presidente -
Ha chiesto la parola il Consigliere
Rini.
Rini (DC) -
Tra Saint-Pierre e Sarre, sulla SS 26,
è stato costruito un pa­ramassi in corrispondenza di una parete
rocciosa dalla quale, in occasione di abbondanti piogge o a causa
del disgelo, si stac­cavano dei massi, che cadevano direttamente
sulla carreggiata. É stata un'opera fatta a regola d'arte, però è
successo che ad opera ultimata, circa due anni fa, un masso di
notevoli dimen­sioni è caduto sulla strada proprio all'inizio
dell'opera verso Saint-Pierre.
Subito dopo la rimozione del masso, si è provveduto alla
demo­lizione di un lungo tratto di muratura di sostegno con
relativa rete metallica, che era stata posta a protezione della
strada, e sono iniziati i lavori di prolungamento del
paramassi.
Improvvisamente i lavori sono stati interrotti e in bella vista
sono rimasti lo sbancamento e un blocco di cemento armato, che
serve solo come parete per l'affissione di manifesti
pubblici­tari.
Credo che se i lavori sono cominciati, si presume che l'opera
sia ritenuta necessaria, e se lo è, andrebbe ultimata. Nel caso in
cui i lavori vengano sospesi perché non si ritiene utile e
indi­spensabile tale lavoro, sarebbe opportuno ripristinare il
tutto con l'installazione della rete protettiva iniziale, in modo
che eventuali frane o cadute di massi non creino pericolo per
l'utenza.
Il ripristino o l'ultimazione dei lavori sono indispen­sabili,
anche per eliminare l'impatto visivo che, in una zona di notevole
afflusso turistico come quella in questione, sarebbe bene evitare.
Visto che sono ormai passati circa due anni dalla sospensione,
chiedo che la Giunta si attivi presso l'ANAS per far sì che ven­ga
presa una decisione in merito.
Presidente -
Ha chiesto la parola l'Assessore ai
lavori pubblici, Ferrero.
Ferrero (Ass.tec.) -
Domani, nel corso
dell'incontro con il compartimento ANAS, sa­rà mia cura sollecitare
l'ANAS stessa o a proseguire i lavori per il prolungamento dei
paramassi, oppure, come è stato eviden­ziato, comunque a
ripristinare la rete protettiva iniziale.
Presidente -
Ha chiesto la parola il Consigliere
Rini.
Rini (DC) -
Ringrazio l'Assessore, mi ritengo
soddisfatto.
