Classificazione
OPERE PUBBLICHE


Resoconto integrale del dibattito dell'aula
Oggetto del Consiglio n. 806 del 30 luglio 1999 - Resoconto
OGGETTO N. 806/XI Disegno di legge: "Modificazioni alla legge
regionale 20 giugno 1996, n. 12 "Legge regionale in materia di
lavori pubblici".
Articolo 1
(Modificazioni all'articolo 2 della legge
regionale 20 giugno 1996, n. 12)
1. All'articolo 2, comma 1, lettera g), della legge regionale 20
giugno 1996, n. 12 (Legge regionale in materia di lavori pubblici),
la parola "esclusivamente" è soppressa e dopo le parole "fonte
privata," sono inserite le parole "o in parte pubblica,".
Articolo 2
(Modificazioni all'articolo 3 della l.r.
12/1996)
1. La lettera b) del comma 3 dell'articolo 3 della l.r. 12/1996,
è sostituita dalla seguente:
"b) i soggetti, enti e società privati relativamente ai lavori,
opere ed impianti di cui all'allegato A della presente legge,
pubblici o di interesse pubblico, per la cui realizzazione sia
previsto un contributo o una sovvenzione specifici in conto
capitale e in conto interessi delle amministrazioni aggiudicatrici,
di cui al comma 2, che complessivamente superino il cinquanta per
cento dell'importo complessivo, limitamente all'affidamento a terzi
di lavori singolarmente di valore superiore a 500.000 ECU, IVA
esclusa. Ai fini dell'applicabilità della presente legge si
intendono per lavori, opere ed impianti pubblici o di interesse
pubblico quelli relativi a beni di proprietà pubblica o destinati a
divenire di proprietà pubblica o comunque destinati ad una gestione
pubblica sotto qualsiasi forma. Restano viceversa esclusi i lavori,
opere ed impianti relativi a beni destinati a rimanere in proprietà
privata e nella disponibilità dei soggetti privati destinatari del
contributo o sovvenzione;".
2. La lettera c) del comma 3 dell'articolo 3 della l.r. 12/1996,
è sostituita dalla seguente:
"c) I consorzi di miglioramento fondiario, le cooperative
agricole, le consorterie e le associazioni di produttori agricoli
legalmente costituite, qualora il contributo erogato dalle
amministrazioni di cui al comma 2, lett. a), b) e c), superi il
cinquanta per cento della spesa ritenuta ammissibile; nei confronti
di tali soggetti trovano applicazione esclusivamente l'articolo 15,
commi 4, 5 e 6, con il limite di 50.000 ECU, IVA esclusa, per opere
da eseguire in economia o mediante cottimo fiduciario, nonché gli
artt. 22, 23, 24, 25, 26, 27, 28, 30, 31, 32 e 33, con l'avvertenza
che nei loro confronti debbano interdersi inoperanti i rinvii ad
altre disposizioni dettate dalla presente legge e ad essi non
applicabili.".
3. All'articolo 3, comma 4, quinto periodo, della l.r. 12/1996,
le parole "per l'affidamento" sono sostituite dalle parole "con
riferimento all'importo" e l'ultimo periodo è sostituito dal
seguente: "Per quanto non disciplinato dalla presente legge trova
applicazione la normativa statale, con particolare riferimento alla
legge 11 febbraio 1994, n. 109 (Legge quadro in materia di lavori
pubblici), come modificata, da ultimo, dalla legge 18 novembre
1998, n. 415".
Articolo 3
(Modificazioni all'articolo 4 della l.r.
12/1996)
1. Il comma 1 dell'articolo 4, della l.r. 12/1996, è sostituito
dal seguente:
"1. La Regione provvede a strutturare il ciclo di realizzazione
di tutti i lavori pubblici in relazione alle fasi di programmazione
e di pianificazione, nonché di esecuzione dei lavori necessari per
il soddisfacimento dei bisogni identificati.".
2. All'articolo 4, comma 2, della l.r. 12/1996, le parole
"devono corrispondere" sono sostituite dalla parola "corrispondono"
e le parole "agli art. 9, 12, 13 e 14," sono sostituite dalle
parole: "agli artt. 6, comma 4, 12, 13 e 14.".
3. All'articolo 4, comma 3, ultimo periodo, della l.r. 12/1996,
le parole "legge 11 febbraio 1994, n. 109 (Legge quadro in materia
di lavori pubblici)," sono sostituite dalle parole "l.
109/1994".
4. All'articolo 4, comma 4, della l.r. 12/1996, sono aggiunte,
in fine, le parole "nei limiti delle attribuzioni affidategli dal
dirigente nell'atto di nomina.".
5. La lettera c) del comma 5 dell'articolo 4 della l.r. 12/1996,
è sostituita dalla seguente:
"c) collabora, in particolare, alla verifica della rispondenza
dei documenti di gara alle disposizioni normative in materia;".
6. La lettera d) del comma 5 dell'articolo 4 della l.r. 12/1996,
è sostituita dalla seguente:
"d) accerta la completezza della progettazione di ogni livello
e, relativamente alla progettazione esecutiva, ne verifica
l'eseguibilità, precedentemente attestata dal progettista, e
provvede, altresì, all'accertamento di cui all'articolo 14, comma
4;".
7. All'articolo 4, comma 7, ultimo periodo, della l.r. 12/1996,
le parole "ricorrere al" sono sostituite dalle parole "richiedere,
con proposta motivata, il".
8. Il comma 8 dell'articolo 4, della l.r. 12/1996, è sostituito
dal seguente:
"8. Per i lavori direttamente eseguiti dalla Regione, il
coordinatore del ciclo di realizzazione del singolo lavoro pubblico
è nominato, con ordine di servizio, dal dirigente della struttura
regionale preposta alla realizzazione del lavoro pubblico, il quale
può anche riservarsi questa funzione. Possono essere nominati
soltanto funzionari regionali appartenenti alla carriera tecnica,
inquadrati in una qualifica funzionale non inferiore all'ottava, ai
sensi della legge regionale 23 ottobre 1995, n. 45 (Riforma
dell'organizzazione dell'Amministrazione regionale della Valle
d'Aosta e revisione della disciplina del personale), come
modificata dalla legge regionale 27 maggio 1998, n. 45. Nell'atto
di nomina il dirigente competente può, inoltre, stabilire quali
funzioni riserva a se stesso e quali attribuisce direttamente al
soggetto nominato, tra quelle di cui al comma 5 nonché tra le
ulteriori funzioni che la presente legge attribuisce alla
competenza del coordinatore del ciclo. Qualora alcune funzioni,
all'interno delle fasi del ciclo di realizzazione del singolo
lavoro pubblico, siano svolte da strutture specialistiche interne
all'ente, il dirigente competente può nominare, in base alla
vigente normativa regionale, uno o più soggetti ai quali affidare
le predette funzioni, fermo restando in capo al coordinatore del
ciclo l'onere di mantenersi informato sullo svolgimento delle
funzioni predette. Per i lavori di competenza di amministrazioni
aggiudicatrici e di enti aggiudicatori o realizzatori diversi dalla
Regione, il coordinatore è individuato in conformità ai rispettivi
ordinamenti statutari e regolamentari; in difetto è designato dal
segretario generale dell'ente o dalla figura corrispondente. I
soggetti di cui all'art. 3, comma 2, lett. b) e c), con apposito
regolamento, stabiliscono i compiti e le funzioni del coordinatore
del ciclo di realizzazione del singolo lavoro pubblico, fermo
restando l'onere, in capo al coordinatore del ciclo, di vigilare
sullo svolgimento dell'intero ciclo di realizzazione del singolo
lavoro pubblico.".
Articolo 4
(Modificazioni all'articolo 5 della l.r.
12/1996)
1. Il comma 3 dell'articolo 5, della l.r. 12/1996, è sostituito
dal seguente:
"3. L'ente prescelto di cui al comma 1 deve essere individuato
sulla base dei requisiti necessari per l'espletamento del ciclo di
realizzazione del lavoro pubblico di cui all'art. 4 e delle
capacità tecnico-organizzative richieste per l'esercizio delle
funzioni attribuite al coordinatore del ciclo di cui all'articolo
4, comma 3. La convenzione di cui al comma 2 deve specificare quali
funzioni, proprie del coordinatore del ciclo di cui all'art. 4,
comma 3, sono trasferite alla corrispondente figura dell'organo
delegato.".
Articolo 5 (Sostituzione dell'articolo 6 della l.r. 12/1996)
1. L'articolo 6 della l.r. 12/1996 è sostituito dal
seguente:
"Articolo 6
(Programmazione dei lavori pubblici)
1. L'attività di realizzazione dei lavori pubblici di cui alla
presente legge si svolge sulla base del programma regionale di
previsione e del piano regionale operativo di cui agli artt. 7 e
8.
2. I bisogni connessi con la conservazione e la valorizzazione
dell'ambiente e del patrimonio culturale, con la difesa del
territorio, con lo sviluppo economico-sociale della regione e con
lo svolgimento di funzioni istituzionali, che per il loro
soddisfacimento prevedono la realizzazione di lavori pubblici,
costituiscono il riferimento per la programmazione dei lavori
pubblici.
3. L'individuazione, negli atti programmatori generali e di
settore dell'Amministrazione regionale, o nel programma di governo,
di un bisogno di cui al comma 2, ovvero di un insieme o di un
singolo lavoro pubblico, costituisce presupposto per l'avvio della
relativa progettazione.
4. I bisogni di cui al comma 2 possono essere oggetto di studi
di fattibilità finalizzati all'individuazione dei lavori
strumentali al loro soddisfacimento. La redazione dei suddetti
studi fa capo alle strutture tecniche dei singoli assessorati
competenti. Qualora le strutture tecniche risultino inadeguate
possono essere supportate da risorse specialistiche esterne scelte
ai sensi della legge regionale 28 aprile 1998, n. 18 (Norme per il
conferimento di incarichi a soggetti esterni all'Amministrazione
regionale, per la costituzione di organi collegiali non permanenti,
per l'organizzazione e la partecipazione a manifestazioni pubbliche
e per azioni promozionali e pubblicitarie).
5. L'affidamento della progettazione preliminare costituisce
presupposto per l'inserimento del lavoro pubblico nel programma
regionale di previsione di cui all'art. 7.".
Articolo 6
(Sostituzione dell'articolo 7 della l.r.
12/1996)
1. L'articolo 7 della l.r. 12/1996 è sostituito dal
seguente:
"Articolo 7
(Programma regionale di previsione)
1. La Giunta regionale, con riferimento alle proprie
determinazioni di carattere economico-finanziario, nel rispetto
delle disposizioni di cui all'articolo 6, commi 3 e 4, avvalendosi
della struttura centrale di coordinamento di cui all'art. 40,
individua i lavori pubblici da inserire nel programma regionale di
previsione dando priorità agli interventi relativi all'immediato
completamento funzionale di opere realizzate dall'Amministrazione
regionale, agli interventi volti alla conservazione e
riqualificazione del patrimonio esistente e, per quel che concerne
la realizzazione di nuove opere, agli interventi suscettibili di
autofinanziamento.
2. Il programma regionale di previsione è proposto dalla Giunta
regionale al Consiglio regionale che l'approva con propria
deliberazione. Tale programma ha efficacia triennale ed è soggetto
a verifica annuale.
3. Nel dare attuazione ai lavori pubblici previsti nel programma
regionale di previsione, i soggetti competenti devono considerare
le priorità ivi indicate, salvi gli interventi imposti da eventi
imprevedibili o calamitosi, nonché le modifiche dipendenti da nuove
disposizioni di legge o di regolamento, ovvero da altri atti
amministrativi adottati a livello statale o regionale.
4. Il programma regionale di previsione si compone:
a) di una tabella riepilogativa degli interventi inclusi,
raggruppati con riferimento all'allegato A e secondo le tipologie
di interventi di manutenzione, di adeguamento strutturale,
funzionale e normativo di opere esistenti, nonché di nuova
realizzazione, tenuto conto delle priorità di cui al comma 1;
b) delle schede relative ad ogni singolo lavoro pubblico
inserito, redatte sulla base di modelli predisposti dalla struttura
centrale di coordinamento di cui all'art. 40 e approvati con
deliberazione della Giunta regionale.
5. Nel programma regionale di previsione sono altresì
ricompresi:
a) i lavori pubblici finanziati con capitale di rischio
sottoscritto anche da soggetti privati, nonché i lavori pubblici di
competenza degli enti locali che concorrono in modo rilevante al
conseguimento dei bisogni individuati dagli atti programmatori di
cui all'art. 6, comma 3 o che siano a completamento di lavori già
iniziati dall'Amministrazione regionale;
b) il programma relativo alla manutenzione di cui all'art.
18;
c) l'indicazione del periodo di tempo di utilizzo dell'opera
pubblica trascorso il quale l'ente destinatario finale è tenuto ad
eseguire la verifica di cui all'art. 10, comma 1.".
Articolo 7
(Sostituzione dell'articolo 8 della l.r.
12/1996)
1. L'articolo 8 della l.r. 12/1996 è sostituito dal
seguente:
"Articolo 8
(Piano regionale operativo)
1. Ad intervenuta approvazione del programma regionale di
previsione, la Giunta regionale, avvalendosi della struttura
centrale di coordinamento di cui all'art. 40, dispone l'avvio delle
successive fasi di progettazione dei lavori ricompresi nel
medesimo.
2. La progettazione definitiva, redatta ai sensi dell'articolo
13, si conclude con l'acquisizione dei titoli abilitativi di cui al
comma 7, ovvero con la sottoscrizione dell'accordo di programma di
cui al medesimo comma 7, ovvero con la sottoscrizione del verbale
d'intesa di cui al comma 8. La conclusione della progettazione
definitiva consente l'inserimento del lavoro pubblico nel piano
regionale operativo. A tal fine la progettazione definitiva deve
essere conforme agli strumenti urbanistici. Peraltro, qualora
sopravvengano particolari esigenze di interesse pubblico, recepite
in una congrua motivazione, restano salve le speciali procedure di
variante previste dall'articolo 1, commi quarto e quinto, della
legge 3 gennaio 1978, n. 1 (Accelerazione delle procedure per la
esecuzione di opere pubbliche e di impianti e costruzioni
industriali), come modificati, da ultimo, dalla l. 415/1998, e agli
artt. 26, 27, 28 e 29 della legge regionale 6 aprile 1998, n. 11
(Normativa urbanistica e di pianificazione territoriale della Valle
d'Aosta).
3. Entro il mese di gennaio di ogni anno, la Giunta regionale
approva, con propria deliberazione, il piano regionale operativo
con efficacia annuale, sulla base del programma regionale di
previsione approvato, previa verifica, da parte del coordinatore
del ciclo di cui all'articolo 4, comma 3, della fattibilità tecnica
e finanziaria degli interventi ivi ricompresi.
4. Il piano operativo può essere integrato o modificato nel
corso dell'esercizio annuale, con provvedimento motivato della
Giunta regionale, in relazione a sopravvenute modificazioni di
carattere amministrativo, gestionale, economico e finanziario.
5. Il piano regionale operativo si compone:
a) delle schede di codificazione dei lavori pubblici, redatte
sulla base di modelli predisposti dalla struttura centrale di
coordinamento di cui all'art. 40 e approvati con deliberazione
della Giunta regionale, inseriti secondo le modalità di cui
all'art. 7, comma 4, lett. b), aggiornate con l'indicazione dei
tempi e dei costi necessari per la realizzazione, maggiorati di una
percentuale convenzionale pari al cinque per cento, nonché
dall'indicazione dei titoli abilitativi acquisiti di cui al comma 7
e delle rappresentazioni riepilogative che evidenzino i dati
economici desumibili dalle progettazioni definitive;
b) dell'indicazione per ciascun lavoro pubblico dei mezzi
finanziari stanziati sullo stato di previsione o sul proprio
bilancio, ovvero disponibili in base a contributi o risorse
dell'Unione europea, dello Stato o di altri enti pubblici. Nel
piano regionale operativo sono altresì ricompresi i lavori pubblici
da realizzare con il concorso del capitale privato e da attuare
attraverso la concessione di lavori pubblici di cui all'art. 35
ovvero attraverso le società a partecipazione pubblica di cui
all'art. 36;
c) dell'elenco dei lavori pubblici inclusi raggruppati secondo
le tipologie di cui all'art. 7, comma 4, lett. a).
6. I lavori pubblici non ricompresi nel piano regionale
operativo di cui al comma 2 non possono ricevere alcuna forma di
finanziamento da parte della Regione, con esclusione dei lavori di
cui all'art. 38.
7. Ai fini dell'acquisizione di tutte le concessioni,
autorizzazioni, licenze, nullaosta, assensi comunque denominati di
carattere urbanistico, edilizio, ambientale, paesaggistico,
igienico-sanitario ed altro, richiesti in base alla vigente
normativa, onde assicurare celerità ed efficacia all'azione
amministrativa, il coordinatore del ciclo di cui all'art. 4, comma
3, promuove la formulazione delle occorrenti istanze e richieste
alle autorità competenti. Ove, per l'attuazione del lavoro
pubblico, si renda necessaria l'azione integrata e coordinata di
diverse amministrazioni statali, regionali o locali, il
coordinatore può promuovere la conclusione di un accordo di
programma ai sensi dell'articolo 27 della legge 8 giugno 1990, n.
142 (Ordinamento delle autonomie locali), così come modificato, da
ultimo, dalla legge 15 maggio 1997, n. 127.
8. Il dirigente della struttura che promuove o gestisce
l'esecuzione dell'opera pubblica promuove altresì la convocazione
di una conferenza di servizi, ai sensi della vigente normativa
regionale, per accelerare l'acquisizione degli assensi di cui al
comma 7, primo periodo, dandone comunicazione alla struttura
centrale di coordinamento di cui all'art. 40. La conferenza di
servizi, cui partecipano anche enti privati, si esprime sulla
progettazione preliminare o definitiva e si conclude con un verbale
di intesa sottoscritto dai rappresentanti degli enti, delle
amministrazioni e delle strutture regionali interessati. Qualora
un'amministrazione sia assente deve far pervenire le eventuali
opposizioni entro i successivi venti giorni dalla data della
riunione; in caso contrario si ritiene la stessa consenziente.
9. Qualora la realizzazione di un lavoro pubblico sia prevista
in lotti, il singolo lotto può essere inserito nel piano operativo
regionale a condizione che la progettazione definitiva sia riferita
ad un lotto funzionalmente compiuto e che per l'intero lavoro
programmato sia stata eseguita la progettazione preliminare.
10. La deliberazione della Giunta regionale di approvazione del
piano regionale operativo è pubblicata nel Bollettino ufficiale
della Regione.".
Articolo 8
(Sostituzione dell'articolo 9 della l.r.
12/1996)
1. L'articolo 9 della l.r. 12/1996 è sostituito dal
seguente:
"Articolo 9
(Programmazione dei lavori pubblici degli enti locali)
1. Per i soggetti di cui all'art. 3, comma 2, lett. b) e c), le
previsioni in materia di lavori pubblici contenute nella relazione
previsionale e programmatica possono sostituire il programma di
previsione con valenza triennale e il piano operativo con efficacia
annuale. Per ogni opera è compilata una scheda tecnica di
intervento che deve essere coerente con le indicazioni della
relazione previsionale e programmatica.".
Articolo 9
(Modificazioni all'articolo 11 della l.r.
12/1996)
1. Dopo il comma 1 dell'articolo 11 della l.r. 12/1996 è
inserito il seguente:
"1bis. La progettazione del singolo lavoro pubblico si articola
secondo tre livelli di successivi approfondimenti tecnici, in
preliminare, definitiva ed esecutiva.".
2. Dopo il comma 1bis dell'articolo 11 della l.r. 12/1996,
inserito dalla presente legge, è aggiunto il seguente:
"1ter. Il soggetto che promuove la progettazione, in presenza di
particolari tipologie, caratteristiche ed entità dei lavori da
progettare, riscontrabili essenzialmente nelle opere di costo
inferiore a 300.000 ECU ovvero nelle opere urgenti conseguenti a
calamità naturali o nelle opere eseguite direttamente
dall'Amministrazione a mezzo di cantieri in economia o cantieri di
lavoro, definisce, in forma semplificata, contenuti, criteri e
momenti di verifica dei vari livelli di progettazione.".
3. All'articolo 11, comma 3, secondo periodo, della l.r.
12/1996, le parole "le certificazioni" sono sostituite dalle parole
"l'esito positivo degli accertamenti" e la parola "costituiscono" è
sostituita dalla parola "costituisce".
4. Dopo il comma 4 dell'articolo 11 della l.r. 12/1996 è
aggiunto il seguente:
"4bis. Quando la prestazione riguardi la progettazione di lavori
di particolare rilevanza sotto il profilo architettonico,
ambientale, storico-artistico e conservativo, nonché tecnologico,
oppure riguardi la progettazione di opere di particolare prestigio,
che richieda risultati apprezzabili dal punto di vista
architettonico, i soggetti che promuovono la progettazione valutano
in via prioritaria la possibilità di esperire un concorso di
progettazione o un concorso di idee, ovvero, motivatamente, di
ricorrere ad altre procedure, comunque improntate a principi di
trasparenza, adottabili anche nel caso in cui necessitino requisiti
specifici.".
Articolo 10
(Modificazioni all'articolo 12 della l.r.
12/1996)
1. All'articolo 12, comma 1, primo periodo, della l.r. 12/1996,
le parole da "nel piano regionale" a "all'art. 7" sono sostituite
dalle parole "negli atti programmatori di cui all'articolo 6, comma
3".
Articolo 11
(Modificazioni all'articolo 13 della l.r.
12/1996)
1. All'articolo 13, comma 1, della l.r. 12/1996, la parola
"programma" è sostituita dalla parola "piano".
2. La lettera d) del comma 3 dell'articolo 13 della l.r. 12/1996
è sostituita dalla seguente:
"d) la rappresentazione schematica delle opere
impiantistiche;".
3. Il comma 4 dell'articolo 13 della l.r. 12/1996 è sostituito
dal seguente:
"4. La fase relativa alla progettazione definitiva si conclude
con il rilascio degli assensi e delle autorizzazioni di cui
all'art. 8, comma 7, ovvero con la conclusione dell'accordo di
programma di cui al medesimo art. 8, comma 7, o con la
sottoscrizione del verbale di intesa di cui all'art. 8, comma 8,
ove non già acquisiti nella progettazione preliminare.".
Articolo 12
(Modificazioni all'articolo 14 della l.r.
12/1996)
1. All'articolo 14, comma 3, lettera a), primo periodo, della
l.r. 12/1996, le parole "i documenti di gara contenenti le
planimetrie e le sezioni" sono sostituite dalle parole "le
planimetrie, le sezioni".
2. All'articolo 14, comma 3, lettera b), della l.r. 12/1996,
sono premesse le parole "l'elenco dei prezzi unitari ed elementari
e delle opere compiute ovvero".
3. La lettera d) del comma 3 dell'articolo 14 della l.r. 12/1996
è sostituita dalla seguente:
"d) l'analisi di eseguibilità dei lavori, con riferimento alle
tecniche costruttive, in coerenza con il piano di sicurezza e di
coordinamento e il piano generale di sicurezza di cui al decreto
legislativo 14 agosto 1996, n. 494 (Attuazione della direttiva
92/57/CEE concernente le prescrizioni minime di sicurezza e di
salute da attuare nei cantieri temporanei o mobili);".
4. All'articolo 14, comma 4, primo periodo, della l.r. 12/1996,
le parole "provvede alla certificazione di" sono sostituite dalle
parole "accerta la".
Articolo 13
(Modificazioni all'articolo 15 della l.r.
12/1996)
1. All'articolo 15, comma 1, della l.r. 12/1996, la parola
"certificata" è sostituita dalla parola "accertata".
2. All'alinea del comma 2 dell'articolo 15 della l.r. 12/1996 le
parole "dell'esecuzione" sono sostituite dalle parole "della
procedura di affidamento".
3. Il comma 4 dell'articolo 15 della l.r. 12/1996 è sostituito
dal seguente:
"4. I contratti di appalto di lavori di cui alla presente legge
sono stipulati a corpo, ai sensi delle disposizioni di cui
all'articolo 326, comma 2, della legge 20 marzo 1865, n. 2248,
allegato F (Legge sui lavori pubblici), a misura, ai sensi
dell'articolo 326, comma 3, della l. 2248/1865, all. F, ovvero in
forma mista, a corpo ed a misura, ai sensi dell'articolo 329 della
l. 2248/1865, all. F. I contratti stipulabili interamente a misura
sono esclusivamente quelli relativi agli interventi di
manutenzione, ordinaria e straordinaria, programmata e
periodica.".
4. Il comma 5 dell'articolo 15 della l.r. 12/1996 è sostituito
dal seguente:
"5. Per l'esecuzione di opere e lavori pubblici, compresa la
fornitura dei materiali necessari per la loro realizzazione, di
importo non superiore a 200.000 ECU, IVA esclusa, si può procedere
anche in economia, con il sistema dell'amministrazione, delle
convenzioni o del cottimo fiduciario. Nello stesso modo si può
procedere, indipendentemente dal limite di importo, anche per il
completamento della fase di esecuzione dei cicli di lavori pubblici
qualora, per negligenza dell'appaltatore, non sia possibile
assicurare il compimento del lavoro nel termine prefissato dal
contratto, ai sensi dell'articolo 341 della l. 2248/1865, all. F,
ovvero qualora il contratto di appalto sia stato oggetto di
rescissione, ai sensi dell'articolo 340 della l. 2248/1865, all. F,
oppure si sciolga per effetto del sopravvenuto fallimento
dell'appaltatore o della liquidazione coatta amministrativa dello
stesso. Il limite di importo di cui al presente comma può altresì
essere superato nel caso in cui sia stato dichiarato lo stato di
calamità naturale. In tale caso i lavori dichiarati di imperiosa
urgenza sono oggetto di deroga a qualsiasi atto autorizzativo e/o
nullaosta.".
Articolo 14
(Modificazioni all'articolo 16 della l.r.
12/1996)
1. Il comma 2 dell'articolo 16 della l.r. 12/1996 è sostituito
dal seguente:
"2. Qualora le amministrazioni aggiudicatrici non possano
espletare la funzione di direzione dei lavori, per carenza delle
necessarie risorse tecniche specialistiche, accertata, per
l'Amministrazione regionale, dal dirigente del dipartimento del
quale fa parte la struttura dirigenziale preposta all'esecuzione
dell'opera, detta funzione è affidata, in via prioritaria, al
progettista incaricato, nonché ad altri soggetti scelti con le
procedure previste dagli articoli 19, 20 e 21. Detta priorità non
opera quando il costo stimato del servizio di direzione lavori,
sommato al costo del servizio di progettazione, al netto delle
maggiorazioni per incarico parziale, supera il limite di 200.000
ECU.".
Articolo 15
(Modificazioni all'articolo 17 della l.r.
12/1996)
1. All'articolo 17, comma 1, della l.r. 12/1996, dopo la parola
"collaudo" sono inserite le parole "finale amministrativo".
2. All'articolo 17, comma 5, terzo periodo, della l.r. 12/1996,
la parola "800.000" è sostituita dalle parole "un milione di" e le
parole "all'atto dell'approvazione della progettazione definitiva"
sono soppresse.
3. All'articolo 17, comma 6, della l.r. 12/1996, è aggiunto, in
fine, il seguente periodo "Si applica, in ogni caso, il comma 10
dell'articolo 28 della l. 109/1994".
4. Dopo il comma 7 dell'articolo 17 della l.r. 12/1996 è
inserito il seguente:
"7bis. Il pagamento della rata di saldo, disposto previa
garanzia fidejussoria, deve essere effettuato non oltre il
novantesimo giorno dall'ultimazione delle operazioni di collaudo
ovvero dall'emissione del certificato di regolare esecuzione e non
costituisce presunzione di accettazione dell'opera, ai sensi
dell'articolo 1666, secondo comma, del codice civile.".
5. All'articolo 17, comma 17, della l.r. 12/1996, la parola
"cinque" è sostituita dalla parola "sei".
Articolo 16
(Modificazioni all'articolo 18 della l.r.
12/1996)
1. All'articolo 18, comma 4, della l.r. 12/1996, la parola
"affidano" è sostituita dalle parole "possono affidare".
Articolo 17
(Modificazioni all'articolo 19 della l.r.
12/1996)
1. Dopo il comma 1 dell'articolo 19 della l.r. 12/1996 è
inserito il seguente:
"1bis. Le disposizioni del presente articolo si applicano ai
servizi di cui all'allegato 1A della direttiva 92/50/CEE del
Consiglio, del 18 giugno 1992, e successive modificazioni ed
integrazioni, denominati servizi attinenti all'architettura ed
all'ingegneria anche integrata, comprendenti altresì i servizi
inerenti agli studi di impatto ambientale relativi ai lavori
pubblici".
2. All'articolo 19, comma 2, ultimo periodo, della l.r. 12/1996,
le parole "comma 4" sono sostituite dalle parole "comma 4ter.".
3. Il comma 3 dell'articolo 19 della l.r. 12/1996 è sostituito
dal seguente:
"3. In tutti gli appalti di servizi di cui al presente articolo,
l'aggiudicatario non può avvalersi del subappalto, fatta eccezione
per la progettazione dei piani di sicurezza e di coordinamento di
cui agli articoli 12 e 13 del d.lgs. 494/1996, nonché per le
attività relative alle indagini geologiche, geotecniche, ai
sondaggi, ai rilievi, alle misurazioni, alle picchettazioni e alla
mera redazione grafica degli elaborati progettuali, anche a mezzo
di supporti informatici. Resta comunque impregiudicata la
responsabilità diretta del prestatore principale dei servizi.".
4. Il comma 4 dell'articolo 19 della l.r. 12/1996, è sostituito
dal seguente:
"4. I progetti preliminari, definitivi ed esecutivi, nonché i
relativi piani di sicurezza e di coordinamento, di cui agli
articoli 12 e 13 del d.lgs. 494/1996, sono redatti:
a) dagli uffici tecnici delle amministrazioni e degli enti
aggiudicatori;
b) dagli organismi tecnici di altre pubbliche amministrazioni di
cui le singole amministrazioni aggiudicatrici per legge possono
avvalersi;
c) da liberi professionisti singoli o associati nelle forme di
cui alla legge 23 novembre 1939, n. 1815 (Disciplina giuridica
degli studi di assistenza e di consulenza), e successive
modificazioni ed integrazioni;
d) dalle società di professionisti costituite esclusivamente tra
professionisti iscritti negli appositi albi, previsti dai vigenti
ordinamenti professionali, nelle forme delle società di persone di
cui ai capi II, III e IV del titolo V del libro quinto del Codice
civile, ovvero nella forma di società cooperativa di cui al capo I
del titolo VI del libro quinto del Codice civile, che eseguono
studi di fattibiltà, ricerche, consulenze, progettazioni o
direzione dei lavori, valutazioni di congruità tecnico-economica o
studi di impatto ambientale, secondo le modalità stabilite dalle
vigenti leggi comunitarie e nazionali;
e) dalle società di ingegneria costituite nelle forme di cui ai
capi V, VI, VII del titolo V del libro quinto del Codice civile,
aventi nel proprio oggetto sociale l'esecuzione di studi di
fattibilità, ricerche, consulenze, progettazioni o direzione dei
lavori, valutazioni di congruità tecnico-economica o studi di
impatto ambientale, secondo le modalità stabilite dalle vigenti
leggi comunitarie e nazionali;
f) dai raggruppamenti temporanei tra i soggetti, anche
eterogenei fra loro, di cui alle lett. c), d) ed e), con l'obbligo,
nel solo caso di affidamenti dei servizi di importo pari o
superiore alla soglia comunitaria, che tale raggruppamento sia già
formato nel momento dell'offerta.".
5. Dopo il comma 4 dell'articolo 19 della l.r. 12/1996 è
inserito il seguente:
"4bis. Per l'attività di progettazione svolta dai soggetti di
cui al comma 4, lett. a) e b), le amministrazioni provvedono alla
regolamentazione degli incentivi di cui all'articolo 18 della l.
109/1994, così come modificato, da ultimo, dalla l. 415/1998,
nonché alla definizione dei limiti e delle modalità per la
stipulazione, a carico delle amministrazioni e degli enti
aggiudicatori, di polizze assicurative per la copertura dei rischi
di natura professionale a favore dei dipendenti incaricati della
progettazione. Nel caso di affidamento della progettazione a
soggetti esterni, la stipulazione è a carico dei soggetti
stessi.".
6. Dopo il comma 4bis dell'articolo 19 della l.r. 12/1996,
inserito dalla presente legge, è aggiunto il seguente:
"4ter. La redazione del progetto preliminare definitivo ed
esecutivo, o di parti di esso, può essere affidata ai soggetti di
cui al comma 4, lett. c), d), e) ed f), in caso di indisponibilità
o carenza delle necessarie risorse tecniche e specialistiche, nelle
amministrazioni e negli enti aggiudicatori, ovvero di difficoltà di
rispettare i tempi della programmazione dei lavori o di svolgere le
funzioni di istituto, oppure in caso di lavori di particolare
complessità, o in caso di necessità di predisporre progetti
integrali che richiedono l'apporto di una pluralità di competenze.
La sussistenza delle cause di impedimento di cui sopra è attestata,
per la Regione, dal dirigente del dipartimento del quale fa parte
la struttura dirigenziale preposta all'affidamento dell'incarico e,
per le altre amministrazioni, dal proprio legale rappresentante. Le
società di cui al comma 4, lett. e), singole o raggruppate ai sensi
del comma 4, lett. f), possono essere affidatarie di incarichi di
progettazione soltanto nel caso in cui i corrispettivi siano
stimati di importo pari o superiore a 200.000 ECU, salvo i casi di
opere di speciale complessità e che richiedano una specifica
organizzazione.".
7. All'articolo 19, comma 5, della l.r. 12/1996, le parole: "del
Consiglio, del 18 giugno 1992" sono soppresse.
8. Il comma 11 dell'articolo 19 della l.r. 12/1996 è sostituito
dal seguente:
"11. Con deliberazione della Giunta regionale è istituita una
commissione composta da dodici membri da scegliersi in modo
paritetico tra funzionari delle amministrazioni di cui all'articolo
3, comma 2, e liberi professionisti, designati dai rispettivi
ordini e collegi professionali, al fine di proporre il contenuto
dei bandi-tipo di cui all'articolo 20, comma 6, nonché del
capitolato d'oneri tipo di cui all'articolo 29. Nello stesso modo
possono essere suggerite linee guida per l'individuazione dei
criteri di selezione dell'offerta economicamente più vantaggiosa,
di cui all'articolo 25, comma 5, e nel rispetto di quanto previsto
dall'articolo 36, comma 1, lett. a), della dir. 92/50/CEE, e
successive modificazioni ed integrazioni, e dal decreto legislativo
17 marzo 1995, n. 157 (Attuazione della direttiva 92/50/CEE in
materia di appalti pubblici di servizi). La Commissione provvede
altresì ad esprimere, preliminarmente alle definitive deliberazioni
della Giunta regionale, parere sulle proposte formulate dagli
ordini professionali.".
9. Il comma 12 dell'articolo 19 della l.r. 12/1996 è sostituito
dal seguente:
"12. L'affidamento dei servizi attinenti all'architettura ed
all'ingegneria avviene secondo le modalità previste dagli articoli
20 e 21.".
Articolo 18
(Modificazioni all'articolo 20 della l.r.
12/1996)
1. All'articolo 20, comma 1, della l.r. 12/1996, le parole "per
l'espletamento di servizi attinenti all'ingegneria ed
all'architettura di cui alla categoria 12 dell'allegato I A della
dir. 92/50/CEE e al d.lgs. 157/1995," sono sostituite dalle parole
"di cui all'articolo 19, comma 1bis.".
Articolo 19
(Modificazioni all'articolo 21 della l.r.
12/1996)
1. Il comma 1 dell'articolo 21 della l.r. 12/1996 è sostituito
dal seguente:
"1. Per l'affidamento dei servizi di importo inferiore alla
soglia di rilevanza comunitaria, le amministrazioni aggiudicatrici
e gli altri enti aggiudicatori o realizzatori individuano,
nell'avviso di cui al comma 2, ovvero nel bando o in un atto
regolamentare emanato anteriormente all'atto di affidamento, i
requisiti minimi di esperienza professionale, desumibili dal
curriculum, richiesti in considerazione della complessità e del
valore economico dell'oggetto dell'incarico. Allo stesso modo, i
soggetti di cui all'articolo 3, comma 2, individuano gli eventuali
ulteriori elementi preferenziali, oltre a quelli riscontrabili
nella valutazione dei curricula, nel rispetto dei principi di
logicità e di parità di trattamento dei candidati. Le
amministrazioni aggiudicatrici e gli altri enti aggiudicatori o
realizzatori che affidano servizi attinenti all'ingegneria ed
all'architettura per un ammontare annuo pari o superiore a 750.000
ECU, adottano, inoltre, criteri di rotazione.".
2. Dopo il comma 3 dell'articolo 21 della l.r. 12/1996, è
aggiunto il seguente:
"3bis. Per gli appalti di servizi di ingegneria e di
architettura non richiedenti specifica esperienza professionale e
di importo inferiore a 40.000 ECU, al fine anche di agevolare
l'accesso alla professione ai tecnici neo-abilitati, le
amministrazioni aggiudicatrici e gli altri enti aggiudicatori o
realizzatori possono procedere all'affidamento ai soggetti di cui
all'articolo 19, comma 4, lett. c) e d) di loro fiducia, previa
pubblicazione dell'avviso di cui all'articolo 21, comma 2.".
Articolo 20
(Modificazioni all'articolo 23 della l.r.
12/1996)
1. All'articolo 23, comma 3, primo periodo, della l.r. 12/1996,
le parole "tenendo in considerazione i criteri" sono sostituite
dalle parole "nonché i criteri, i requisiti per l'ammissione e la
permanenza nell'albo di preselezione e le modalità di applicazione
delle relative sanzioni".
2. Il comma 4 dell'articolo 23 della l.r. 12/1996 è sostituito
dal seguente:
"4. L'albo regionale di preselezione è articolato in
specializzazioni e classifiche per tipologie e importi di lavori.
Il ricorso al sistema di qualificazione di cui al comma 1 è
vincolante per tutte le amministrazioni aggiudicatrici e gli enti
aggiudicatori o realizzatori per l'affidamento, nonché per
l'autorizzazione al subappalto, di lavori di importo superiore a
75.000.000 e rientranti nelle specializzazioni attivate nell'albo.
Per gli appalti di cui al comma 1, l'autorizzazione al subappalto,
a favore di soggetti non iscritti all'albo, può aver luogo quando
il numero di imprese iscritte nella specializzazione e classifica
richieste per il subappalto è inferiore a sei. L'albo di
preselezione è organizzato presso la struttura centrale di
coordinamento, di cui all'articolo 40, che provvede altresì agli
aggiornamenti di cui al comma 7. L'ammissione all'albo, in ogni
caso, deve rispettare i principi della trasparenza e della non
discriminazione, anche in relazione agli imprescindibili obblighi
internazionali derivanti dall'appartenenza all'Unione europea.
L'elenco delle imprese iscritte all'albo regionale di preselezione
ed i relativi aggiornamenti sono approvati dalla Giunta
regionale.".
3. Il comma 5 dell'articolo 23 della l.r. 12/1996 è sostituito
dal seguente:
"5. Nel corso del periodo triennale di efficacia del sistema di
qualificazione, le imprese inserite possono essere sospese o
cancellate dall'albo di cui al comma 4 in relazione alla perdita di
uno dei requisiti di cui al comma 3, ovvero alla mancanza di
requisiti per l'accesso al livello di qualificazione vigente. La
sospensione e la cancellazione sono disposte con atto motivato
rispettivamente del dirigente della struttura centrale di
coordinamento e della Giunta regionale. Il provvedimento di
sospensione è irrorato per un periodo non inferiore a novanta
giorni e comunque ha efficacia fino a quando non siano rimosse le
cause che l'hanno determinato. Il provvedimento di cancellazione è
preceduto dalla contestazione degli addebiti e dall'assegnazione di
un termine non inferiore a giorni trenta per la presentazione di
eventuali controdeduzioni. La sospensione dall'albo regionale di
preselezione è disposta, in via cautelativa, in tutti i casi in cui
ricorrano le condizioni per l'adozione dell'atto di cancellazione.
Contro gli atti di sospensione e cancellazione può essere proposto
ricorso amministrativo da esercitarsi entro trenta giorni dalla
data di conoscenza o conoscibilità dell'atto. Il ricorso in
opposizione non ha effetto sospensivo. È fatta salva la possibilità
di cancellazione spontanea dall'albo.".
4. Il secondo periodo del comma 7 dell'articolo 23 della l.r.
12/1996, è sostituito dal seguente: "Le imprese iscritte all'albo
regionale di preselezione devono presentare la versione aggiornata
della documentazione soggetta a scadenza, ad eccezione di quella
direttamente rilasciata da organi ed uffici della pubblica
amministrazione, pena la sospensione dall'albo".
5. Il comma 8 dell'articolo 23 della l.r. 12/1996 è sostituito
dal seguente:
"8. La struttura centrale di coordinamento trasmette
periodicamente agli enti previdenziali e assicurativi l'elenco
aggiornato delle imprese iscritte all'albo regionale di
preselezione affinché siano comunicate le eventuali irregolarità
contributive a carico delle stesse. I procedimenti amministrativi
riguardanti l'accertamento dei requisiti e l'osservanza dei criteri
per l'iscrizione all'albo regionale di preselezione sono definiti
con deliberazione della Giunta regionale, nel rispetto della
vigente normativa nazionale in materia di antimafia e di
prevenzione nonché dei principi desumibili dalla normativa
comunitaria.".
6. Il secondo periodo del comma 9 dell'articolo 23 della l.r.
12/1996 è soppresso.
Articolo 21
(Modificazioni all'articolo 24 della l.r.
12/1996)
1. Dopo il comma 1 dell'articolo 24 della l.r. 12/1996 è
inserito il seguente:
"1bis. Nella procedura aperta e nella procedura ristretta, per
l'affidamento degli appalti di cui al comma 1, si procede, quanto
alle forme di pubblicità degli avvisi di gara, in conformità
all'art. 7 della legge 2 febbraio 1973, n. 14 (Norme sui
procedimenti di gara negli appalti di opere pubbliche mediante
licitazione privata), come modificato dall'art. 7 della legge 17
febbraio 1987, n. 80, e, quanto ai termini, ai sensi della vigente
normativa nazionale. Nella procedura aperta, relativa agli appalti
di cui al comma 4, il bando di gara è pubblicato, con l'osservanza
dei termini fissati dalla normativa nazionale vigente, negli
appositi albi presso la stazione appaltante e il Comune sede
dell'intervento, e, per i soggetti di cui all'articolo 3, comma 2,
lett. b) e c), anche per estratto presso l'Amministrazione
regionale.".
2. All'articolo 24, comma 2, primo periodo, della l.r. 12/1996,
le parole "coordinatore del ciclo di cui all'articolo 4, comma 3"
sono sostituite dalle parole "dirigente della struttura preposta
all'avvio delle procedure di affidamento dei lavori".
3. All'articolo 24, comma 3, primo periodo, della l.r. 12/1996,
le parole "coordinatore del ciclo di cui all'articolo 4, comma 3"
sono sostituite dalle parole "dirigente della struttura preposta
all'avvio delle procedure di affidamento dei lavori".
4. All'articolo 24, comma 4, della l.r. 12/1996, dopo la parola
"affidati" sono inserite le parole ", sulla base del sistema di
qualificazione di cui all'articolo 23," e, in fine, sono soppresse
le parole ", sulla base del sistema di qualificazione di cui
all'articolo 23.".
Articolo 22
(Modificazioni all'articolo 25 della l.r.
12/1996)
1. Il comma 2 dell'articolo 25 della l.r. 12/1996 è sostituito
dal seguente:
"2. Per l'identificazione del prezzo più basso, inferiore a
quello posto a base di gara, l'offerta è formulata:
a) per i contratti da stipulare a misura mediante l'indicazione
di un ribasso percentuale unico sull'elenco prezzi posto a base di
gara ovvero mediante offerta a prezzi unitari, anche riferiti a
sistemi o subsistemi di impianti tecnologici, ai sensi
dell'articolo 5 della l. 14/1973, per quanto compatibile;
b) per i contratti da stipulare a corpo mediante l'indicazione
del prezzo a corpo offerto risultante dalla somma dei prodotti dei
prezzi unitari indicati dal concorrente per le quantità riportate
per le corrispondenti voci nella lista delle categorie di lavori e
forniture definite nei documenti di gara, ovvero mediante ribasso
sull'importo a corpo posto a base di gara;
c) per i contratti da stipulare parte a corpo e parte a misura
mediante l'offerta a prezzi unitari di cui alla lett. a), per la
parte a misura, e l'indicazione dei prezzi a corpo offerti, con le
modalità di cui alla lett. b), per la parte a corpo, ovvero
mediante ribasso sull'importo a corpo e a misura posto a base di
gara.".
2. Il comma 7 dell'articolo 25 della l.r. 12/1996 è sostituito
dal seguente:
"7. Nei casi di aggiudicazione di lavori di importo pari o
superiore a 5 milioni di ECU con il criterio del prezzo più basso
di cui al comma 1, l'amministrazione interessata deve valutare
l'anomalia delle offerte di cui all'articolo 30 della dir.
93/37/CEE, e successive modificazioni ed integrazioni,
relativamente a tutte le offerte che presentino un ribasso pari o
superiore alla media aritmetica dei ribassi percentuali di tutte le
offerte ammesse, con esclusione del dieci per cento, arrotondato
all'unità superiore, rispettivamente delle offerte di maggior
ribasso e di quelle di minor ribasso, incrementata dello scarto
medio aritmetico dei ribassi percentuali che superano la predetta
media. A tal fine la pubblica amministrazione prende in
considerazione, entro il termine di sessanta giorni dalla data di
presentazione delle offerte, esclusivamente giustificazioni fondate
sull'economicità del procedimento di costruzione o delle soluzioni
tecniche adottate o sulle condizioni particolarmente favorevoli di
cui gode l'offerente, con esclusione, comunque, di giustificazioni
relativamente a tutti quegli elementi i cui valori minimi sono
stabiliti da disposizioni legislative, regolamentari o
amministrative, ovvero i cui valori sono rilevabili da dati
ufficiali. Le offerte debbono essere corredate, fin dalla loro
presentazione, da giustificazioni relativamente alle voci di prezzo
più significative, indicate nel bando di gara o nella lettera
d'invito, che concorrono a formare un importo non inferiore al
settantacinque per cento di quello posto a base d'asta.".
3. Il comma 8 dell'articolo 25 della l.r. 12/1996 è sostituito
dal seguente:
"8. Per i lavori pubblici di importo inferiore alla soglia
comunitaria, e superiore al limite di cui all'articolo 23, comma 1,
le amministrazioni aggiudicatrici e gli enti aggiudicatori o
realizzatori procedono alla esclusione automatica dalla gara delle
offerte che presentino un ribasso pari o superiore a quanto
stabilito ai sensi del comma 7. Quando il numero delle offerte
valide risulti inferiore a cinque, le amministrazione
aggiudicatrici, e gli enti aggiudicatori o realizzatori, possono
comunque chiedere le giustificazioni di cui al comma 7.".
4. Il comma 9 dell'articolo 25 della l.r. 12/1996 è sostituito
dal seguente:
"9. Nelle gare per l'affidamento dei lavori pubblici di cui
all'articolo 23, comma 1, ad intervenuta operatività dell'albo
regionale di preselezione, nonché dell'elenco prezzi di cui
all'articolo 42 e, in ogni caso, quando il numero delle offerte
valide risulti inferiore a cinque, le amministrazioni
aggiudicatrici, e gli enti aggiudicatori o realizzatori, possono
stabilire, nel bando di gara, quale procedura adottare, tra quelle
previste nei commi 7 e 8. Nel caso in cui il bando preveda la
procedura di valutazione dell'anomalia delle offerte, sulla base
della normativa comunitaria, la verifica è effettuata confrontando
l'offerta espressa in termini di offerta prezzi, per le opere a
misura, con i prezzi minimi di riferimento riscontrabili
nell'elenco prezzi di cui all'articolo 42 e valutando le
giustificazioni, prodotte dall'offerente entro dieci giorni dal
ricevimento della richiesta dell'amministrazione, relativamente
alle sole voci di prezzo che si discostano per difetto dal minimo
di riferimento. Il coordinatore del ciclo di cui all'articolo 4,
comma 3, verificata l'offerta con esito positivo, autorizza
l'aggiudicazione definitiva, mentre, in caso di esito negativo,
sottopone ad analoga verifica l'offerta che segue in graduatoria
fino ad individuare l'offerta non anomala.".
5. Il comma 11 dell'articolo 25 della l.r. 12/1996 è sostituito
dal seguente:
"11. Nelle procedure aperta e ristretta, ove sia previsto il
criterio del prezzo più basso di cui al comma 1, lett. a),
l'ufficiale rogante o il seggio di gara investiti
dall'amministrazione aggiudicatrice provvedono nel verbale di gara
all'aggiudicazione provvisoria. L'aggiudicazione provvisoria
vincola direttamente l'aggiudicatario e vincola l'amministrazione
aggiudicatrice solo in seguito al provvedimento di aggiudicazione
definitiva assunto dal dirigente competente ai sensi dell'articolo
5 della l.r. 45/1995, o, per gli enti diversi dalla Regione, dal
competente organo.".
6. Il comma 12 dell'articolo 25 della l.r. 12/1996 è sostituito
dal seguente:
"12. Nei trenta giorni successivi alla comunicazione
dell'amministrazione circa l'intervenuta aggiudicazione definitiva,
il soggetto aggiudicatario produce al coordinatore del ciclo di cui
all'articolo 4, comma 3, la documentazione necessaria per la
sottoscrizione del contratto, completa di garanzie cauzionali e
assicurative. Nel caso in cui l'aggiudicatario, in assenza di
motivi oggettivamente indipendenti dalla propria volontà, non
adempia nel termine predetto, l'amministrazione incamera la
cauzione provvisoria ed ha facoltà di interpellare il soggetto che
segue nella graduatoria formatasi in sede di gara.".
Articolo 23
(Sostituzione dell'articolo 26 della l.r.
12/1996)
1. L'articolo 26 della l.r. 12/1996 è sostituito dal
seguente:
"Articolo 26
(Procedura ristretta)
1. Per l'affidamento con la procedura ristretta di lavori
pubblici di importo inferiore alla soglia comunitaria, il bando di
gara può fissare il numero minimo e quello massimo di candidati che
si intendono invitare. In tal caso il numero massimo e il numero
minimo non possono essere inferiori, rispettivamente, a trentuno e
a sei. In carenza di domande di partecipazione il numero minimo può
essere raggiunto attraverso la diramazione diretta di invito a
soggetti aventi i requisiti. Qualora il numero dei candidati sia
superiore al massimo prefissato, prima di avviare l'esame dei
requisiti di prequalificazione, le amministrazioni aggiudicatrici e
gli enti aggiudicatori o realizzatori procedono alla scelta
mediante sorteggio pubblico, dandone adeguato preavviso agli
interessati.
2. Per l'affidamento dei lavori pubblici, rientranti nell'ambito
di operatività dell'albo regionale di preselezione, ovvero
ricompresi negli ex settori esclusi di cui alla dir. 93/38/CEE e al
d.lgs. 158/1995, il soggetto appaltante, di cui all'articolo 3,
comma 2, lett. a), provvede alla pubblicazione, per venti giorni
consecutivi, presso gli appositi albi della stazione appaltante,
del Comune sede dell'intervento e presso l'Assessorato regionale
competente in materia di opere pubbliche, di apposito bando. I
soggetti appaltanti, di cui all'articolo 3, comma 2, lett. b) e c),
provvedono alla pubblicazione, per venti giorni consecutivi, presso
i propri albi pretori e, per estratto, presso l'albo pretorio
dell'Amministrazione regionale, di apposito bando. Le lettere di
invito, fatto salvo quanto previsto al comma 1, sono inviate a
tutti i soggetti in possesso dei requisiti che abbiano inoltrato
domanda, corredata dalle prescritte dichiarazioni, nei termini
previsti dal bando di gara.
3. Nella procedura di cui al comma 2, il termine previsto dalla
lettera di invito per la ricezione delle offerte non può essere
inferiore a trenta giorni a decorrere dalla data di invio della
lettera stessa. Tale termine può essere ridotto a quindici giorni
nel caso in cui il coordinatore del ciclo, di cui all'articolo 4,
comma 3, attesti la sussistenza di una situazione di urgenza.
4. Qualora il numero delle imprese iscritte all'Albo regionale
di preselezione, di cui all'articolo 23, aventi singolarmente i
requisiti di iscrizione richiesti, sia inferiore a sei, le
amministrazioni aggiudicatrici e gli enti aggiudicatori o
realizzatori possono ricorrere alla procedura ristretta. In questi
casi, qualora il numero di domande di partecipazione ammissibili di
concorrenti, sia inferiore a sei, le amministrazioni aggiudicatrici
e gli enti aggiudicatori o realizzatori provvedono alla
pubblicazione di apposito bando al fine di consentire la
partecipazione alla gara anche alle imprese non iscritte all'albo
regionale di preselezione. In tal caso, il numero dei candidati da
invitare dev'essere ricompreso tra un minimo di sei ed un massimo
di ventuno. Qualora il numero di candidati sia superiore a ventuno,
l'amministrazione aggiudicatrice procede alla scelta secondo le
modalità di cui al comma 1, ferma restando la validità delle
domande pervenute in esito al primo bando.".
Articolo 24
(Modificazioni all'articolo 27 della l.r.
12/1996)
1. Il comma 2 dell'articolo 27 della l.r. 12/1996 è sostituito
dal seguente:
"2. Per gli appalti di lavori pubblici di interesse regionale di
importo inferiore alla soglia comunitaria, l'affidamento a
procedura negoziata può avvenire nelle medesime ipotesi di cui al
comma 1, con particolare riferimento al caso di ripristino di opere
già esistenti e funzionanti, danneggiate e rese inutilizzabili da
eventi imprevedibili di natura calamitosa, qualora motivi di
imperiosa urgenza rendano incompatibili i termini imposti dalle
altre procedure di affidamento degli appalti, ovvero nell'ipotesi
di cui all'articolo 15, comma 5.".
2. Il comma 3 dell'articolo 27 della l.r. 12/1996 è sostituito
dal seguente:
"3. Per gli appalti di lavori pubblici di interesse regionale
inferiori all'importo di cui all'articolo 24, comma 1, lett. a),
della l. 109/1994, così come modificata, da ultimo, dalla l.
415/1998, l'affidamento a procedura negoziata può avvenire nelle
ipotesi previste dalla normativa sulla contabilità generale dello
Stato e, in particolare, dal regio decreto 23 maggio 1924, n. 827
(Regolamento per l'amministrazione del patrimonio e per la
contabilità generale dello Stato).".
3. Il comma 4 dell'articolo 27 della l.r. 12/1996 è sostituito
dal seguente:
"4. L'affidamento di appalti di lavori pubblici a procedura
negoziata, nelle ipotesi di cui ai commi 2 e 3, è preceduto da una
gara informale alla quale devono essere invitati almeno sei
concorrenti con precedenza assoluta per le imprese iscritte
all'albo regionale di preselezione di cui all'articolo 23, fatta
salva la possibilità di motivato affidamento diretto ai
subappaltatori per il completamento dei lavori dagli stessi
precedentemente intrapresi. L'eventuale verifica di anomalia è
effettuata utilizzando il criterio di cui all'art. 25, comma
9.".
4. Il comma 7 dell'articolo 27 della l.r. 12/1996 è sostituito
dal seguente:
"7. Nessun lavoro pubblico può essere diviso in più affidamenti
al fine dell'applicazione del presente articolo, fatto salvo quanto
previsto al comma 4.".
Articolo 25
(Modificazioni all'articolo 28 della l.r.
12/1996)
1. All'articolo 28, comma 1, lettera d), della l.r. 12/1996,
dopo le parole "abbiano conferito" sono aggiunte le parole ", o si
impegnino a conferire,".
2. Dopo il comma 1 dell'articolo 28 della l.r. 12/1996 è
inserito il seguente:
"1bis. Non possono partecipare alla medesima gara imprese che si
trovano fra loro in una delle situazioni di controllo di cui
all'articolo 2359 del codice civile.".
3. All'articolo 28, comma 3, ultimo periodo, della l.r. 12/1996,
le parole "singoli consorzi" sono sostituite dalle parole "singoli
partecipanti ai consorzi".
4. All'articolo 28, comma 9, lettera c), della l.r. 12/1996,
dopo la parola "combinata" sono aggiunte le parole "o mista".
5. Dopo il comma 9 dell'articolo 28 della l.r. 12/1996 è
inserito il seguente:
"9bis. Per i raggruppamenti temporanei di imprese, i requisiti
di iscrizione all'Albo nazionale dei costruttori, ovvero all'Albo
regionale di preselezione, di cui all'articolo 23, sono i
seguenti:
a) per le associazioni temporanee di imprese di cui al comma 9,
lett. a), la somma delle classifiche di iscrizione delle imprese
associate nella o nelle categorie prevalenti deve essere almeno
pari all'importo dei lavori a base d'asta e ciascuna impresa deve
possedere una classifica di iscrizione pari al venti per cento
dell'importo a base d'asta;
b) per le associazioni temporanee di imprese di cui al comma 9,
lett. b), la somma delle classifiche di iscrizione nella o nelle
categorie prevalenti, per la mandataria, e nelle categorie
scorporabili richieste, per le mandanti, deve essere almeno pari
all'importo dei lavori a base d'asta. L'impresa mandataria non può
assumere l'esecuzione di opere definite scorporabili salvo che
possieda un'iscrizione nella categoria prevalente pari o superiore
all'importo a base d'asta, ovvero nelle categorie specializzate
scorporabili per i singoli importi, nonché i requisiti
tecnico-finanziari richiesti per l'impresa singola. Ciascuna opera
scorporabile deve essere assunta per intero da un'unica impresa
mandante;
c) per le associazioni temporanee di imprese di cui al comma 9,
lett. c), la somma delle classifiche di iscrizione nella o nelle
categorie prevalenti delle imprese associate in senso orizzontale
deve essere almeno pari all'importo dei lavori a base d'asta,
dedotto dell'ammontare complessivo delle opere scorporabili, la cui
esecuzione è assunta da imprese mandanti, associate in senso
verticale, in possesso di adeguate iscrizioni nelle relative
categorie. L'impresa mandataria e le mandanti associate in senso
orizzontale non possono assumere l'esecuzione di opere definite
scorporabili, salvo che la somma delle iscrizioni possedute dalle
stesse nella categoria prevalente sia pari o superiore all'importo
a base d'asta oppure, nelle categorie specializzate scorporabili,
le medesime posseggano iscrizioni adeguate per i singoli
importi.".
6. Dopo il comma 9bis dell'articolo 28 della l.r. 12/1996,
inserito dalla presente legge, è aggiunto il seguente:
"9ter. I requisiti tecnico-finanziari, previsti dalla normativa
nazionale vigente per l'impresa singola, sempre che frazionabili,
devono essere posseduti dalle imprese associate nel modo
seguente:
a) per le associazioni temporanee di imprese di cui al comma 9,
lett. a), nella misura variabile tra il quaranta per cento e il
sessanta per cento dalla capogruppo e la restante percentuale
cumulativamente dalla o dalle mandanti a ciascuna delle quali deve
essere richiesta una percentuale variabile tra un minimo del dieci
per cento ed il massimo del venti per cento di quanto richiesto
cumulativamente;
b) per le associazioni temporanee di imprese di cui al comma 9,
lett. b), nella stessa misura prevista per l'impresa singola
dall'impresa capogruppo nella categoria prevalente. Per le opere
scorporabili ciascuna mandante deve possedere i requisiti previsti
per l'importo della categoria dei lavori che intende assumere e
nella misura indicata per l'impresa singola;
c) per le associazioni temporanee di imprese di cui al comma 9,
lett. c), devono sussistere le condizioni di cui alla lett. a), per
le imprese associate in senso orizzontale, e le condizioni di cui
alla lett. b), per le imprese mandanti che assumono le opere
scorporabili.".
7. All'articolo 28, comma 10, della l.r. 12/1996, è, in fine,
aggiunto il seguente periodo: "L'amministrazione indica nel bando
di gara le opere scorporabili, tra le tipologie non appartenenti
alla categoria prevalente ed eseguibili in forma sostanzialmente
autonoma, con particolare riferimento a quelle di importo non
inferiore alla classifica uno dell'Albo nazionale dei costruttori
ovvero al venti per cento dell'importo a base d'asta.".
8. All'articolo 28, comma 11, secondo periodo, della l.r.
12/1996, le parole "con le stesse modalità di cui al comma 12" sono
soppresse.
9. I commi 12, 13 e 14 dell'articolo 28 della l.r. 12/1996 sono
abrogati.
10. Il comma 15 dell'articolo 28 della l.r. 12/1996 è sostituito
dal seguente:
"15. Qualora nell'oggetto dell'appalto, o della concessione,
rientrino, oltre ai lavori prevalenti, opere per le quali siano
necessari lavori o componenti di notevole contenuto tecnologico o
di rilevante complessità tecnica, quali strutture, impianti ed
opere speciali, nei limiti e con le modalità di cui all'articolo
13, comma 7, della l. 109/1994, è obbligatoria un'associazione
temporanea di forma verticale oppure combinata o mista, di cui al
comma 9, lett. b) e c), salva l'ipotesi del possesso integrale dei
requisiti in capo ad un concorrente in forma singola. In questi
casi non è comunque richiesta l'iscrizione all'Albo regionale di
preselezione, di cui all'art. 23, delle imprese mandanti associate
in senso verticale.".
Articolo 26
(Modificazioni all'articolo 31 della l.r.
12/1996)
1. Il comma 1 dell'articolo 31 della l.r. 12/1996 è sostituito
dal seguente:
"1. Il piano di sicurezza e di coordinamento ed il piano
generale di sicurezza, quando previsti ai sensi del d.lgs.
494/1996, formano parte integrante del contratto di appalto o di
concessione. Le violazioni dei piani stessi da parte
dell'appaltatore e del concessionario, nonché dei subappaltatori o
cottimisti, previa formale costituzione in mora dell'interessato,
costituiscono causa di risoluzione del contratto di appalto. Il
direttore di cantiere vigila sull'osservanza dei vari piani di
sicurezza. Nei casi in cui il committente non è obbligato alla
nomina del coordinatore per la progettazione, il piano delle misure
per la sicurezza fisica dei lavoratori è redatto ai sensi dell'art.
18, comma 8, della legge 19 marzo 1990, n. 55 (Nuove disposizioni
per la prevenzione della delinquenza di tipo mafioso e di altre
gravi forme di manifestazione di pericolosità sociale). La stima
dei costi relativi al rispetto delle norme per la prevenzione degli
infortuni e la tutela della salute dei lavoratori è oggetto di
specifico compenso a corpo, fisso ed invariabile, non soggetto a
ribasso d'asta.".
2. Dopo il comma 1 dell'articolo 31 della l.r. 12/1996 è
inserito il seguente:
"1bis. Le imprese appaltatrici, prima dell'inizio dei lavori,
ovvero in corso d'opera, possono presentare al coordinatore per
l'esecuzione dei lavori, di cui all'art. 2, comma 1, lett. f), del
d.lgs. 494/1996, proposte di modificazioni o integrazioni ai piani
di sicurezza e coordinamento e all'eventuale piano generale di
sicurezza, al fine di adeguare i contenuti alle tecnologie proprie
dell'impresa, alle scelte autonome e alle relative responsabilità
nell'organizzazione del cantiere e nell'esecuzione dei lavori,
senza il diritto ad alcun compenso aggiuntivo, nonché per garantire
il rispetto delle norme per la prevenzione degli infortuni e la
tutela dei lavoratori eventualmente disattese nei piani stessi. In
tale ultima ipotesi, valutata e confermata dal coordinatore del
ciclo di cui all'art. 4, comma 3, le imprese appaltatrici hanno
diritto al riconoscimento di eventuali maggiori costi. I titolari
degli incarichi di progettazione dei piani per la sicurezza sono
ritenuti responsabili dei maggiori oneri sostenuti dal
committente.".
3. All'articolo 31, comma 2, lettera c), secondo periodo, della
l.r. 12/1996, le parole "sospende il pagamento dei corrispettivi
ancora dovuti" sono sostituite dalle parole "trattiene la quota
parte dei corrispettivi dovuti, nella misura e con le modalità
previste nel capitolato speciale".
4. All'articolo 31, comma 2, lettera d), primo periodo, della
l.r. 12/1996, le parole "del piano delle misure per la sicurezza
fisica dei lavoratori prima della consegna dei lavori." sono
sostituite dalle parole "di un piano di sicurezza sostitutivo del
piano di sicurezza e di coordinamento e del piano generale di
sicurezza, quando questi ultimi non siano previsti ai sensi del
d.lgs. 494/1996, prima della consegna dei lavori o della
sottoscrizione del contratto".
5. La lettera e) del comma 2 dell'articolo 31 della l.r. 12/1996
è sostituita dalla seguente:
"e) l'obbligo di indicare sul cartello di cantiere il nominativo
del direttore tecnico responsabile della vigilanza dei piani di cui
agli artt. 12 e 13 del d.lgs. 494/1996, e/o responsabile del
rispetto del piano di cui all'art. 18, comma 8, della l.
55/1990;".
Articolo 27
(Modificazioni all'articolo 32 della l.r.
12/1996)
1. La lettera b) del comma 1 dell'articolo 32 della l.r. 12/1996
è sostituita dalla seguente:
"b) per cause impreviste e imprevedibili, non rilevabili al
momento della redazione del progetto e non imputabili alla stazione
appaltante, o per l'intervenuta possibilità di utilizzare
materiali, componenti e tecnologie non esistenti al momento della
progettazione che possono determinare, senza aumento di costo,
significativi miglioramenti nella qualità dell'opera o di sue parti
e sempre che non alterino l'impostazione progettuale;".
2. Dopo la lettera b) del comma 1 dell'articolo 32 della l.r.
12/1996 è inserita la seguente:
"bbis) per la presenza di eventi, inerenti la natura e
specificità dei beni sui quali si interviene, verificatisi in corso
d'opera, o di rinvenimenti imprevisti o non prevedibili nella fase
progettuale;".
3. La lettera a) del comma 2 dell'articolo 32 della l.r. 12/1996
è sostituita dalla seguente:
"a) disposti dal direttore dei lavori per risolvere aspetti di
dettaglio, purché siano contenuti entro un importo non superiore al
dieci per cento, per i lavori di recupero, ristrutturazione,
manutenzione e restauro e al cinque per cento, per tutti gli altri
lavori, delle somme previste per ogni categoria di lavoro
dell'appalto e non comportino un aumento dell'importo del contratto
stipulato per la realizzazione dell'opera. Qualora gli interventi
siano disposti dall'Amministrazione, per proprie sopravvenute
esigenze, il limite di cui sopra non trova applicazione nel
rispetto dell'importo del contratto stipulato;".
4. La lettera b) del comma 2 dell'articolo 32 della l.r. 12/1996
è sostituita dalla seguente:
"b) disposti dal dirigente competente e finalizzati al
miglioramento dell'opera e alla sua funzionalità, nell'esclusivo
interesse dell'Amministrazione. Tali variazioni, in aumento o in
diminuzione, non prevedibili al momento della stipula del
contratto, non devono comunque comportare una spesa superiore al
cinque per cento dell'importo originario del contratto e devono
trovare copertura nella somma stanziata per l'esecuzione
dell'opera.".
5. Il comma 12 dell'articolo 32 della l.r. 12/1996 è sostituito
dal seguente:
"12. Nelle ipotesi di cui al comma 1, lett. c),
l'amministrazione aggiudicatrice o l'ente aggiudicatore o
realizzatore impone all'appaltatore l'esecuzione dei lavori
suppletivi ai prezzi contrattuali originali. Ove i lavori necessari
per il completamento dell'appalto ammontino complessivamente ad un
importo che ecceda il quinto dell'importo originario del contratto,
l'amministrazione aggiudicatrice, o l'ente aggiudicatore o
realizzatore, può, su proposta del coordinatore del ciclo di cui
all'art. 4, comma 3, procedere alla risoluzione del contratto
limitandosi al pagamento dei lavori eseguiti e dei materiali utili
in cantiere, ovvero all'esecuzione in variante dei lavori fino alla
concorrenza dell'importo previsto in contratto; in tale caso,
nessun compenso è dovuto all'appaltatore quale indennità di fermo
cantiere. All'eventuale gara successiva non è invitato
l'appaltatore del contratto oggetto della risoluzione, qualora
sussita l'ipotesi di cui al comma 11.".
Articolo 28
(Modificazioni all'articolo 33 della l.r.
12/1996)
1. Il comma 1 dell'articolo 33 della l.r. 12/1996 è sostituito
dal seguente:
"1. Le amministrazioni aggiudicatrici, gli enti aggiudicatori o
realizzatori provvedono ad indicare nel bando di gara la categoria
o le categorie prevalenti con il relativo importo, nonché le
ulteriori categorie relative a tutte le altre lavorazioni
necessarie per l'esecuzione dei lavori, anch'esse con il relativo
importo e già individuate ed esplicitate in sede di redazione della
progettazione esecutiva. Tutte le lavorazioni, comprese le opere
scorporabili, a qualsiasi categoria appartengano, sono
subappaltabili ed affidabili in cottimo. Per quanto riguarda la
categoria o le categorie prevalenti, il bando di gara o la lettera
di invito e, comunque, il capitolato speciale d'appalto di cui
all'articolo 30, definiscono la quota parte subappaltabile, in
misura eventualmente diversificata a seconda delle categorie
medesime, ma in ogni caso fino ad un massimo del trenta per cento,
compresa l'incidenza dei cottimi e dei noli a caldo. Laddove,
peraltro, l'amministrazione aggiudicatrice o l'ente aggiudicatore o
realizzatore ravvisi la sussistenza di particolari ragioni che
rendano opportuno escludere totalmente il ricorso al subappalto, in
una o più lavorazioni riconducibili alla categoria prevalente, su
proposta motivata del coordinatore del ciclo di cui all'art. 4,
comma 3, può inserire tale divieto nel bando di gara o nella
lettera di invito.".
2. All'articolo 33, comma 2, lettera b), della l.r. 12/1996, le
parole "entro i trenta giorni precedenti alla" sono sostituite
dalle parole "almeno sessanta giorni prima della".
3. All'articolo 33, comma 2, lettera e), della l.r. 12/1996,
dopo le parole "che l'affidatario del subappalto o del cottimo"
sono aggiunte le parole "fatto salvo quanto previsto all'articolo
23, comma 4,".
4. All'articolo 33, comma 2, della l.r. 12/1996, la lettera g) è
sostituta dalla seguente:
"g) che l'appaltatore provveda, almeno venti giorni prima della
data prevista per l'inizio della prestazione del subappaltatore,
alla consegna di copia autentica del contratto di subappalto o di
cottimo al coordinatore del ciclo, di cui all'art. 4, comma 3,
corredata dalla dichiarazione di regolarità contributiva di cui
all'art. 31, comma 2, lett. c);".
5. All'articolo 33, comma 3, della l.r. 12/1996, le parole
"provvedono all'esclusione" sono sostituite dalle parole "possono
stabilire, nel bando di gara, l'esclusione".
6. Il comma 4 dell'articolo 33 della l.r. 12/1996 è sostituito
dal seguente:
"4. Il coordinatore del ciclo di realizzazione del lavoro
pubblico, di cui all'art. 4, comma 3, accerta le condizioni di cui
al comma 2 e provvede al rilascio dell'autorizzazione del
subappalto, entro trenta giorni dalla relativa richiesta, previa
verifica dell'eventuale anormalità dei prezzi di subappalto ai
sensi dell'art. 25, comma 9; tale termine può essere prorogato una
sola volta, ove ricorrano giustificati motivi. Trascorso tale
termine senza che si sia provveduto, l'autorizzazione si intende
concessa.".
Articolo 29
(Modificazioni all'articolo 34 della l.r.
12/1996)
1. All'articolo 34, comma 1, secondo periodo, della l.r.
12/1996, dopo le parole "entro dieci giorni dall'aggiudicazione
definitiva" sono inserite le parole "o dalla scadenza del termine
di validità dell'offerta.".
2. Dopo il comma 1 dell'articolo 34 della l.r. 12/1996 è
inserito il seguente:
"1bis. La cauzione provvisoria di cui al comma 1 deve avere
validità per almeno centottanta giorni dalla data di presentazione
dell'offerta.".
3. Dopo il comma 2 dell'articolo 34 della l.r. 12/1996 è
inserito il seguente:
"2bis. Le imprese alle quali venga rilasciata, da organismi
accreditati ai sensi delle norme europee della serie Uni Cei En
45000, la certificazione di sistema di qualità conforme alle norme
europee della serie Uni En Iso 9000, ovvero la dichiarazione della
presenza di elementi significativi e tra loro correlati di tale
sistema, usufruiscono dei seguenti benefici:
a) le cauzioni previste ai commi 1 e 2 sono ridotte, per le
imprese certificate, del cinquanta per cento;
b) nei casi di appalto concorso le stazioni appaltanti prendono
in considerazione la certificazione del sistema di qualità, ovvero
la dichiarazione della presenza di elementi significativi e tra
loro correlati di tale sistema, in aggiunta agli elementi variabili
di cui al comma 4 dell'art. 25.".
4. Il comma 4 dell'articolo 34 della l.r. 12/1996 è
abrogato.
5. All'articolo 34, comma 5, della l.r. 12/1996, dopo il primo
periodo è inserito il seguente periodo: "Il capitolato speciale
d'appalto definisce entità e caratteristiche della polizza
assicurativa in funzione del valore economico dell'opera nonché
delle caratteristiche e dei rischi connessi alle modalità di
esecuzione dei lavori.".
6. All'articolo 34, comma 7, secondo periodo, della l.r.
12/1996, dopo le parole "di cui all'articolo 32" sono aggiunte le
seguenti parole: "comma 1, lett. c),".
7. Dopo il comma 8 dell'articolo 34 della l.r. 12/1996 è
aggiunto il seguente:
"8bis. L'obbligo di presentazione della polizza, o della sua
eventuale riattivazione nei casi di cui all'art. 11, comma 4, cessa
nel caso in cui il tempo intercorrente tra la consegna del progetto
esecutivo all'amministrazione committente e l'avvio delle procedure
di affidamento dei relativi lavori, ovvero di ciascun lotto di
lavori nel caso di esecuzione per fasi distinte, sia superiore al
quinquennio.".
Articolo 30
(Modificazioni all'articolo 37 della l.r.
12/1996)
1. Il comma 1 dell'articolo 37 della l.r. 12/1996 è sostituito
dal seguente:
"1. Al fine della realizzazione di infrastrutture pubbliche
idonee a soddisfare un bisogno collettivo, il soggetto promotore di
cui all'art. 2, comma 1, lett. g), può promuovere, con l'assunzione
parziale o totale a proprio carico degli oneri finanziari, la
realizzazione dell'opera, mediante l'affidamento di una concessione
di lavori pubblici di cui all'art. 35, ovvero la costituzione di
una società a partecipazione pubblica di cui all'art. 36.".
2. Dopo il comma 10 dell'articolo 37 della l.r. 12/1996 è
inserito il seguente:
"10bis. Per quanto non disciplinato dal presente articolo trova
applicazione la normativa contenuta negli artt. 37bis e seguenti
della l. 109/1994, introdotti dalla l. 415/1998.".
Articolo 31 (Modificazioni all'articolo 38 della l.r.
12/1996)
1. Il comma 2 dell'articolo 38 della l.r. 12/1996 è sostituito
dal seguente:
"2. La Giunta regionale approva il piano annuale dei lavori di
cui al comma 1 predisposto dalla struttura centrale di
coordinamento di cui all'art. 40. Il piano annuale dei lavori in
economia e il piano degli interventi di cui alla legge regionale 3
gennaio 1990, n. 5 (Impiego temporaneo e straordinario di
lavoratori disoccupati in cantieri vari della Valle d'Aosta), anche
se approvati con specifico provvedimento della Giunta regionale,
costituiscono parte integrante del piano regionale operativo di cui
all'art. 8.".
Articolo 32 (Modificazioni all'articolo 39 della l.r.
12/1996)
1. Le lettere a) e b) del comma 2 dell'articolo 39 della l.r.
12/1996 sono abrogate.
2. All'articolo 39, comma 3, lettera a), della l.r. 12/1996, le
parole "della delibera programmatica di cui all'articolo 6, comma
2, e" sono soppresse.
3. All'articolo 39, comma 3, lettera b), della l.r. 12/1996, la
parola "programma" è sostituita dalla parola "piano".
4. La lettera d) del comma 3 dell'articolo 39 della l.r. 12/1996
è sostituita dalla seguente:
"d) l'assunzione delle deliberazioni a contrarre nel caso di
ricorso alla procedura dell'appalto concorso;".
5. La lettera f) del comma 3 dell'articolo 39 della l.r. 12/1996
è sostituita dalla seguente:
"f) l'assunzione dei provvedimenti per le varianti in corso
d'opera di cui all'art. 32, che esulano dalla competenza dei
dirigenti;".
6. All'articolo 39, comma 3, lettera g), della l.r. 12/1996, le
parole "e la tenuta" sono soppresse.
7. All'articolo 39, comma 3, la lettera l) della l.r. 12/1996 è
abrogata.
8. All'articolo 39, comma 4, lettera a), della l.r. 12/1996, le
parole "piano regionale dei lavori pubblici di cui all'articolo 6,"
sono soppresse e le parole "programma regionale operativo" sono
sostituite dalle parole "piano regionale operativo".
9. All'articolo 39, comma 4, lettera b), della l.r. 12/1996, le
parole "nonché delle progettazioni di cui agli artt. 7 e 8" sono
sostituite dalle parole "comma 4.".
Articolo 33 (Modificazioni all'articolo 40 della l.r.
12/1996)
1. All'articolo 40, comma 1, della l.r. 12/1996, le parole "dei
lavori pubblici" sono sostituite dalle parole "competente in
materia di opere pubbliche".
2. All'articolo 40, comma 3, lettera a), della l.r. 12/1996, le
parole "del piano regionale dei lavori pubblici di cui all'articolo
6," sono soppresse e le parole "programma regionale operativo" sono
sostituite dalle parole "piano regionale operativo".
3. La lettera h) del comma 3 dell'articolo 40 della l.r. 12/1996
è sostituita dalla seguente:
"h) la tenuta e l'aggiornamento dell'elenco regionale dei
collaudatori.".
4. I commi 7, 8, 9 e 10 dell'articolo 40 della l.r. 12/1996 sono
abrogati.
Articolo 34 (Modificazioni all'articolo 41 della l.r.
12/1996)
1. La lettera f) del comma 2 dell'articolo 41 della l.r. 12/1996
è abrogata.
2. La lettera a) del comma 8 dell'articolo 41 della l.r. 12/1996
è sostituita dalla seguente:
"a) raccolta dei dati sui lavori e sulle eventuali connesse
forniture, affidati dai soggetti di cui all'art. 3;".
3. La lettera c) del comma 9 dell'articolo 41 della l.r. 12/1996
è sostituita dalla seguente:
"c) agli appalti, agli eventuali subappalti e concessioni
ultimati nei sei mesi precedenti la pubblicazione indicando, per
ciascun lavoro, l'importo contrattuale, l'ammontare delle perizie
di variante e suppletive, l'importo revisionale liquidato, le
penali e le sanzioni applicate per ritardi ed inadempienze, i premi
di accelerazione corrisposti.".
Articolo 35 (Modificazioni all'articolo 42 della l.r.
12/1996)
1. Dopo il comma 2 dell'articolo 42 della l.r. 12/1996 è
inserito il seguente:
"2bis. I principi e la metodologia di elaborazione dell'elenco
prezzi, e del suo periodico aggiornamento, sono proposti alla
Giunta regionale dalla Consulta, di cui all'articolo 23, comma 3,
integrata da un rappresentante degli ordini professionali.".
Articolo 36 (Modificazioni all'articolo 43 della l.r.
12/1996)
1. All'articolo 43, comma 4, della l.r. 12/1996, la parola
"programma" è sostituita dalla parola "piano".
Articolo 37 (Modificazioni all'articolo 44 della l.r.
12/1996)
1. Il comma 1 dell'articolo 44 della l.r. 12/1996 è sostituito
dal seguente:
"1. Al fine di assicurare il conseguimento degli obiettivi di
cui all'art. 1, comma 1, la Regione promuove e sostiene la
diffusione della qualità tra i soggetti affidatari di lavori
pubblici i quali devono improntare la loro attività ai principi
della qualità, della professionalità e della correttezza.".
2. Il comma 2 dell'articolo 44 della l.r. 12/1996 è sostituito
dal seguente:
"2. Il sistema di qualificazione di cui all'articolo 23, comma
1, si uniforma a quanto previsto dall'art. 8 della l. 109/1994,
così come modificato, da ultimo, dalla l. 415/1998.".
3. I commi 3, 4, e 5 dell'articolo 44 della l.r. 12/1996 sono
abrogati.
Articolo 38 (Modificazioni all'articolo 45 della l.r.
12/1996)
1. Il comma 7 dell'articolo 45 della l.r. 12/1996 è sostituito
dal seguente:
"7. Per il personale dipendente dell'Amministrazione regionale
incaricato della funzione di direzione lavori, del coordinamento in
materia di sicurezza per l'esecuzione dei lavori, della conduzione
dei lavori in economia diretta, o nominato collaudatore, nonché
individuato ai sensi dell'art. 4, comma 8, quale coordinatore del
ciclo di realizzazione, il contratto collettivo, nel rispetto della
l.r. 45/1995, definisce il relativo trattamento economico
accessorio.".
Articolo 39 (Modificazioni all'articolo 46 della l.r.
12/1996)
1. La lettera c) del comma 2 dell'articolo 46 della l.r. 12/1996
è sostituita dalla seguente:
"c) ai lavori pubblici già previsti in atti pianificatori
approvati e le cui progettazioni esecutive sono state affidate
prima della data di entrata in vigore della presente legge.".
2. All'articolo 46, comma 4, della l.r. 12/1996, le parole da
"legge regionale" a "altre manifestazioni)" sono sostituite dalle
parole "l.r. 47/1994".
Articolo 40 (Modificazioni all'articolo 47 della l.r.
12/1996)
1. All'articolo 47, comma 2, primo periodo, della l.r. 12/1996,
la parola "9" è soppressa.
2. I commi 3, 4 e 5 dell'articolo 47 della l.r. 12/1996 sono
abrogati.
Articolo 41 (Abrogazione dell’articolo 4, comma
2, della legge regionale 3 gennaio 1990, n. 5)
1. Il comma 2 dell’articolo 4 della legge
regionale 3 gennaio 1990, n. 5, come modificato
dall’articolo 2, comma 1, della legge regionale 27
marzo 1991, n. 9, è abrogato.
Articolo 42 (Dichiarazione d'urgenza)
1. La presente legge è dichiarata urgente ai sensi dell'articolo
31, comma terzo, dello Statuto speciale per la Valle d'Aosta ed
entrerà in vigore il giorno successivo a quello della sua
pubblicazione nel Bollettino ufficiale della Regione.
Président
Sur ce projet de loi la III
ème
Commission du Conseil a exprimé à la majorité un avis favorable par
l'élaboration également d'un nouveau texte qui est soumis à votre
examen et discussion. Le conseil permanent des collectivités
locales a également formé un avis favorable à ce sujet.
La parole au rapporteur, Conseiller Cottino.
Cottino (UV)
Vorrei innanzitutto ringraziare gli uffici
competenti e l'Assessore Vallet per la disponibilità che hanno
dimostrato sia nei confronti del relatore che della commissione
competente, facendo in modo che tutti i commissari potessero avere
un confronto immediato fra le posizioni dei rappresentanti delle
categorie interessate e quelle degli uffici regionali competenti,
questo soprattutto grazie alla compresenza al momento delle
audizioni che la commissione aveva richiesto.
Credo che sia anche necessario, prima di entrare nel merito di
alcune questioni del disegno di legge in commissione, ricordare
l'iter che il disegno di legge ha avuto prima di approdare in
quest'aula. Questo naturalmente al solo fine di dimostrare come e
quanto tutte le categorie interessate siano state fortemente
coinvolte nella preparazione prima e nella discussione poi del
disegno di legge che stiamo discutendo.
Infatti, alcuni mesi or sono, all'inizio della fase preparatoria
di questo disegno di legge, fu inviata una lettera indirizzata non
solo agli industriali edili e agli artigiani di questo settore, ma
anche alle cooperative che nel settore operano e a tutti gli altri
professionisti interessati, vale a dire ingegneri, architetti
geologi, agronomi, geometri, periti.
La lettera aveva un duplice scopo: preavvisare tutti che era
allo studio la modifica alla preesistente legge n. 12/96; chiedere
eventuali suggerimenti a proposito del disegno di legge in
preparazione.
Credo che sia anche opportuno rammentare che la legge n. 12/96,
che questo disegno di legge si propone di modificare, si era resa
necessaria a seguito di profonde modifiche della legislazione
nazionale. Si era trattato infatti di una fortissima innovazione
sia per quanto riguardava le fasi di progettazione, sia per quanto
riguardava le modalità di affidamento dei progetti stessi, oltre
che delle opere pubbliche, sia infine per le modalità e
responsabilità di controllo.
Vista la complessità dell'argomento, si era già detto al momento
dell'approvazione della suddetta legge, che fra l'altro avevo
seguito con compiti e posizioni abbastanza diverse rispetto agli
attuali, che dopo la fase di prima applicazione si sarebbero rese
necessarie delle modifiche. Modifiche che in parte il Consiglio
regionale aveva già approvato con il disegno di legge n. 310, che
fu discusso in aula il 15 aprile 1998 e non fu poi vistato dal
Presidente della Commissione di Coordinamento, il quale rendeva
noto quella decisione con una lettera del 21 maggio 1998.
Naturalmente nel disegno di legge n. 40 le osservazioni del
Presidente della Commissione di Coordinamento sono state tenute in
debita considerazione, soprattutto per evitare un possibile rinvio
anche di questo disegno di legge, così importante e oserei dire
"urgente".
Voglio ancora ricordare a tutti i colleghi che gli interessi
delle varie categorie in qualche caso se non proprio opposti, erano
sicuramente diversi. Nella realtà pochi sono stati i suggerimenti e
molte le valutazioni complessivamente positive a questo disegno di
legge.
Alcuni suggerimenti sono stati, grazie anche alla compresenza
dell'Assessore e dei tecnici alle audizioni, seduta stante
accettati e sono stati assieme a quelli presentati precedentemente
dall'Assessore già inseriti nel nuovo testo predisposto dalla
commissione, che è il testo su cui lavoriamo in questo momento.
Alcuni suggerimenti invece non hanno potuto trovare accoglienza
per questioni di mancanza di competenza regionale e altri,
pochissimi per la verità, per diverse valutazioni di merito.
In particolare, la richiesta del presidente dell'AVI Sezione
Costruttori Edili in materia di subappalto, non ha potuto essere
accolta in quanto tale materia è di stretta competenza dello Stato.
Infatti il legislatore ha più volte sostenuto che, trattandosi di
norme anche di ordine pubblico - vedasi l'articolo 18 della legge
n. 55/90 - sono state emanate anche per prevenire la delinquenza
mafiosa. Lo Stato ha inoltre rivendicato la sua competenza
esclusiva anche per i rapporti con l'ordinamento europeo, onde
evitare situazioni di abuso e violazioni alle norme della libera
concorrenza. È perciò più che evidente che la competenza regionale
in questa materia, naturalmente mi riferisco al discorso del
subappalto, è ridotta ad aspetti puramente procedurali come già
previsto dall'articolo 33 della legge regionale n. 12/96.
Si ritiene pertanto che non sia questa la sede per
l'interpretazione dei contratti di subappalto o contratti simili al
subappalto.
Per quanto riguarda la richiesta della Federazione lavoratori
delle costruzioni, occorre precisare, così come d'altronde è stato
il senso della discussione che si è fatta in commissione, che si è
d'accordo sul principio sostenuto dai rappresentanti dei
lavoratori. Occorre però anche sottolineare che quanto richiesto è
già normato dal DPR n. 1063/62, all'articolo 17. Tale articolo
infatti prevede, come riconosciuto anche dalle organizzazioni
sindacali nel momento dell'audizione, che l'amministrazione
appaltante possa pagare d'ufficio le retribuzioni arretrate con le
somme dovute all'appaltatore.
I capitolati speciali predisposti dall'Amministrazione regionale
rinviano sempre specificatamente al DPR n. 1063 tutta una serie di
situazioni giuridiche, ivi comprese quelle previste dell'articolo
17 del citato DPR.
Sarebbe pertanto superfluo e inutilmente ripetitivo normarlo con
questo disegno di legge; la questione potrà comunque essere rivista
con il capitolato generale per i lavori pubblici, che è di
competenza della Regione, che dovrà essere approvato da questo
Consiglio ai sensi dell'articolo 30, comma 1, della legge in
vigore, cioè la legge n. 12/96. Sarà quella infatti l'occasione
specifica per disciplinare per intero questa materia.
Nel merito di questo disegno di legge, ritengo di poter
affermare che la relazione di accompagnamento predisposta
dall'Assessore e degli uffici, in possesso di tutti i colleghi, è
veramente completa ed esaustiva, tuttavia credo che per quanto
riguarda un paio di questioni, in modo particolare sugli
emendamenti, sia giusto entrare nel merito.
L'emendamento n. 1 riscriveva totalmente il punto b) del terzo
comma dell'articolo 3 della legge n. 12/96, però non modifica nella
sostanza quanto previsto al comma 1 dell'articolo 2.
L'emendamento n. 2 aggiungeva all'articolo 2 un comma 1 bis, che
riscrive tutta la lettera c) del comma 3 dell'articolo 3, però ha
l'unico scopo di elevare l'importo dei lavori interessati da 30mila
ECU a 50mila ECU, in sintonia anche di quanto previsto dal comma
precedente, perché si è ritenuto che l'importo precedente non fosse
adeguato.
L'emendamento n. 3, pur riscrivendo totalmente l'articolo 7 che
sostituisce l'articolo 8 della citata legge n. 12/96, in realtà
sopprimeva solo il comma 9.
L'emendamento n. 4 nella sostanza non modificava nulla, ma
riscrive in modo più corretto tutto quanto è normato dal comma 2
dell'articolo 28.
L'emendamento n. 5 accoglieva la richiesta dei rappresentanti di
categoria, questo è quanto dicevo all'inizio, che avevano richiesto
anche per questi tipi d'incarico la pubblicazione dell'avviso
previsto all'articolo 21, comma 2, della legge n. 12/96.
Anche l'emendamento n. 6 era stato predisposto per accogliere
una richiesta dei liberi professionisti, che temevano - a mio
avviso giustamente - un inasprimento dei contenziosi con le imprese
a proposito della responsabilità e di possibili compensi aggiuntivi
per l'adeguamento ai piani di sicurezza e di coordinamento.
L'emendamento n. 7 concerneva la riscrittura del comma 12
dell'articolo 32 della legge n. 12/96, e specifica in modo molto
più chiaro quando è dovuto - o meno - il fermo di cantiere alle
imprese per motivi che erano anche stati sollevati dall'emendamento
n. 6.
L'emendamento n. 8, ultimo emendamento, che riscriveva
completamente la legge b) del comma 1 dell'articolo 32 della legge
n. 12/96, inerente alle varianti in corso d'opera, chiarisce quando
queste possono essere fatte, anche in modifica del progetto base,
considerandolo come variante in corso d'opera anziché dover fare
nuovi progetti o dover avere, se vogliamo, ulteriori approvazioni
di tutti gli organismi interessati.
Per quanto riguarda il resto della legge, voglio solo
sottolineare un aspetto ed è la possibilità - una novità abbastanza
importante - che è concessa ai comuni e agli altri enti diversi
dalla Regione di potersi organizzare in modo diverso là dove non vi
sia la necessità di un comportamento univoco di tutte le stazioni
appaltanti, necessità peraltro sottolineata in più occasioni e in
modo abbastanza preciso da parte degli imprenditori.
Il concetto di cui sopra, per quanto riguarda il coordinatore
del ciclo, è desumibile dal comma 8 dell'articolo 3, e per quanto
riguarda la programmazione lavori dall'inserimento dell'articolo
8.
Questi sono i due punti, molto precisi, che permettono a tutti
gli enti appaltanti diversi dalla Regione Valle d'Aosta di potersi
organizzare in modo diverso, qualora fosse ritenuto opportuno.
Ribadendo l'inutilità d'illustrare tutti gli articoli previsti
da questo disegno di legge, in quanto, come ho già detto, ritengo
esaustiva la relazione di accompagnamento, e ricordando che nel
complesso questo testo ha ottenuto l'approvazione degli interessati
al provvedimento in discussione - e quando dico interessati,
intendo tutte le categorie, a partire dagli imprenditori
industriali e del settore edile, agli artigiani, alle cooperative
che operano nel settore, ai liberi professionisti che hanno fatto
delle osservazioni, ma che in definitiva hanno ritenuto il disegno
di legge completo - e anche dei rappresentanti dei lavoratori,
delle organizzazioni sindacali che, ripeto, pur avendo sottolineato
un argomento, questo argomento è stato chiarito, e l'ho citato
prima nella relazione, con soddisfazione delle organizzazioni
sindacali stesse su quanto deciso, pertanto nell'interesse generale
del settore invito tutti i colleghi a votare il disegno di legge
nel testo che la III Commissione ha predisposto e che vi è stato
distribuito.
Président
La parole à l'Assesseur au territoire, à
l'environnement et aux ouvrages publics, Vallet.
Vallet (UV)
Mi corre l'obbligo di ringraziare il
Consigliere relatore Cottino e in particolar modo tutti i
Consiglieri della III Commissione, che hanno contribuito in modo
assai fattivo al miglioramento del testo che la Giunta aveva
proposto.
Mi corre l'obbligo di ringraziare anche le parti sociali per il
contributo che hanno ritenuto di apportare in sede di audizioni in
III Commissione e per alcune di queste già nelle fasi preliminari
alla stesura del disegno di legge.
La legge n. 12/96 è stata ed è sicuramente una legge molto
importante; è una legge che voleva cogliere fondamentalmente due
importanti obiettivi quando fu approvata dal Consiglio regionale:
dotare la Regione, gli enti locali e gli enti pubblici che operano
nel settore edile di regole certe, in un momento in cui la
legislazione nazionale era in continua evoluzione (si ricorderanno
le diverse e a volte anche contrastanti stesure delle diverse
"Merloni", che non poca confusione hanno creato in chi poi queste
regole doveva applicare); tentare di porre le basi per un rilancio
del settore edile, che in quegli anni provava ad uscire da una
crisi che è stata per alcuni drammatica.
La legge n. 12 aveva due momenti fondamentali; il primo è quello
della programmazione, che è importante non solo per le
amministrazioni, ma che diventa un punto di riferimento anche per
le imprese che poi questi lavori devono eseguire. Il secondo nodo
fondamentale è l'istituzione dell'albo regionale di preselezione,
con il quale l'Amministrazione voleva cogliere l'obiettivo di poter
avere a disposizione un nucleo d'imprese qualificate in grado di
garantire l'esecuzione corretta dei lavori che vengono messi sul
mercato.
La legge n. 12 è stata per certi versi innovativa rispetto alla
legislazione vigente, in alcuni punti ha anticipato concetti che
poi sono stati ripresi nelle varie "Merloni"; è una legge complessa
che opera in una materia che è molto complessa, per cui
inevitabilmente dopo un primo periodo di applicazione si è reso
necessario rivedere alcuni meccanismi di tale legge. Ed è quello
che abbiamo voluto fare con questo disegno di legge che, come ha
detto il relatore, segue alle modifiche della legge n. 12 che
questo Consiglio aveva già esaminato alla fine dell'ultima
legislatura, ma che non ebbero il visto del Presidente della
Commissione di Coordinamento.
Ci muoviamo in una materia, quella dei lavori pubblici, rispetto
alla quale la Regione Valle d'Aosta ha competenza primaria, ma ci
muoviamo all'interno di una materia che la "Merloni ter" prevede,
anche per le regioni che hanno competenza primaria, che ci si debba
muovere all'interno dei principi dettati dalla "Merloni". Ed è per
questo che nell'andare a tarare le modifiche e le integrazioni alla
legge n. 12, ci siamo mossi con molta prudenza, cercando di non
scrivere cose che potessero cozzare con i principi stabiliti dalla
"Merloni ter".
Nel merito dell'articolato, abbiamo avuto occasione in
commissione di fare un importante approfondimento e la relazione
del Consigliere Cottino e la relazione allegata al disegno di legge
credo siano in questo senso esaustive, per cui in questa prima fase
mi fermo a quanto ho detto.
Président
La discussion générale est ouverte.
La parole au Conseiller Comé.
Comé (Aut)
Com'è noto, l'entrata in vigore della legge
regionale n. 12/96 ha fortemente e radicalmente innovato in materia
di lavori pubblici e la programmazione degli stessi le diverse fasi
della progettazione delle opere pubbliche in materia di affidamento
anche dei lavori pubblici. In effetti la legge n. 12, lo ha
sottolineato anche l'Assessore, ha colmato un vuoto legislativo.
Noi abbiamo competenza primaria in materia, ma non c'è mai stato
nessun tipo di legge che legiferasse questa materia.
Questa legge era stata voluta e votata allora a seguito di forte
innovazione in materia di lavori pubblici, avvenuta a livello
nazionale. La legge n. 12/96 - e sono andato a rileggermi la
discussione che c'è stata allora in aula - è stata votata da tutte
le forze politiche di allora, tranne che dal nostro gruppo, che già
allora sollevò tramite il Vicepresidente Viérin alcune perplessità,
alcuni dubbi interpretativi, che avrebbero portato ad una
difficoltà operativa e che non andavano verso una
sburocratizzazione della pubblica amministrazione.
Quindi oggi non possiamo che dichiararci soddisfatti e prendere
atto che finalmente, dopo 3 anni, anche se c'è stato già il
tentativo di una legge un anno e mezzo fa, legge che però è stata
bocciata dalla Commissione di Coordinamento, viene portata in
Consiglio l'approvazione della modifica della legge n. 12, grazie
anche alle sollecitazioni e agli inviti che sono stati fatti agli
Assessori. Ricordo un mio intervento in sede di discussione del
bilancio, nel quale chiesi all'Assessore se non era opportuno
apportare le modifiche in tempi brevi, e mi rispose però allora che
la legge n. 12 godeva di ottima salute.
Ritengo invece che tutti i colleghi abbiano potuto riscontrare
le richieste di difficoltà che sia da parte degli enti locali, sia
da parte degli organi professionali ed altri, vennero sollevate di
fronte a questa legge. Quindi la presentazione delle modifiche alla
legge, anche se con un po' di ritardo, sicuramente è vista
positivamente.
Venendo al disegno di legge, ho già sottolineato che questo
permetterà di superare alcuni dubbi interpretativi e anche
difficoltà operative che la legge n. 12/96 aveva creato in sede di
prima applicazione. Ma vi è anche l'adeguamento ai principi della
legge "Merloni ter", entrata in vigore alla fine del 1998. Oggi
abbiamo appreso da alcuni giorni che entro settembre verrà adottato
il "Regolamento Merloni", che accorperà le opere pubbliche e gli
appalti in un testo con diverse novità. Non vorrei che fra pochi
mesi dall'approvazione di questo disegno di legge ci si trovi nella
necessità di rivedere alcuni aspetti procedurali e operativi,
stante l'opportunità di adattare in un settore delicato come gli
appalti procedure uniformi. Quindi saremmo di nuovo a rivedere
quelle modifiche che oggi andiamo ad apportare.
La proposta legislativa ha certamente degli aspetti positivi e
innovativi, quali ad esempio la piena autonomia gestionale lasciata
agli enti locali, i quali con proprio regolamento stabiliranno i
compiti e le funzioni del coordinatore del ciclo, adattandoli alle
esigenze dell'ente. Stesso discorso vale per la programmazione dei
lavori pubblici, dove è stata data maggiore autonomia alle
amministrazioni locali.
Però non possiamo che sollevare qualche dubbio e perplessità sui
criteri invece di aggiudicazione degli appalti dei lavori pubblici,
dove è stato previsto oltre al sistema nazionale cosiddetto delle
"medie offerte anomale", anche il sistema del "massimo ribasso".
Ebbene, la nostra regione non è ancora riuscita a fornire un elenco
prezzi regionale e un capitolato speciale d'appalto, che non
consente l'applicazione del massimo ribasso e comporta delle grosse
difficoltà per i professionisti ad essere uniformi nel predisporre
il capitolato d'appalto, pertanto è un invito che rivolgiamo oggi
all'Assessore, quello di attivarsi sin d'ora per costituire una
commissione, un gruppo di lavoro, che stabilisca in tempi brevi un
elenco prezzi e un capitolato speciale d'appalto, in maniera che si
possa stabilire un criterio più oggettivo.
Si tratta di un disegno di legge molto tecnico, molto specifico
- lo ha sollevato anche Cottino nel suo intervento oltre che
l'Assessore -, del quale si sentiva il bisogno per rendere più
dinamici i procedimenti e la realizzazione delle opere
pubbliche.
Président
La parole au Conseiller Frassy.
Frassy (FI)
Sicuramente la lettura di questo disegno di
legge non è cosa semplice, anche perché è una lettura che deve
essere comparata con la legge n. 12/96, e su testi di questo
spessore, proprio come quantità di norme indicate, e su testi di
questa complessità da un punto di vista tecnico sarebbe forse buona
abitudine predisporre, se non per la votazione in aula, ma quanto
meno per l'esame e la valutazione, dei momenti che possano essere
divulgati nell'aula stessa, e mi spiego meglio.
La relazione allegata al disegno di legge formulata dalla Giunta
è stata l'elemento più divulgativo di quanto non sia stata e la
relazione dell'Assessore e la relazione del collega relatore, i
quali sul presupposto che la relazione della Giunta già spiegasse
il disegno di legge, hanno ritenuto di non entrare ulteriormente in
quelli che sono i dati tecnici. Io penso invece che su una materia
del genere, che implica sì delle valutazioni di politica
amministrativa, ma anche delle spiegazioni di ordine tecnico,
sarebbe stato opportuno avere una relazione tecnica di un certo
respiro, per permettere quanto meno ai consiglieri di togliersi
alcuni dei tanti dubbi - almeno dei tanti dubbi che ho io - e di
conseguenza per fare un intervento più che interlocutorio, un
intervento di precisazione.
Perciò non mi addentrerò nelle questioni tecniche, proprio per
evitare d'innescare una discussione che finisca non a mezzogiorno,
ma a mezzanotte, perché questa potrebbe essere la conclusione del
dibattito generale, se dovessimo andare ad esaminare le
implicazioni che le norme di variazione hanno sulla legge n. 12 e
come le norme di variazione si raffrontano con la normativa
nazionale o peggio ancora con la normativa europea, perché forse in
alcuni casi ci sono dei punti interrogativi che vedremo alla prova
dei fatti se sono punti interrogativi virtuali o se creeranno delle
problematiche.
Nell'esaminare il testo, dobbiamo dare una valutazione
complessiva della legge n. 12 rispetto alla materia dei lavori
pubblici, e allora la prima valutazione che ci viene immediata, che
può essere superficiale, ma poi vedremo che così superficiale non
è, è che la nostra potestà legislativa molte volte viene svolta con
grande difficoltà, perché anche le norme che dovrebbero
semplificare, e apro qui una parentesi: mi riferisco alla legge
recentemente portata all'approvazione del Consiglio sulla
sburocratizzazione delle procedure amministrative, anche quella
legge era una legge che aveva un impatto legislativo molto pesante
nel suo articolato, talmente pesante da essere più complessa della
legge dello Stato.
In questo caso dobbiamo dire che abbiamo replicato
quell'esperienza, perché i 38 articoli della "Merloni" diventano 48
nella legge n. 12 che andiamo oggi a modificare, tenendo presente
che la legge n. 12 così modificata - ma già prima - su parecchie
questioni significative rimanda al corpus legislativo nazionale di
38 articoli.
Allora la prima valutazione, che è una valutazione di tecnica
legislativa, ma che è una valutazione di comprensione della norma,
perché la norma deve essere fatta per essere agevole, per essere
capita dai soggetti ai quali si riferisce, e per essere applicata
da parte degli uffici, la prima valutazione, dicevo, è che in una
materia così complessa sarebbe stato auspicabile sicuramente uno
sforzo di sintesi maggiore rispetto a quanto non risulti a
consuntivo di questo adeguamento della "12". Doveva essere un
adeguamento che facilitasse il recepimento di queste normative,
mentre abbiamo la sensazione che pur andando a modificare la
programmazione, pur andando a puntualizzare tutti gli aspetti
inerenti i coordinatori di ciclo e a specificare i meccanismi
d'appalto, e poi esprimeremo alcune perplessità su questi
meccanismi, la legge sia una legge molto pesante, che dia delle
difficoltà - alla prova dei fatti lo vedremo - agli uffici
stessi.
Abbiamo visto in questi tre anni di applicazione della legge n.
12 come la programmazione nei fatti sia rimasta un intendimento che
non è stato perseguito appieno, perché dal programma quinquennale
in avanti c'erano diversi tasselli che la Giunta ha dichiarato
qualche mese fa, quando portò in esame uno dei vari passaggi della
programmazione, di non essere riuscita a realizzarli perché si era
resa conto che diventava una programmazione talmente rigida e
dirigistica, che non stava al passo con le esigenze che
un'amministrazione dinamica comporta. Avremmo preferito che ci
fossero pochi passaggi, ma praticabili e sufficientemente chiari;
invece abbiamo la sensazione, dalla lettura dell'articolato, che
purtroppo sia notevolmente diversa rispetto alle aspettative.
Un altro aspetto importante sul quale abbiamo parecchie riserve
è l'albo speciale di preselezione. Non so se quest'albo abbia dato
tutti i risultati che la Giunta si era immaginata. Andando a vedere
lo stato di avanzamento di alcuni lavori, abbiamo qualche
perplessità sul fatto che tutto sia stato finalizzato a questa
gestione fiduciaria dei lavori. Riteniamo alla fin fine che questo
albo di preselezione corra il rischio di essere la duplicazione e
dunque l'appesantimento di quelle che sono già le tante procedure
amministrative, che vengono imposte alle aziende che operano nel
settore dei lavori pubblici attraverso l'Albo nazionale dei
costruttori. Albo nazionale che, come tutti sappiamo, dovrà essere
quanto prima rivisto completamente perché la normativa europea ha
previsto delle situazioni di maggiore libertà nella partecipazione
degli appalti, per cui il vincolo posto dall'albo nazionale dei
costruttori contrasta con la normativa europea.
Sarebbe stato opportuno forse in questa sede ripensare il ruolo
dell'albo regionale di preselezione, con tutti quegli adempimenti
di certificazione che periodicamente devono essere effettuati dalle
imprese, al fine di rimanere all'interno dell'albo stesso.
Esprimiamo queste perplessità per dire che abbiamo forse perso
di vista l'obiettivo primario. L'obiettivo primario non era quello
di fare altre regole più farraginose e di perfezionare il castello
delle regole. L'obiettivo primario era invece, a nostro avviso,
quello di semplificare il castello delle regole: poche regole,
chiare, applicabili e gestibili. La sensazione nostra è che si sia
fatto l'esatto opposto, cioè anche in quest'occasione la nostra
competenza legislativa primaria è stata gestita per appesantire
ulteriormente un comparto dove già le norme nazionali sono
particolarmente complesse e dove purtroppo riusciamo a fare una
legge di 48 articoli, che rimanda a una legge di 38 articoli. Già
questa valutazione riteniamo che la dica lunga sulla leggibilità
della norma e su quella che sarà l'applicabilità della stessa.
Président
La parole à la Conseillère Squarzino
Secondina.
Squarzino (PVA-cU)
Si tratta di un disegno di legge che
modifica la legge n. 12/96 per recepire quanto è stato ridefinito
nella normativa nazionale con la famosa "Merloni ter", la legge n.
415/98, che ha modificato la precedente legge, a cui in parte la
nostra legge s'ispirava nei principi.
Sono modifiche che non intaccano l'impianto complessivo della
legge n. 12, anche se introducono alcune novità interessanti che
devono essere valutate nella loro applicazione. Vorrei solo
soffermarmi su due punti che esprimono un po' questa novità.
Il primo riguarda la programmazione dei lavori pubblici; su
questo tema più volte ho avuto modo di interloquire con l'Assessore
ai lavori pubblici, nel senso che nelle nuove modifiche scompare
uno dei livelli della pianificazione regionale che era stata
prevista nella legge n. 12. In quella legge era stato previsto il
piano regionale quinquennale che andava fatto sulla base di una
serie di bisogni, che erano connessi con la conservazione
dell'ambiente, difesa e sviluppo del territorio, patrimonio
culturale, e che dovevano essere raccolti non soltanto dai vari
assessorati, ma anche dagli enti locali, dal territorio. Doveva
esserci cioè una panoramica dei bisogni del territorio rispetto ai
lavori pubblici, a cui doveva seguire una presentazione di questi
bisogni in questo piano regionale quinquennale da parte del
Consiglio regionale, perché questo serviva ad indicare gli
indirizzi da seguire nei piani successivi.
Questo livello di progettazione è saltato, diciamo che
indirettamente è ripreso affidando agli uffici l'incarico, anche
con studi e con ricerche, d'individuare i bisogni; diventa un po'
una fase tecnica di preparazione, perdendo così il suo carattere
politico d'indicazione di indirizzi politici delle scelte che si
intendono fare. Vengono invece mantenuti gli altri due livelli che
è il programma regionale di previsione dei lavori pubblici, di
durata triennale, in cui sono inseriti tutti i progetti che
prevedono almeno l'affidamento della progettazione preliminare.
La cosa positiva che c'è in questo programma regionale di
previsione è che sono indicate le priorità; qui sarà interessante
verificare se effettivamente sono indicate queste priorità, perché
è sulla base di queste priorità che andrà poi definito il piano
regionale operativo annuale, piano definito dalla Giunta che non
passa più dal Consiglio, su cui il Consiglio non ha più nulla da
dire. Quindi mi sembra che vada mantenuto questo carattere
d'indirizzo politico, che deve avere il programma regionale di
previsione, perché non è sufficiente, come ho detto altre volte,
elencare in ordine alfabetico o con un ordine casuale o con
l'ordine temporale con cui sono finite o sono state affidate le
progettazioni preliminari, in quanto non avrebbe più il significato
di un documento di programmazione politica. Quindi questo
dev'essere mantenuto assolutamente.
Non so se questa nuova organizzazione funzionerà meglio della
precedente, la precedente non ha funzionato, e non so se non ha
funzionato per volontà politica di chi era incaricato di avviare
questi piani, di chi era incaricato di individuare i bisogni, di
chi era incaricato all'inizio della legislazione di raccogliere -
come dicevo nel momento in cui abbiamo discusso del piano dei
lavori pubblici - le indicazioni del territorio, di selezionarle e
di presentarle, oppure se non è funzionato per altri motivi, non lo
sappiamo; sta di fatto che non è stato seguito l'iter che la legge
n. 12 prevedeva.
Il problema non è seguire l'iter di una legge; il problema è
fare un iter che effettivamente consenta di controllare la
programmazione dei lavori e la loro esecuzione. Direi che si può
per un momento sospendere il giudizio e verificare poi nei fatti se
effettivamente questo livello di programmazione è più efficace del
precedente; non possiamo ancora saperlo così com'è adesso.
Volevo anche sottolineare, come è stato ripreso in un
emendamento presentato all'articolo 37, che emenda il precedente
articolo 44, che viene richiamato al comma 2 il sistema di
qualificazione delle imprese che deve adeguarsi a quanto previsto
dalla "109/94", così modificata dalla "415", cioè viene previsto
che il sistema di qualificazione delle imprese sia basato su
organismi di diritto privato, a cui è riconosciuto il ruolo di
attestare i requisiti di qualificazione. Chiedo che rapporto c'è
fra questo nuovo sistema di qualificazione, che fa riferimento al
sistema nazionale di accertamento degli organismi di
certificazione, e l'albo di preselezione delle imprese.
Vorrei riprendere in aula alcune delle osservazioni fatte in
commissione; do atto che su questo disegno di legge la commissione
ha lavorato con attenzione, ha messo tutto il tempo necessario,
mentre così non è stato rispetto ad altri disegni di legge forse
altrettanto importanti.
Sottolineo che quando si arriva al Consiglio di luglio, dove si
ammassano disegni di legge uno dopo l'altro, tutti corposi, è quasi
impossibile per un Consigliere normale lavorare; o si prende il
tomo e si dice sì o no a seconda della collocazione politica,
oppure se uno vuole entrare nel merito, non ha il tempo materiale
per poterlo fare. Chiusa parentesi!
Dicevo che in commissione sono emerse delle richieste, alcune
che sono più tecniche e che illustrerò poi nel presentare gli
emendamenti, e un'altra che è più di tipo politico. È la stessa
osservazione che il relatore Cottino ha ripreso precedentemente e
che riguarda l'attuazione di quanto è previsto dall'articolo 17 del
DPR n. 1063/62, che regolamenta il capitolato d'appalto per le
opere pubbliche. Quel capitolato, all'articolo 17, dice che, in
caso di ritardo nel pagamento delle retribuzioni, l'appaltatore è
avvertito per iscritto di doverlo fare e, ove egli non provveda,
l'Amministrazione può pagare d'ufficio le retribuzioni arretrate
con le somme dovute all'appaltatore. Sottolineo che è scritto
"può", non deve, ma può, è una possibilità che ritengo sia utile
trasformare in un'assunzione di responsabilità da parte della
Regione in modo che decida, nel momento in cui legifera sul tema,
di accogliere questa possibilità e di esercitarla fino in fondo,
inserendo nei vari punti del capitolato speciale che come Regione
va a fare anche questo.
Ora, non è vero che nella legge n. 12 si dice che la Regione
stila un capitolato speciale, punto e basta, ma c'è l'articolo 30
che parla di capitolati generali e speciali per l'esecuzione di
appalti dei lavori pubblici, dove è detto che per la realizzazione
di ciascun lavoro pubblico le amministrazioni aggiudicatrici e gli
enti aggiudicatori o realizzatori devono procedere alla
predisposizione di un capitolato speciale che deve contenere i
seguenti elementi, e ne fa l'elenco.
Ad esempio al punto v) è scritto:
"modalità della
corresponsione al subappaltatore o cottimista nell'ipotesi di cui
all'articolo 33, comma 5"
. Quindi che ci sia l'obbligo da parte
dell'Amministrazione di pagare il subappaltatore, questo
chiaramente nel capitolato è presente, è un'indicazione del
capitolato, però qui la riprende; perché non riprenderla ancora,
nel senso che nel capitolato si dice che sono previste anche le
modalità di pagamento della retribuzione dei dipendenti nel caso
previsto dall'articolo 17 del DPR n. 1063/62. Questo significa che
con questa legge il Consiglio regionale dice all'Amministrazione:
io so che non è così semplice, ma ti chiedo, proprio perché è una
volontà politica ben precisa, di domandare agli uffici di
attivarsi. Ci possono essere modalità diverse di attivarsi, può
essere un'attivazione con l'Ispettorato del lavoro, o con
affidamento a consulenti esterni, cioè sono problemi di tipo
tecnico che vanno poi risolti, però a me sembra che in questa sede
vada affermata la volontà politica della Regione di rispettare
questo capitolato.
È vero che nel capitolato è già previsto, però di fatto questo
non avviene. Un anno fa c'è stato il caso dei dipendenti
dell'impresa CGP del cantiere di Châtillon, quelli che dovevano
eseguire i lavori di ristrutturazione di due palazzine ex
Montefibre, questa non ha corrisposto la retribuzione di maggio
1998, né quelle di giugno e di luglio, si chiedeva alla Regione
d'intervenire utilizzando questa possibilità, ma questo non è stato
fatto, non so per quali motivi. Noi chiediamo che venga attivata
questa possibilità dato che è prevista in modo specifico.
Fra l'altro è una richiesta che i sindacati hanno avanzato a più
riprese all'Assessore, è uno dei punti del documento di richiesta
presentato da parte dei sindacati degli edili all'Assessore già
nell'agosto 1998, un anno fa, quando c'è stato l'incontro
dell'Assessore con tutti i sindacati.
Ancora un'annotazione su punti qualificanti della legge, ma che
stentano a decollare. C'è l'individuazione dell'elenco prezzi;
l'articolo 42 della legge n. 12, attuale articolo 35, parla di
questo elenco prezzi che deve essere fatto ma che stenta
assolutamente a decollare. Ora questo è importantissimo, perché
questa è una struttura molto complessa, che si regge su alcuni
punti qualificanti, ma se alcuni di questi pilastri qualificanti
non funzionano, la struttura cede da qualche parte, quindi è un bel
castello che manca di alcuni punti fermi che la qualificano. Allora
rimane soltanto il passaggio di carte fra uffici, ma non è una
legge che controlla i lavori pubblici in questa Regione.
Secondo pilastro importante di questa legge è l'ex articolo 41,
attuale articolo 34, che riguarda la banca dati sull'osservatorio
dei lavori pubblici. Questo è un altro elemento importante; già
nella sanità l'osservatorio epidemiologico è sulla carta ma non è
nei dati, non vorrei che qui facesse la stessa fine.
Spero che questo diventi un osservatorio che funziona, perché
senza questo non avremmo gli strumenti per il controllo della
situazione.
Poi chiederei, esulando dal tema tecnico, ma inserendomi in un
contesto politico più ampio, un'attenzione particolare ad alcuni
settori delicati dell'edilizia. Parlo di due elementi, il primo è
la sicurezza nei cantieri. Credo che si debba curare molto la
situazione di sicurezza nei cantieri; se ci sono ancora tanti
incidenti nei cantieri è perché c'è qualcosa che non funziona
nell'individuare le caratteristiche di sicurezza che le imprese
devono presentare e garantire. Su questo elemento bisogna
assolutamente essere più attenti.
Come pure bisogna essere attenti per quanto riguarda il
contrasto di tutte le forme di lavoro nero; nel campo dell'edilizia
credo che sia uno dei campi in cui il lavoro nero è più diffuso,
quindi sarebbe importante che non soltanto le imprese, ma anche i
lavori dei privati per i quali è previsto l'intervento di denaro
pubblico, siano assolutamente trasparenti, tali da contrastare
quello che è un elemento inquinante dell'economia.
Président
Je ferme la discussion générale.
La parole à l'Assesseur au territoire, à l'environnement et aux
ouvrages publics, Vallet.
Vallet (UV)
Ringrazio i Consiglieri che sono intervenuti
per il contributo che hanno voluto apportare. Cercherò di
riassumere per titoli le risposte agli interventi, che peraltro
sono stati abbastanza articolati.
Uno degli obiettivi della legge n. 12, e sicuramente uno degli
obiettivi principali di queste modifiche alla legge n. 12, vuole
essere quello di cercare una semplificazione delle procedure, in
una materia che sicuramente è ostica e di per sé assai
complicata.
È vero che la legge n. 12 contiene 48 articoli e la "Merloni"
solo 38, per cui si potrebbe desumere da questo che vogliamo
complicare le cose. Bisogna però dire che la "Merloni" rimanda per
tante materie al successivo regolamento, in alcuni punti la legge
n. 12 è di fatto regolamento anche perché è stata fatta la scelta
tre anni fa di non attuare la legge n. 12 attraverso un
regolamento, là dove le cose non sono previste nella legge n. 12 si
fa riferimento alla normativa nazionale e a quella comunitaria. Le
cose che abbiamo ritenuto di dover normare, sono state
regolamentate direttamente nella legge n. 12. Mi viene in mente ad
esempio il contenuto delle progettazioni, ma ci sono altri
punti.
Lo sforzo che abbiamo voluto fare con queste modifiche è stato
quello di andare ad individuare i passaggi in cui la legge n. 12 ha
trovato difficoltà di applicazione, uno di questi momenti è stato
il momento della programmazione che è stato messo in evidenza da
diversi consiglieri. Abbiamo semplificato, riprendendo peraltro il
principio della "Merloni", a due fasi le precedenti tre fasi di
progettazione; non è proprio vero che manca il momento d'indirizzo,
perché abbiamo individuato nei programmi di settore e abbiamo
citato nella legge nel programma di legislatura, quindi nel
programma della Giunta, il momento in cui si identificano i bisogni
che poi nel dettaglio dovranno trovare risposta nelle successive
fasi di programmazione.
Mi permetto di dire, Consigliera Squarzino, che non è vero in
assoluto che fin qui la programmazione non ha funzionato, nel senso
che abbiamo presentato nei tempi previsti dalla legge il programma
di previsione e il programma operativo; non abbiamo presentato il
programma quinquennale tant'è che lo abbiamo stralciato.
Un punto che è stato richiamato dal Consigliere Comé riguarda la
questione dei criteri di aggiudicazione. Su questo argomento
abbiamo dibattuto molto sia nelle fasi di preparazione, sia in
commissione. La "Merloni ter" introduce come unico criterio di
aggiudicazione il cosiddetto "sistema delle medie con l'esclusione
automatica delle offerte anomale" che vengono valutate però in
relazione a criteri puramente matematici. Accettare tout court un
sistema di aggiudicazione, che si traduce poi nella concreta e
oggettiva vincita di un terno al lotto, non è così facilmente
accettabile! Ipotizzare che un'impresa possa fondare il suo
portafoglio lavori e quindi la programmazione della sua attività
sulla fortuna di azzeccare il numero magico che le consente di
vincere il terno al lotto, non mi sembra tanto coerente!
Nel complessissimo mondo e sistema degli appalti, e qui parlo
per esperienza personale, credo di poter dire che il sistema
perfetto non esiste. Si tratta di valutare spesso in relazione ai
momenti contingenti quale potrebbe essere il sistema migliore per
correggere o calmierare eventuali distorsioni, che nel giro di
qualche tempo cominciano a prodursi. E allora credo che riservare
alla stazione appaltante la possibilità di applicare almeno due
sistemi di aggiudicazione, quello dell'esclusione automatica delle
offerte anomale e quello del massimo ribasso, sia un punto di
forza.
Ricordo che peraltro il sistema del massimo ribasso è il sistema
di riferimento della normativa comunitaria, quindi non è che siamo
andati o che stiamo andando fuori dal seminato. Credo che non si
possa rinunciare al principio che per realizzare un lavoro pubblico
è necessario avere una buona progettazione, è necessario avere una
buona direzione dei lavori, è necessario avere una buona e
qualificata impresa dotata dei mezzi necessari per produrre un
lavoro di qualità.
Credo che non possiamo rinunciare a questo principio, e quindi
se queste condizioni esistono, l'impresa allora sì in base alla sua
organizzazione, in base alla sua capacità, in base ai suoi mezzi,
in base alle condizioni logistiche del lavoro che è in appalto,
l'impresa valuta qual è il massimo ribasso che è in grado di
proporre all'Amministrazione per aggiudicarsi quell'appalto. È
vero, per poter valutare eventuali offerte anomale, è necessario
essere dotati dell'elenco prezzi ufficiale; qui scontiamo
oggettivamente un considerevole ritardo. Non vorrei sbilanciarmi,
ma credo di poter dire che entro la fine di quest'anno dovremo
essere dotati dell'elenco prezzi di riferimento e quindi avremo
colmato una delle lacune applicative di questa legge.
La predisposizione di queste modifiche ha impegnato la struttura
in maniera considerevole in termini di tempo; se il Consiglio e il
Presidente della Commissione di Coordinamento approveranno queste
modifiche, il nostro impegno nei prossimi mesi sarà rivolto alla
predisposizione del capitolato generale e dell'elenco prezzi, oltre
che alla predisposizione dei bandi tipo per quanto riguarda le gare
di progettazione, che sono quegli atti che sono necessari per
andare a regime con l'applicazione della legge n. 12.
Una battuta per quanto riguarda l'albo regionale di
preselezione. In questa prima fase questo albo è stato costruito
quasi esclusivamente su criteri di quantità, nel senso che il
riferimento è stato comunque ancora alle iscrizioni all'Albo
nazionale costruttori, il riferimento è andato a lavori svolti
negli ultimi anni per le amministrazioni della Regione. Ma la legge
n. 12 prevede una seconda fase dell'albo di preselezione, fase che
sarà, questa sì, basata su criteri di qualità. E qui rispondo nel
dettaglio alla domanda fattami dalla Consigliera Squarzino in
relazione all'articolo 37, che modifica l'articolo 44 della legge
n. 12, relativa alla certificazione di qualità. Non è che
stralciando in sostanza l'articolo 44, abbiamo rinunciato al
principio della qualità; ben lungi! L'articolo 44 per certi versi
aveva precorso quello che sarà il sistema di qualificazione
previsto, che dovrà entrare in vigore dal primo gennaio del 2000,
basato sulla certificazione di qualità. Ho preso atto che era
previsto che entro un anno la Regione attuasse un sistema di
certificazione della qualità per le imprese; questo non è stato
fatto.
Entro la fine di quest'anno entrerà in vigore il regolamento
statale che regolerà questa materia; a me è parso che mantenendo in
piedi un sistema regionale per la certificazione della qualità, che
in qualche maniera non dico avrebbe dovuto essere contrapposto, ma
che avrebbe creato un doppione rispetto alla certificazione
nazionale, non sarebbe stata comunque riconosciuta la nostra
certificazione in campo nazionale, per cui mi è sembrata cosa
saggia riportare a unità la questione e quindi scrivere il comma 2
dell'articolo 37, che rimanda al sistema di certificazione
nazionale.
Per quanto riguarda l'elenco prezzi ho già detto. Per quanto
riguarda l'osservatorio, qui le risposte possono essere
confortanti, nel senso che stiamo andando a regime, gli enti locali
cominciano a scrivere in relazione alle gare che hanno espletato,
stiamo raccogliendo i dati, faremo una pubblicazione dei dati del
1999 e credo che entro il mese di febbraio saremo in grado di
pubblicare tutti i dati relativi agli appalti di opere pubbliche
svolte nel 1999.
Per quanto riguarda la sicurezza, è evidente che le questioni
sollevate dalla Consigliera Squarzino sono questioni
importantissime. Abbiamo adeguato la legge n. 12 alla n. 494/96,
che norma la materia della sicurezza nei lavori pubblici e ci
adeguiamo anche nel concreto, nel senso che tutti i lavori che
vengono messi in appalto dispongano dei piani per la sicurezza.
Mi pare di aver risposto a tutte le domande. Chiederei due
minuti di sospensione per valutare gli emendamenti dalla
Consigliera Squarzino, che non ho fatto in tempo ad esaminare.
Président
Le Conseil est suspendu pendant cinq
minutes.
Si dà atto che la seduta è sospesa dalle ore 10,44 alle ore
10,56.
Président
Nous reprenons les travaux.
La parole à l'Assesseur au territoire, à l'environnement et aux
ouvrages publics, Vallet.
Vallet (UV)
Rispetto ai tre emendamenti presentati dalla
Consigliera Squarzino, il primo emendamento, quello all'articolo 3,
comma 6, del disegno di legge n. 40 è un emendamento di natura
tecnica ed è condivisibile.
Per quanto riguarda gli altri due, quello all'articolo 21, che
richiederebbe la pubblicazione degli avvisi per quanto riguarda gli
avvisi per i bandi di progettazione da raccogliere in un unico
momento che potrebbe essere centralizzato presso l'Assessorato o
presso gli uffici della CELVA, riteniamo che questo sia un
appesantimento burocratico che metterebbe in forte discussione la
tempistica prevista dalla legge n. 12 per svolgere questo tipo di
procedura, che è di cinque giorni.
Quello che sicuramente possiamo fare - in questo senso posso
assumermi un impegno - è di scrivere agli enti locali, informando
dell'opportunità e della possibilità, se lo riterranno opportuno,
di provvedere in questo senso.
Per quanto riguarda la richiesta d'inserire nel testo della
legge n. 12, per quanto riguarda il capitolato speciale, le
modalità di pagamento della retribuzione dei dipendenti in caso di
fallimento o quant'altro, è una norma di carattere generale che non
può attenere il capitolato speciale. Questo concetto è ampiamente
condiviso e lo andremo a scrivere nel capitolato generale, che
questo Consiglio dovrà approvare in forma di regolamento, così come
previsto dall'articolo 30 della legge n. 12.
In tal senso chiedo alla Consigliera Squarzino di ritirare i due
emendamenti all'articolo 21 e all'articolo 30; in caso contrario ci
asterremmo.
Président
La parole à la Conseillère Squarzino
Secondina.
Squarzino (PVA-cU)
La riunione che c'è stata è servita a
chiarire quello che m'interessava di più, cioè la volontà politica
di risolvere questi due problemi, nel senso che diamo fiducia
all'impegno dell'Assessore di mettere nel capitolato generale
queste che sono le modalità di pagamento delle retribuzioni dei
dipendenti. Sarà quello il momento in cui verificheremo se è sì o
no, è questione di pochi mesi, tanto più che non sarebbe risolto
comunque in questo momento.
Rispetto all'emendamento n. 2, chiederei all'Assessore di
formulare delle lettere che siano più cogenti della semplice
opportunità; sarebbe opportuno che nella lettera emergesse che
effettivamente quello è un servizio che viene reso ai
professionisti, per consentire una conoscenza di queste opere
pubbliche, e quindi che sia un servizio che l'Assessorato mette a
disposizione con una bacheca in modo che tutti i comuni possano
utilizzare questo, e rendere così un servizio ai professionisti.
Perciò ritiro i due emendamenti.
Président
Je résume pour les collègues: sur le premier
amendement il y a eu un accord, et les deux autres amendements ont
été retirés par la collègue Squarzino.
On passe à l'examen de la loi sur le nouveau texte préparé par
la III
ème
Commission.
Sur l'article 1
er
la parole au Conseiller Comé.
Comé (Aut)
Per dichiarazione di voto. Intanto ringrazio la
risposta che è stata data dall'Assessore per quanto riguarda i
dubbi che avevo sollevato sui criteri di aggiudicazione.
Non ho assolutamente contestato i due sistemi che sono stati
introdotti, sia il sistema della media che quello del massimo
ribasso. Avevo evidenziato nel mio discorso che era necessario
quanto prima avere questo elenco prezzi.
L'Assessore oggi si è impegnato che entro la fine di quest'anno
questo elenco prezzi dovrebbe arrivare. Voglio solo sottolineare
che già l'Assessore precedente aveva fatto queste dichiarazioni
pubbliche, assicurando che in tempi molto brevi sarebbe arrivato
sia l'elenco prezzi che il capitolato; ma ad oggi non è arrivato.
Lei è un anno adesso che regge questo Assessorato e questo, ripeto,
non è arrivato. Sicuramente lo si sarebbe potuto portare oggi
insieme a queste modifiche, che come è stato detto sono due
pilastri sui quali si regge tutta la legge.
Quindi da parte degli Autonomisti, visto che oggi non abbiamo la
possibilità di avere l'elenco prezzi e il capitolato, ma abbiamo
queste modifiche, e pur condividendo molte di esse, ci asterremo.
Saremo molto attenti nel vedere se questa promessa che ha fatto
oggi l'Assessore sarà mantenuta, per cui entro la fine dell'anno si
arriverà ad avere sia l'elenco prezzi che il capitolato.
Président
Je soumets au vote l'article 1
er
:
Conseillers présents: 31
Votants: 25
Pour: 25
Abstentions: 6 (Collé, Comé, Frassy, Lanièce, Marguerettaz,
Tibaldi)
Le Conseil approuve.
Je soumets au vote l'article 2:
Conseillers présents: 31
Votants: 25
Pour: 25
Abstentions: 6 (Collé, Comé, Frassy, Lanièce, Marguerettaz,
Tibaldi)
Le Conseil approuve.
A l'article 3 il y a l'amendement de la Conseillère Squarzino,
dont je donne la lecture:
Emendamento Articolo 3, comma 6, del d.l. n. 40:
aggiungere dopo "eseguibilità", il termine "tecnica".
Je soumets au vote l'article 3 ainsi amendé puisqu'il y a accord
avec le Gouvernement sur ce point:
Articolo 3 (Modificazioni all'articolo 4 della l.r.
12/1996)
1. Il comma 1 dell'articolo 4, della l.r. 12/1996, è sostituito
dal seguente:
"1. La Regione provvede a strutturare il ciclo di realizzazione
di tutti i lavori pubblici in relazione alle fasi di programmazione
e di pianificazione, nonché di esecuzione dei lavori necessari per
il soddisfacimento dei bisogni identificati.".
2. All'articolo 4, comma 2, della l.r. 12/1996, le parole
"devono corrispondere" sono sostituite dalla parola "corrispondono"
e le parole "agli art. 9, 12, 13 e 14," sono sostituite dalle
parole: "agli artt. 6, comma 4, 12, 13 e 14.".
3. All'articolo 4, comma 3, ultimo periodo, della l.r. 12/1996,
le parole "legge 11 febbraio 1994, n. 109 (Legge quadro in materia
di lavori pubblici)," sono sostituite dalle parole "l.
109/1994".
4. All'articolo 4, comma 4, della l.r. 12/1996, sono aggiunte,
in fine, le parole "nei limiti delle attribuzioni affidategli dal
dirigente nell'atto di nomina.".
5. La lettera c) del comma 5 dell'articolo 4 della l.r. 12/1996,
è sostituita dalla seguente:
"c) collabora, in particolare, alla verifica della rispondenza
dei documenti di gara alle disposizioni normative in materia;".
6. La lettera d) del comma 5 dell'articolo 4 della l.r. 12/1996,
è sostituita dalla seguente:
"d) accerta la completezza della progettazione di ogni livello
e, relativamente alla progettazione esecutiva, ne verifica
l'eseguibilità tecnica, precedentemente attestata dal progettista,
e provvede, altresì, all'accertamento di cui all'articolo 14, comma
4;".
7. All'articolo 4, comma 7, ultimo periodo, della l.r. 12/1996,
le parole "ricorrere al" sono sostituite dalle parole "richiedere,
con proposta motivata, il".
8. Il comma 8 dell'articolo 4, della l.r. 12/1996, è sostituito
dal seguente:
"8. Per i lavori direttamente eseguiti dalla Regione, il
coordinatore del ciclo di realizzazione del singolo lavoro pubblico
è nominato, con ordine di servizio, dal dirigente della struttura
regionale preposta alla realizzazione del lavoro pubblico, il quale
può anche riservarsi questa funzione. Possono essere nominati
soltanto funzionari regionali appartenenti alla carriera tecnica,
inquadrati in una qualifica funzionale non inferiore all'ottava, ai
sensi della legge regionale 23 ottobre 1995, n. 45 (Riforma
dell'organizzazione dell'Amministrazione regionale della Valle
d'Aosta e revisione della disciplina del personale), come
modificata dalla legge regionale 27 maggio 1998, n. 45. Nell'atto
di nomina il dirigente competente può, inoltre, stabilire quali
funzioni riserva a se stesso e quali attribuisce direttamente al
soggetto nominato, tra quelle di cui al comma 5 nonché tra le
ulteriori funzioni che la presente legge attribuisce alla
competenza del coordinatore del ciclo. Qualora alcune funzioni,
all'interno delle fasi del ciclo di realizzazione del singolo
lavoro pubblico, siano svolte da strutture specialistiche interne
all'ente, il dirigente competente può nominare, in base alla
vigente normativa regionale, uno o più soggetti ai quali affidare
le predette funzioni, fermo restando in capo al coordinatore del
ciclo l'onere di mantenersi informato sullo svolgimento delle
funzioni predette. Per i lavori di competenza di amministrazioni
aggiudicatrici e di enti aggiudicatori o realizzatori diversi dalla
Regione, il coordinatore è individuato in conformità ai rispettivi
ordinamenti statutari e regolamentari; in difetto è designato dal
segretario generale dell'ente o dalla figura corrispondente. I
soggetti di cui all'art. 3, comma 2, lett. b) e c), con apposito
regolamento, stabiliscono i compiti e le funzioni del coordinatore
del ciclo di realizzazione del singolo lavoro pubblico, fermo
restando l'onere, in capo al coordinatore del ciclo, di vigilare
sullo svolgimento dell'intero ciclo di realizzazione del singolo
lavoro pubblico.".
Conseillers présents: 31
Votants: 25
Pour: 25
Abstentions: 6 (Collé, Comé, Frassy, Lanièce, Marguerettaz,
Tibaldi)
Le Conseil approuve.
Je soumets au vote l'article 4:
Conseillers présents: 31
Votants: 25
Pour: 25
Abstentions: 6 (Collé, Comé, Frassy, Lanièce, Marguerettaz,
Tibaldi)
Le Conseil approuve.
Je soumets au vote l'article 5:
Conseillers présents: 31
Votants: 25
Pour: 25
Abstentions: 6 (Collé, Comé, Frassy, Lanièce, Marguerettaz,
Tibaldi)
Le Conseil approuve.
Je soumets au vote l'article 6:
Conseillers présents: 31
Votants: 25
Pour: 25
Abstentions: 6 (Collé, Comé, Frassy, Lanièce, Marguerettaz,
Tibaldi)
Le Conseil approuve.
Je soumets au vote l'article 7:
Conseillers présents: 31
Votants: 25
Pour: 25
Abstentions: 6 (Collé, Comé, Frassy, Lanièce, Marguerettaz,
Tibaldi)
Le Conseil approuve.
Je soumets au vote l'article 8:
Conseillers présents: 31
Votants: 25
Pour: 25
Abstentions: 6 (Collé, Comé, Frassy, Lanièce, Marguerettaz,
Tibaldi)
Le Conseil approuve.
Je soumets au vote l'article 9:
Conseillers présents: 31
Votants: 25
Pour: 25
Abstentions: 6 (Collé, Comé, Frassy, Lanièce, Marguerettaz,
Tibaldi)
Le Conseil approuve.
Je soumets au vote l'article 10:
Conseillers présents: 31
Votants: 25
Pour: 25
Abstentions: 6 (Collé, Comé, Frassy, Lanièce, Marguerettaz,
Tibaldi)
Le Conseil approuve.
Je soumets au vote l'article 11:
Conseillers présents: 31
Votants: 25
Pour: 25
Abstentions: 6 (Collé, Comé, Frassy, Lanièce, Marguerettaz,
Tibaldi)
Le Conseil approuve.
Je soumets au vote l'article 12:
Conseillers présents: 31
Votants: 25
Pour: 25
Abstentions: 6 (Collé, Comé, Frassy, Lanièce, Marguerettaz,
Tibaldi)
Le Conseil approuve.
Je soumets au vote l'article 13:
Conseillers présents: 31
Votants: 25
Pour: 25
Abstentions: 6 (Collé, Comé, Frassy, Lanièce, Marguerettaz,
Tibaldi)
Le Conseil approuve.
Je soumets au vote l'article 14:
Conseillers présents: 31
Votants: 25
Pour: 25
Abstentions: 6 (Collé, Comé, Frassy, Lanièce, Marguerettaz,
Tibaldi)
Le Conseil approuve.
Je soumets au vote l'article 15:
Conseillers présents: 31
Votants: 25
Pour: 25
Abstentions: 6 (Collé, Comé, Frassy, Lanièce, Marguerettaz,
Tibaldi)
Le Conseil approuve.
Je soumets au vote l'article 16:
Conseillers présents: 31
Votants: 25
Pour: 25
Abstentions: 6 (Collé, Comé, Frassy, Lanièce, Marguerettaz,
Tibaldi)
Le Conseil approuve.
Je soumets au vote l'article 17:
Conseillers présents: 31
Votants: 25
Pour: 25
Abstentions: 6 (Collé, Comé, Frassy, Lanièce, Marguerettaz,
Tibaldi)
Le Conseil approuve.
Je soumets au vote l'article 18:
Conseillers présents: 31
Votants: 25
Pour: 25
Abstentions: 6 (Collé, Comé, Frassy, Lanièce, Marguerettaz,
Tibaldi)
Le Conseil approuve.
A l'article 19 il y a un amendement présenté par le Conseiller
Squarzino, qui a été retiré, dont je donne la lecture:
Emendamento Articolo 21, comma 2 l.r. 12/96:
aggiungere dopo "consecutivi" "e tramite l'affissione in una
bacheca unica centralizzata, presso il CELVA (o presso
l'Assessorato Territorio, Ambiente e Opere pubbliche)";
Je soumets au vote l'article 19:
Conseillers présents: 31
Votants: 25
Pour: 25
Abstentions: 6 (Collé, Comé, Frassy, Lanièce, Marguerettaz,
Tibaldi)
Le Conseil approuve.
Je soumets au vote l'article 20:
Conseillers présents: 31
Votants: 25
Pour: 25
Abstentions: 6 (Collé, Comé, Frassy, Lanièce, Marguerettaz,
Tibaldi)
Le Conseil approuve.
Je soumets au vote l'article 21:
Conseillers présents: 31
Votants: 25
Pour: 25
Abstentions: 6 (Collé, Comé, Frassy, Lanièce, Marguerettaz,
Tibaldi)
Le Conseil approuve.
Je soumets au vote l'article 22:
Conseillers présents: 31
Votants: 25
Pour: 25
Abstentions: 6 (Collé, Comé, Frassy, Lanièce, Marguerettaz,
Tibaldi)
Le Conseil approuve.
Je soumets au vote l'article 23:
Conseillers présents: 31
Votants: 25
Pour: 25
Abstentions: 6 (Collé, Comé, Frassy, Lanièce, Marguerettaz,
Tibaldi)
Le Conseil approuve.
Je soumets au vote l'article 24:
Conseillers présents: 31
Votants: 25
Pour: 25
Abstentions: 6 (Collé, Comé, Frassy, Lanièce, Marguerettaz,
Tibaldi)
Le Conseil approuve.
Je soumets au vote l'article 25:
Conseillers présents: 31
Votants: 25
Pour: 25
Abstentions: 6 (Collé, Comé, Frassy, Lanièce, Marguerettaz,
Tibaldi)
Le Conseil approuve.
Il y a un amendement présenté par la Conseillère Squarzino, qui
a été retiré, dont je donne la lecture:
Emendamento Dopo l'articolo 25 del d.l. n. 40 è inserito il
seguente articolo 25 bis:
Articolo 25 bis
"All'articolo 30, comma 3, della l.r. 12/1996 è inserita la
lettera v2):
v2) "Modalità di pagamento della retribuzione dei dipendenti nel
caso previsto dall'articolo 17 del D.P.R. n. 1063/62".
Je soumets au vote l'article 26:
Conseillers présents: 31
Votants: 25
Pour: 25
Abstentions: 6 (Collé, Comé, Frassy, Lanièce, Marguerettaz,
Tibaldi)
Le Conseil approuve.
Je soumets au vote l'article 27:
Conseillers présents: 31
Votants: 25
Pour: 25
Abstentions: 6 (Collé, Comé, Frassy, Lanièce, Marguerettaz,
Tibaldi)
Le Conseil approuve.
Je soumets au vote l'article 28:
Conseillers présents: 31
Votants: 25
Pour: 25
Abstentions: 6 (Collé, Comé, Frassy, Lanièce, Marguerettaz,
Tibaldi)
Le Conseil approuve.
Je soumets au vote l'article 29:
Conseillers présents: 31
Votants: 25
Pour: 25
Abstentions: 6 (Collé, Comé, Frassy, Lanièce, Marguerettaz,
Tibaldi)
Le Conseil approuve.
Je soumets au vote l'article 30:
Conseillers présents: 31
Votants: 25
Pour: 25
Abstentions: 6 (Collé, Comé, Frassy, Lanièce, Marguerettaz,
Tibaldi)
Le Conseil approuve.
Je soumets au vote l'article 31:
Conseillers présents: 31
Votants: 25
Pour: 25
Abstentions: 6 (Collé, Comé, Frassy, Lanièce, Marguerettaz,
Tibaldi)
Le Conseil approuve.
Je soumets au vote l'article 32:
Conseillers présents: 31
Votants: 25
Pour: 25
Abstentions: 6 (Collé, Comé, Frassy, Lanièce, Marguerettaz,
Tibaldi)
Le Conseil approuve.
Je soumets au vote l'article 33:
Conseillers présents: 31
Votants: 25
Pour: 25
Abstentions: 6 (Collé, Comé, Frassy, Lanièce, Marguerettaz,
Tibaldi)
Le Conseil approuve.
Je soumets au vote l'article 34:
Conseillers présents: 31
Votants: 25
Pour: 25
Abstentions: 6 (Collé, Comé, Frassy, Lanièce, Marguerettaz,
Tibaldi)
Le Conseil approuve.
Je soumets au vote l'article 35:
Conseillers présents: 31
Votants: 25
Pour: 25
Abstentions: 6 (Collé, Comé, Frassy, Lanièce, Marguerettaz,
Tibaldi)
Le Conseil approuve.
Je soumets au vote l'article 36:
Conseillers présents: 31
Votants: 25
Pour: 25
Abstentions: 6 (Collé, Comé, Frassy, Lanièce, Marguerettaz,
Tibaldi)
Le Conseil approuve.
Je soumets au vote l'article 37:
Conseillers présents: 31
Votants: 25
Pour: 25
Abstentions: 6 (Collé, Comé, Frassy, Lanièce, Marguerettaz,
Tibaldi)
Le Conseil approuve.
Je soumets au vote l'article 38:
Conseillers présents: 31
Votants: 25
Pour: 25
Abstentions: 6 (Collé, Comé, Frassy, Lanièce, Marguerettaz,
Tibaldi)
Le Conseil approuve.
Je soumets au vote l'article 39:
Conseillers présents: 31
Votants: 25
Pour: 25
Abstentions: 6 (Collé, Comé, Frassy, Lanièce, Marguerettaz,
Tibaldi)
Le Conseil approuve.
Je soumets au vote l'article 40:
Conseillers présents: 31
Votants: 25
Pour: 25
Abstentions: 6 (Collé, Comé, Frassy, Lanièce, Marguerettaz,
Tibaldi)
Le Conseil approuve.
Je soumets au vote l'article 41:
Conseillers présents: 31
Votants: 25
Pour: 25
Abstentions: 6 (Collé, Comé, Frassy, Lanièce, Marguerettaz,
Tibaldi)
Le Conseil approuve.
Je soumets au vote l'article 42:
Conseillers présents: 31
Votants: 25
Pour: 25
Abstentions: 6 (Collé, Comé, Frassy, Lanièce, Marguerettaz,
Tibaldi)
Le Conseil approuve.
La parole à la Conseillère Squarzino Secondina pour déclaration
de vote.
Squarzino (PVA-cU)
Come si vede, votiamo questa legge a
favore perché, come dicevo nella mia relazione, le modifiche non
intaccano l'impianto complessivo della legge n. 12. Una legge che
abbiamo votato nella passata legislatura e per la quale abbiamo
anche lavorato in modo attivo.
Chiederei all'Assessore un impegno per predisporre in tempi
celeri un testo unico di questi due disegni di legge, altrimenti
diventa una norma illeggibile!
Président
Je soumets au vote la loi dans son ensemble:
Conseillers présents: 31
Votants: 25
Pour: 25
Abstentions: 6 (Collé, Comé, Frassy, Lanièce, Marguerettaz,
Tibaldi)
Le Conseil approuve.
