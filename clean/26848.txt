Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 90 del 17 aprile 1972 - Resoconto
OGGETTO N. 90/72 - Studio di provvedimenti per venire in
aiuto ai lavoratori licenziati a causa della crisi economica in
atto. (Approvazione di Mozione)
Tonino (P.S.I.U.P.) -
Visto che è un Consiglio
galoppante, sarò anch'io brevissimo.
Dirò subito che la situazione occupazionale nella zona di Verrès
non è migliorata. Ci sono alcune novità, però per il momento la
situazione è sempre uguale. Le prospettive di lavoro sono ancora
lontane. L'intera economia di tutta la zona è in crisi. Una parte
delle maestranze licenziate avrà ormai preso la strada
dell'emigrazione o in qualche altra provvisoria sistemazione e di
questo passo si rischia che quando avremo, se li avremo, gli
impianti industriali in funzione, di non trovare più la manodopera
locale perché stanca di aspettare. E, se non si ha da mangiare in
loco, è ovvio che questa gente cerchi altri sistemazioni, così ci
troveremo ad avere gente del posto o all'estero o sistemate in
altre zone e per far fronte alle nuove necessità di manodopera
dovremo importare della nuova manodopera da fuori creando tutti
quegli squilibri che conosciamo.
Ora, se noi interveniamo con un contributo di una certa qual
entità, sembrerebbe possibile evitare ciò che potrebbe accadere.
D'altronde, come Amministrazione regionale abbiamo anche il dovere
di intervenire in questi gravi casi.
Non possiamo chiedere ai cittadini solo il dovere. Dobbiamo
anche pensare ai suoi diritti e soprattutto in casi così gravi.
Quindi io voglio sperare che il Consiglio si renda conto della
situazione e che la Commissione Affari Generali - integrata da
tutte le rappresentanze politiche presenti in Consiglio - studi i
mezzi e i modi per intervenire, non so in che modo, magari creando
un'apposita cassa che predisponga degli interventi mensili in modo
da garantire il minimo indispensabile a quelle famiglie di
lavoratori, soprattutto alle donne, perché gli uomini possono
trovare, magari, alcune sistemazioni, ma le donne non hanno trovato
nessuna sistemazione. E di fare in modo che questa gente possa
continuare, altrimenti qui finisce che questa gente se ne va via e
noi dovremo avere proprio questo cambio di manodopera perché
dovremo importare della gente di fuori.
Quindi la proposta che noi facciamo è quella di vedere in che
modo poter intervenire - dando magari lo studio di questo problema
alla Commissione Affari Generali, con la massima urgenza magari
anche.
Dujany (D.P.) -
Direi che la Giunta, in via di massima,
non si oppone a che venga accolta questa mozione nel senso di
studiare eventuali provvedimenti per venire incontro a queste
persone che si trovano in queste condizioni.
Vorrei solo ricordare al Consiglio che ultimamente è stata
garantita la prosecuzione dell'assistenza malattia a favore delle
persone che sono venute a cessare di questo diritto a seguito del
loro licenziamento.
Per quanto riguarda i provvedimenti di altro tipo, sarebbe
opportuno approfondirne lo studio anche con un minimo direi di
serietà e direi di responsabilità.
Montesano (P.S.D.I.)
- Altri che chiedono la parola?
Balestri (P.S.I.)
- Chiederei che oltre alla Commissione
Affari generali e Capi gruppo passasse eventualmente anche
all'Assistenza perché è un capitolo dell'Assistenza. Quindi tanto
per vederlo nell'ambito del bilancio.
Montesano (P.S.D.I.)
- Allora si potrebbe, se i
Presidenti delle Commissioni sono d'accordo, fare una riunione
congiunta delle Commissioni.
Mi pare che Balestri è Presidente della Commissione Assistenza.
(
Andrione: ...
e allora bisogna mettere Affari Generali e
Sanità) ...Il Consiglio è d'accordo sulla proposta di Balestri?
E allora, modifichiamo - dietro suggerimento del Segretario
Consigliere Andrione - di demandare alle Commissioni Affari
Generali e Sanità congiunte.
Allora, prima di decidere, diamo la parola al Consigliere
Tonino.
Tonino (P.S.I.U.P.) -
Ma io proporrei che, assieme alla
Commissione Sanità e Affari Generali, ci sia anche la Commissione
Industria e Commercio che è competente in materia... (
brusio)...
(Montesano: ...
e poi ci sono i Capi gruppo) ...O almeno
integrata dai proponenti della mozione.
Andrione (U.V.) -
Ma, integrata dai rappresentanti di
tutti i Gruppi politici.
Montesano (P.S.D.I.) -
Guardi, Consigliere Tonino, quando
si discute un provvedimento proposto da un Consigliere, il
Consigliere ha diritto a far parte della Commissione. Quindi non
c'è bisogno di scriverlo.
Il proponente ha diritto ad andare nelle Commissioni.
Manganoni (P.C.I.) -
Allora, bisogna che, quando la
Commissione si riunisce per discutere di quell'argomento, i
Consiglieri proponenti vengano invitati, ciò che fino adesso non è
avvenuto.
Montesano (P.S.D.I.)
-  D'accordo, d'accordo.
Allora, chi approva in questo senso la mozione alzi la mano.
Contrari? Astenuti? Il Consiglio approva all'unanimità.
Quindi c'è da aggiungere "Commissione Sanità, congiunta,
integrata dai rappresentanti di tutti i Gruppi politici"...
(
Voci) ...
No, no, non c'è bisogno perché c'è il regolamento.
Lo facciamo senz'altro. Facciamo una preghiera al funzionario che
fa queste convocazioni, il quale non dimentica mai questo.
