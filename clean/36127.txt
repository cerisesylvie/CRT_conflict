Classificazione
CAVE, MINIERE E TORBIERE



Oggetto del Consiglio n. 397 del 29 gennaio 2014 - Resoconto
OGGETTO N. 397/XIV - Approvazione di mozione: "Iniziative per
l'acquisizione e la valorizzazione dell'intero bacino minerario di
Cogne".
Président -
Pour l'illustration, la parole au collègue
Roscio.
Roscio (ALPE)
- Grazie Presidente.
Ritorniamo a parlare di una questione che è una questione quasi
storica e che è già stata ampiamente trattata in questo Consiglio
e, siccome io sono novello, ho ritenuto opportuno cercare di andare
a trovare della documentazione, delle informazioni, anche perché
magari si può avere un quadro più completo dopo aver fatto una
ricerca di tipo storico. La questione del bacino minerario di Cogne
inizia diversi anni fa, già nel 1979, quando la miniera è stata
chiusa perché il giacimento si riteneva ormai esaurito dal punto di
vista economico, dell'estrazione della magnetite, e ha incominciato
a farsi strada un'ipotesi di sfruttamento turistico, partendo prima
dal collegamento ferroviario Acque Fredde-Pila. È stato un iter
piuttosto lungo, complesso tra autorizzazioni ministeriali che
tardavano, varianti, inizio dei lavori, problemi di ammaloramento
delle gallerie, finché si è arrivati con diverse perizie dal 2007,
dalla perizia Cesi, la perizia Ventosi, Geodata e Inten a fare una
valutazione complessiva che aveva portato allora, secondo
un'audizione tenutasi nelle commissioni consiliari, ad una spesa di
circa 30 milioni di euro per quell'opera, che in realtà ad oggi non
è sfruttata. In seguito succede che si avvia un processo, il
direttore dei lavori viene sollevato dall'incarico, si avvia un
processo e la Regione ad un certo punto decide di dire basta, nel
senso che con gli elementi allora a disposizione si dice: "qua
bisogna fermare tutto perché è stato un bagno di sangue, troppi
soldi pubblici sono stati buttati per non avere alla fine nulla".
Se si rimanesse a quello stato dell'arte, probabilmente la Regione
avrebbe fatto bene a fare questo, ecco che però incominciano ad
emergere elementi di novità su questa vicenda, elementi di novità
che non si possono trascurare. Il primo elemento di novità avviene
proprio durante il dibattito del processo, il perito incaricato dal
giudice, il professore Ricci dell'Università La Sapienza di Roma,
esperto in trasporti, durante il processo fa una valutazione
affermando che l'opera non è del tutto inutilizzabile, ma anzi
potrebbe essere ripristinata con una spesa che lui ritiene molto
ridotta e soprattutto fa una valutazione:
"ad oggi i soldi
sarebbero completamente buttati, con un piccolo intervento si
potrebbe riavere l'opera"
.
Qui però siamo fermi solo a parlare di una parte del problema,
perché il trenino costituisce solo una piccola parte del complesso
minerario di Cogne, ecco, ed è proprio su questo che bisogna porre
l'attenzione: che i lavori sono stati fatti su una piccola parte
del complesso, perché forse l'attenzione andrebbe spostata su una
visione un po' più generale ed ecco che entrano in gioco, come
sempre, iniziative che vengono dal basso e meritano di essere
valutate con attenzione. Si crea un comitato di cittadini che
incomincia a studiare il problema, incomincia a fare delle
valutazioni un po' più generali, pensando che forse la parte del
treno è solo una piccola parte del complesso minerario, che ha una
valenza non solo simbolica per la comunità di Cogne, ma forse ha
una valenza più generale per l'intera Valle d'Aosta e si comincia a
far largo un'ipotesi di uno sfruttamento più ampio per valorizzare
l'intera filiera del ferro in Valle d'Aosta, che ha avuto
ovviamente...lo vediamo ancora noi oggi, ha avuto il suo sviluppo
fortemente legato con tutta la Valle d'Aosta, basti pensare che
ancora oggi l'acciaieria è qui, la funivia che sale a Pila deriva
dal vecchio tracciato che portava il minerale, la linea ferroviaria
Aosta/Pré-Saint-Didier è stata fatta in larga parte per portare il
carbone di La Thuile alle fonderie della Cogne, quindi è un
discorso abbastanza più generale. In quest'ottica il Comitato Cuore
di Ferro incomincia, da un lato, a sensibilizzare la popolazione,
tant'è vero che sempre maggiore è l'interesse attorno a questo
tema, addirittura il FAI (il Fondo Ambientale Italiano) si occupa
della questione, in particolare il trenino viene riconosciuto come
23°
Luogo del Cuore
in Italia e 1°
in tutta la Valle
d'Aosta, ma soprattutto il comitato incomincia a lavorare con
professionisti, professionisti che hanno...come dire? competenze in
vari ambiti: dall'ambito più strettamente ingegneristico a quello
minerario, fino ad arrivare addirittura a quello economico, perché
è importantissimo anche fare le valutazioni economiche. Il comitato
finalmente riesce a produrre uno studio di fattibilità, un vero e
proprio progetto per il recupero complessivo del bacino minerario
di Cogne e fa delle stime sia sui costi di investimento che sui
costi di gestione e sui possibili ricavi, quindi produce uno studio
completo, che, tra l'altro, è stato discusso anche nella IV
Commissione il 22 novembre scorso e porta all'attenzione del
Consiglio regionale uno sviluppo di un progetto che avrebbe una
valenza più ampia.
In quest'ottica qui varrebbe la pena di riaprire il dossier,
perché questo è il secondo elemento di novità, il primo è stato
l'intervento del professor Ricci, il secondo lo studio di
fattibilità, ma avviene anche un terzo elemento: il comitato con
una petizione depositata a questo Consiglio raccoglie ben 683 firme
su 900 persone votanti nel comune di Cogne, il che vuol dire che la
popolazione è abbastanza rappresentata in questa petizione e...non
so se sono tutti residenti, ma comunque è stata una cosa che sta a
testimoniare un interesse verso questo progetto, quindi, Assessore
Marguerettaz, io non sto qua ad andare a difendere...nel senso che
non è che ho interessi particolari in queste cose qua,
semplicemente che cosa succede? C'è un progetto, ci sono elementi
di novità, si dovrebbe fare perlomeno la riapertura del dossier e a
quel punto non è Roscio che deve valutare se il progetto è valido o
meno valido, ma il Consiglio regionale va a vedere se il progetto è
valido, va a fare un approfondimento, soprattutto cerca di capire
se il progetto ha una valenza strettamente e solo legata al comune
di Cogne, oppure se può avere una valenza legata all'intero
territorio regionale, cioè se questo progetto può dare un'aggiunta
all'offerta turistica complessiva della Regione, oppure se è solo
una cosa locale. Dal nostro punto di vista, il punto di vista del
gruppo ALPE, il progetto non ha una valenza solo locale, nel senso
che il bacino minerario di Cogne andrebbe restituito ai
cognein
, ma solo dopo aver fatto prima un passaggio nella
Regione, nel senso che prima la Regione dovrebbe chiarirsi le idee
su questa cosa, riaprire il dossier, analizzarlo fino in fondo,
andare a vedere se innanzitutto c'è la volontà di portare avanti il
progetto, cercare di reperire dei fondi, perché solo con un
progetto si può pensare di accedere ai fondi europei, cosa che, in
mancanza di un progetto, va da sé che è impossibile, ma prima serve
la volontà politica di portare avanti.
In quest'ottica qua, che, tra l'altro, è quella che appare anche
su un articolo de
La Stampa
oggi, i
cognein
vorrebbero fortemente riappropriarsi dell'intero complesso
minerario, quindi, a nostro parere, la Regione dovrebbe agevolare
in tutti i modi questa cosa, ragionando nel merito però di un
progetto di sviluppo complessivo delle miniere di Cogne, di cui il
trenino è una piccola parte, ma l'interesse è più ampio. Da questo
punto di vista, quindi vorrei spendere solo due parole senza
entrare troppo nel merito del progetto. Il progetto è un progetto
interessante, in quanto innanzitutto è realizzato da
professionisti, forse non l'ho detto prima, ma ogni professionista
ha lavorato per la sua competenza, dettagliando in maniera
puntuale, precisa, da un lato, le parti del progetto, dall'altro,
gli interventi necessari, dopodiché si è arrivati ad avere una
visione complessiva del tutto, di tutta la filiera del ferro
collocata nella Valle d'Aosta, si è fatto addirittura un bilancio
complessivo di quali investimenti, con quali costi, addirittura
prevedendo imprevisti...di andare a vedere i costi di gestione e i
ricavi, facendo un'analisi economica, redatta da un professionista,
appunto, nel
team
che ha lavorato ci sono professori
universitari, quindi non è una cosa fatta...come dire? a livello
amatoriale, come mi ricordo che aveva già detto tempo fa il mio
collega Assessore Marguerettaz, che diceva che, tutto sommato,
questo studio è una cosa un po' approssimativa, non è tanto...in
realtà ci hanno lavorato dietro professionalità che fanno questo
mestiere, quindi è una cosa che meriterebbe un approfondimento e
un'attenzione maggiori. Tanto per citare, ci sono archeologi, cioè
archeologi...geologi, architetti, ingegneri, economisti, quindi è
un
team
ricco, che ha fatto delle valutazioni molto ben
precise che meriterebbero un'attenzione. Il punto allora è: la
Regione intende riaprire il dossier su questa cosa, incominciando a
fare la prima cosa importante, cioè intende acquisire la proprietà
delle miniere? Anche perché vorrei ricordare che dal 2009, in cui
si è chiuso il tutto, importanti lavori sono stati fatti del bacino
minerario, proprio in virtù del fatto che la società incaricata, la
Fintecna, ha messo in sicurezza gran parte delle opere all'interno
della miniera, ha fatto questo in ottemperanza ad una delibera
della Giunta, ha investito diversi milioni di euro, che chiudendo e
smantellando andrebbero completamente persi e ovviamente adesso,
però, finita questa parte, sta dicendo: "Signori io la concessione
la rimetto, avrei intenzione di andarmene", quindi a questo punto
subentra la Regione, che dovrebbe dire: "cara Fintecna, io gioco un
ruolo da protagonista in questa parte".
Potrebbe essere interessante anche valutare non solo il progetto
del Comitato, che è stato esposto nella IV Commissione, ma può
darsi che il Comune di Cogne abbia degli altri progetti...quindi
perché non valutarli insieme, andare a vedere se si riesce a
trovare un progetto comune di sviluppo complessivo? A quel punto,
con un progetto, andare a reperire fondi che noi immaginiamo,
stante la difficoltà economica attuale, dovrebbero provenire da
finanziamenti europei.
Vado quindi a concludere per non farla troppo lunga. Rispetto
alla situazione del 2011, che ha portato la Regione a dire: "basta,
non ne vogliamo più sapere, anzi bisogna andare a smantellare tutto
e chiudere", oggi ci sono importanti elementi di novità, che non si
possono trascurare: la perizia del professor Ricci, la petizione
degli abitanti di Cogne, lo studio di fattibilità prodotto, che è
un vero e proprio progetto di sviluppo complessivo. È quindi
importante riaprire il dibattito su quest'argomento per il recupero
del sito, dell'intero sito e la sua valorizzazione. Noi riteniamo
che il progetto sia un progetto valido, che possa dare alla Regione
Valle d'Aosta e anche al Comune di Cogne un'aggiunta dell'offerta
turistica, un'aggiunta molto importante perché le stime sui
potenziali visitatori sono molto interessanti. Noi quindi vorremmo
che si facesse un approfondimento, che si facciano degli studi, che
non si chiuda adesso, anche perché, chiudendo tutto, vorrebbe dire
anche eliminare quella via di fuga che fino ad ieri era molto
importante in caso di calamità per la comunità di Cogne e
soprattutto - l'ho già detto più di una volta - il Consiglio
dovrebbe esprimersi con chiarezza, nel senso che dovrebbe dire
chiaramente: "abbiamo intenzione di andare in questa direzione",
oppure in un'altra, ma in maniera molto chiara. Ovviamente siamo
consapevoli che vi è un problema di reperimento di fondi, nel senso
che il progetto, anche se è un progetto, diciamo, abbastanza
economico, valutata la portata, nel senso che se i 30 milioni che
sono stati buttati per il trenino fossero stati ben spesi per il
recupero complessivo, noi oggi forse avremmo non solo il trenino,
ma anche il bacino minerario completo a disposizione di Cogne e
della Valle d'Aosta. Ecco, e poi una volta che il progetto è
valutato, che c'è la volontà politica di portarlo avanti, a quel
punto lì l'impegno della Regione dovrebbe essere quello di andare a
reperire i fondi e di valutare le modalità di restituzione alla
comunità di Cogne e all'intera Valle d'Aosta. Grazie.
Presidente
- Grazie. Ci scusiamo per l'inconveniente.
Invito i colleghi che si erano prenotati a riprenotarsi. La parola
al collega Viérin.
Viérin L. (UVP)
- Merci Madame la Présidente. Nous
parlons, à travers cette motion, de valorisation culturelle.
La storia delle miniere di Cogne è la storia della comunità
valdostana. Patrimonio incredibile della Valle d'Aosta, in primis è
un patrimonio di Cogne, della comunità locale, le miniere hanno
avuto nel tempo una funzione, che è stata una funzione di
occupazione, una funzione di ricadute economiche, una funzione
sociale, perché nelle miniere di Cogne si viveva, si stava tutta la
settimana, abbiamo le testimonianze dei nostri nonni, che ci
raccontano che addirittura nelle miniere di Colonna si ballava tra
uomini, nel senso che c'era un villaggio, dal barbiere fino al
cinema, con la possibilità di aggregazione sociale e un importante
momento, appunto, anche di risvolto umano e di aggregazione che ha
inciso sulla comunità di Cogne. Sicuramente nel tempo poi tutto si
è trasformato e a partire dalla fine degli anni '70 con la chiusura
e il mantenimento di una certa parte di miniere, che, però, ridotta
dal punto di vista economico e di opportunità è diventato un
momento di transizione che man mano e nelle diverse legislature di
cui si è discusso qui in Consiglio...e che cosa fare delle miniere
di Cogne? Sono sicuramente un patrimonio per la comunità locale, ma
una risorsa per tutta la Valle d'Aosta, un luogo così suggestivo,
un luogo che ha una valenza non solo storica, ma di un potenziale
oggi di riqualificazione e di valorizzazione, è un patrimonio che è
di tutta la comunità valdostana e un potenziale che potrebbe avere
effettivamente delle ricadute sull'intera Valle d'Aosta. Tante
famiglie valdostane, soprattutto per noi che viviamo nelle zone
limitrofe, che hanno vissuto dell'indotto della Cogne su Aosta e
delle miniere del bacino minerario di Cogne nella valle del Gran
Paradiso...tutte le famiglie hanno almeno avuto qualcuno che ha
lavorato nelle miniere, quindi testimonianze orali, pezzo di
storia, opportunità e sicuramente oggi una presa di coscienza che
quel patrimonio non può continuare a rimanere un ibrido, un ibrido
non solo di desolazione da un punto di vista del paesaggio, ma
anche un ibrido su un potenziale che effettivamente va
valorizzato.
Per noi quindi l'importanza particolare che rivestono queste
miniere, questo bacino, il bacino nell'insieme...è stato
giustamente sottolineato che in termini di discussione l'utilizzo
del termine "bacino minerario" fa capire anche la portata della
parte, diciamo, strutturale che si sviluppa nel territorio di
Cogne, ma anche della parte che nel comune di Gressan e fino ad
arrivare ad Aosta coincide e faceva riferimento all'intero
giacimento, all'intera filiera del ferro, che oggi si potrebbe
estendere al di là di questi confini proprio sull'intera Valle
d'Aosta. La storia di questo Consiglio per chi l'ha vissuta, anche
per chi non l'ha vissuta, nel senso che gli atti rimangono, è
disseminata di atti di indirizzo sulle miniere e sulla
valorizzazione del bacino minerario. Diverse risoluzioni o mozioni
negli ultimi anni, anzi negli ultimi decenni impegnano il Governo a
valorizzare quest'importante patrimonio. La volontà quindi
politica, se vogliamo chiamarla così, c'è, c'è a livello regionale,
ma c'è anche soprattutto a livello locale. Oggi sugli organi di
informazione c'è un'ulteriore presa di posizione del Consiglio
comunale di Cogne, che va nella direzione molto importante e
positiva di lavorare alla valorizzazione di quest'importante
patrimonio e al reperimento dei fondi europei, in pratica ciò che
viene proposto nella mozione. Ci fa quindi anche piacere pensare
che forse la nostra mozione ha anche sollecitato la comunità locale
ad attivarsi ulteriormente, oltre a tutto quello che già è stato
fatto in questi anni per continuare a lavorare in questa direzione.
Mi ricordo, ed era il 2000, era l'autunno del 2000, appena prima
dell'alluvione, quando tutti i Comuni della
plaine
, aggiunti
ad Aymavilles, diciamo alla zona del pre-parco...della comunità del
parco fecero un sopralluogo nelle miniere di Cogne perché si
parlava già dell'eventualità di reperire fondi europei, di
dialogare con l'Amministrazione regionale, per addivenire
all'acquisizione famosa della proprietà, perché lì sta lo snodo
cruciale di tutta la vicenda oggi del bacino minerario di Cogne o
soprattutto della parte inerente alle miniere, la proprietà, perché
questa è una proprietà, ne abbiamo discusso in questi anni, che è
in capo a questa società Fintecna. La delibera molto positiva del
2011 andava finalmente a fissare un ulteriore passo che era quello
di una messa in sicurezza, che poi, come viene ricordato oggi dagli
organi di informazione, dalle parole del Sindaco, è una messa in
sicurezza che è già propedeutica ad avere una possibilità minima,
forse, di utilizzo non più propedeutico a quello dell'estrazione,
perché c'è la richiesta della rinuncia alla concessione mineraria
dell'epoca, ma un grande investimento da parte di questa società
per una messa in sicurezza che possa poi nei nostri auspici portare
ad un'acquisizione pubblica della proprietà, sia poi il Comune, sia
poi la Regione...questi sono dettagli che l'Amministrazione deve
valutare, noi non vogliamo e non vogliamo leggere nelle parole
dell'Amministrazione comunale di Cogne una diatriba tra la
proprietà comunale o la proprietà regionale, perché noi - e su
questo tornerò - crediamo che questo sia un progetto comunque a
regia regionale, al di là della proprietà, diciamo, di come si
svilupperà l'acquisizione, se questa è in capo all'Amministrazione
comunale o in altre forme.
Chiaramente il patrimonio è della comunità di Cogne, noi
riconosciamo nelle parole dei
cognein
il fatto di voler
ridiventare proprietari di questo pezzo di storia, ma qualsiasi
tipo di valorizzazione di un progetto del genere veramente deve
essere a regia regionale, se non altro nel reperimento dei fondi
europei, perché nessun progetto è...chi è stato negli organi
preposti al reperimento dei fondi europei sa che, quando c'è un
progetto, questo viene presentato anche su patrimonio di proprietà
comunale, ma che i progetti sono a regia regionale e che in questo
caso una filiera del ferro o un progetto di quest'entità deve avere
per forza una valenza regionale al di là della proprietà. Le
proprietà, riconosciamo, dei beni culturali, sono spesso comunali,
pensiamo al Castello di Saint-Marcel, piuttosto che a quello di
Graines, piuttosto che a quello di Cly, sono patrimoni comunali,
che, a dire il vero, in questi ultimi anni i Comuni hanno
difficoltà a gestire, vedi per le risorse ridotte, vedi per
comunque una difficoltà di gestione di beni, quando si tratta di
beni culturali che sono specifici, che hanno certi crismi.
Ricordiamo anche - lo ricordiamo anche alla comunità di Cogne -
che, quando si tratta di beni culturali, esiste anche un vincolo
che viene a volte messo, in questo caso dal Sovraintendente ai beni
culturali, di un patrimonio di interesse regionale, perché quello è
un atto che va nell'ottica di tutelare un bene che è bene
patrimonio dell'intera comunità. Il vincolo, il cosiddetto
"vincolo" che viene spesso posto quindi è un vincolo che va
nell'ottica di tutelare un bene nell'ottica appunto di
valorizzazione per tutta la comunità. Dicevo questo per dire che
sia la sensibilità a livello regionale che le sensibilità a livello
locale e dei Comuni limitrofi fanno percepire che c'è un'idea di
potenziale incredibile che questo sito può rappresentare.
Io avevo avuto modo di scambiare visioni e opinioni con
l'Assessore Bianchi su questo, quindi noi da mesi avevamo
intenzione di presentare una mozione, una risoluzione, un atto che
non fosse un atto semplicemente delle forze di opposizione, ma che
andasse un po' a sollecitare quella che è in ogni legislatura, dopo
qualche mese...un atto di indirizzo, per capire anche un po' quali
sono le intenzioni, soprattutto per capire qual è l'evoluzione,
perché i rapporti con Fintecna sì sono tenuti dall'Amministrazione
comunale di Cogne, ma sono tenuti anche e soprattutto
dall'Amministrazione regionale, perché giustamente la delibera
regionale fissava dei paletti, fissava degli accordi con questa
società ed è giusto che ci sia il coinvolgimento della comunità
locale, è giusto che ci sia una condivisione anche a livello
regionale di quella che è appunto un'opera che è oggetto di
intervento da parte di questa società.
Noi non ci fermiamo alla valenza regionale, questo è un sito
che, se valorizzato, può avere una valenza internazionale, perché è
un
unicum
. Quello che oggi noi dobbiamo sfruttare come
comunità valdostana è l'
unicum
ed è stato ricordato anche
dai progettisti che in commissione sono venuti a presentarci uno
degli studi che oggi è
à la une
, nel senso che è quello più
attuale, e che un gruppo di professionisti hanno in modo chiaro
esternato e presentato. L'
unicum
è quello per chi ha
visitato anche altri bacini minerari, altre miniere, penso a quelle
di Predoi, della Valle Aurina, in Südtirol, o anche le
Mines de
Bex
, queste miniere di sale nel Vallese, e che, come gruppo di
studio, nel 2000, con le Amministrazioni comunali della
plaine
- io ero Assessore comunale all'epoca - avevamo
visitato con una parte di comunità di Crans-Montana, perché quei
luoghi erano interessati ad avere sinergia sul percorso delle
miniere, che siano poi quelle di sale, quelle di oro di Brusson,
quelle, diciamo, della filiera del ferro, non dimentichiamoci La
Thuile, Saint-Marcel con tutta la parte alta, un patrimonio che in
Valle d'Aosta è diffuso.
Il centro, il fulcro però di tutto ciò che è, da un punto di
vista storico, da un punto di vista di potenziale...è rappresentato
da questo colosso, se possiamo così definirlo, delle miniere di
Cogne. Il fatto quindi di avere oggi...un elemento nuovo, perché
tutte le discussioni a cui abbiamo assistito in quest'aula
prescindevano da un elemento, che era quello della proprietà, non
c'era questo barlume di possibilità, perché erano dichiarazioni di
intento, ma non erano codificate. Quella delibera del 2011 fissava
un arco temporale di circa tre anni, oggi siamo nel 2014, anche se
quella delibera non scade temporalmente all'inizio dell'anno, però
ci siamo e quindi è oggi che noi, attraverso quest'atto, abbiamo
semplicemente la volontà di risollecitare un po' un dibattito che
anche in questo caso deve essere un dibattito condiviso, perché
questo è un patrimonio di tutta la comunità e non di qualcuno. Noi
crediamo che questo fatto nuovo apra delle prospettive. Noi
leggiamo con...in modo positivo l'entusiasmo esternato
dall'articolo di oggi di già una prossima apertura
quest'estate...di valorizzazione, ecco, noi speriamo che sia così e
speriamo anche che l'ottimismo del titolo del giornale de
La
Stampa
di oggi vada nell'ottica giusta, ecco, noi ci
accontenteremo già oggi di un impegno che va nell'ottica: prima
questione, di un'effettiva acquisizione della proprietà, poi,
ripetiamo, proprietà tra Regione e Comuni, i rapporti vengono
tenuti da chi oggi ha in capo l'onere di gestirli, però proprietà
pubblica; seconda questione, la valorizzazione, noi siamo partiti
da questo studio, perché è quello più recente, quello che ci sembra
fatto meglio, nel senso che pondera la parte di valorizzazione
culturale. Ecco, io l'ho detto in commissione, eviterei la parola
"museo" per un semplice motivo: nella terminologia in ambito
culturale ci sono certi termini che sono desueti e uno è il termine
"conservatorio", che è il luogo in cui si studia musica, la musica
è progresso e non è conservazione, quindi è un termine desueto;
l'altro è il termine "museo", si parla di museo quando c'è il museo
archeologico, perché è il museo di una civiltà che non esiste più,
per un patrimonio che noi vogliamo riattualizzare, evitiamo almeno
che si parli di museo, perché oggi non ha neanche più
quell'
appeal
, soprattutto sulle giovani generazioni, che fa
in modo di attrarre la comunità a visitare un certo luogo: ecco
perché si tende a non utilizzare se non appunto per una certa
tipologia di civiltà che noi non vorremmo mai vedere in un museo,
ecco, la civiltà valdostana, perché significherebbe che non esiste
più. Dicevo questo perché il fatto di avere ponderato in questo
studio la parte effettiva di costi, di interventi, di tutto ciò che
un'opera del genere comporta, cioè è un grande investimento, anche
con una parte di valorizzazione che sia parzialmente sostenibile,
ecco, quando si parla di beni culturali, non si può parlare di una
s.p.a che gestisce le entrate e le uscite in modo automatico, ma di
un indotto, per ogni euro investito ha le ricadute che ha sul
territorio, però è uno studio che è fatto molto bene. Noi quindi
siamo partiti da questo studio, quindi valorizzazione,
acquisizione, valorizzazione attraverso un progetto, ecco, la base
può essere questa, poi l'Amministrazione può avere intenzione di
prendere questo studio, di tenerne conto, diciamo, di ponderarlo
con altri studi che noi non conosciamo, che magari si ha intenzione
di...
La questione poi del reperimento dei fondi europei, oggi il
giornale parla di tempi lunghi, ma i tempi del reperimento di fondi
europei non sono tempi lunghi, anzi sono spesso tempi che la
Comunità europea fissa e che sono tempi brevi rispetto a quelli che
sono i tempi conosciuti, biblici, della pubblica amministrazione.
La programmazione è la programmazione 2014-2020, sono stato in
questi anni a rappresentare la Regione nei fondi ALCOTRA, ma non
esistono solo i fondi ALCOTRA, ci sono i fondi PAR FAS, sono quelli
di competitività regionale, sono quelli che oggi ci danno la
possibilità di intervenire su Pondel, sul Castello di Quart e sulla
Porta Pretoria, cioè esistono delle possibilità di utilizzo di
questi fondi e soprattutto di reperimento, ma chiaramente ci deve
essere una regia regionale anche e soprattutto su questa questione
del reperimento dei fondi.
Non abbiamo bisogno di citare il Forte di Bard, ma il Forte di
Bard è stata un'operazione di riconversione industriale della Bassa
Valle, cioè di riconversione da patrimonio...da zona, diciamo,
prettamente industriale ad una riconversione culturale, di un
potenziale che oggi sta avendo le ricadute sulla Bassa Valle, che
sono ricadute importanti. Ecco, se esiste il Forte di Bard per la
Bassa Valle esistono le miniere di Cogne per l'Alta Valle.
Questo è uno dei progetti strategici del futuro che noi vediamo
come valorizzazione in termini di turismo culturale, che può
veramente rappresentare un rilancio della nostra comunità in
termini di ricadute turistiche, turistico-culturali, perché oggi il
turismo culturale è il vero
atout
e con una spesa pro capite
che è incredibile, basti pensare che le Langhe senza turismo
culturale, solo sul turismo enogastronomico hanno una spesa pro
capite di 150 euro al giorno, non hanno un patrimonio enorme come
il nostro. Basti pensare che è un turismo che prescinde dalla meteo
e anche tra i
cognein
che negli anni dicevano: "eh, ma non è
che poi si fa un museo e rinunciamo alla funivia e rinunciamo ad
altre cose"... Al di là delle questioni locali, noi non vogliamo
entrare nel merito della scelta di una cosa piuttosto che l'altra,
ma le miniere sono una parte di valorizzazione complementare del
turismo culturale, del turismo che noi conosciamo, quello della
neve, che continuerà a Cogne, della montagna, del paesaggio, a
Cogne e in tutta la Valle d'Aosta, ma è complementare a questo tipo
di valorizzazione, perché è un'alternativa. Il giorno che il tempo
non è clemente, invece di avere una possibilità di sfruttare il
patrimonio naturale, si va a conoscere quello che è il patrimonio
culturale, quindi è complementare, complementare per Cogne, ma è
complementare per l'intera Valle d'Aosta, in particolare per le
zone limitrofe.
Diciamo questo perché il potenziale enorme si codifica
attraverso un atto di indirizzo e l'elemento nuovo della
possibilità di acquisizione...poi l'Assessore Bianchi ci aggiornerà
più di tanti altri sull'esito delle trattative o sull'iter delle
trattative, perché giustamente noi avevamo anche temporeggiato
sulla presentazione di questa mozione, perché avevamo percepito
dalle parole dell'Assessore che c'era un qualcosa che si muoveva,
quindi non volevamo neanche andare a...né a cavalcare
politicamente, né a sollecitare magari una trattativa che era in
corso. Scevri quindi da qualsiasi tipo di intenzione prettamente
politica, nel senso appunto di voler cavalcare un tema, oggi quello
che ci interessa è veramente avere delle informazioni, perché
attraverso l'intervento dell'Assessore noi avremo un aggiornamento,
ma soprattutto avere la possibilità di fissare una prospettiva. In
questi anni abbiamo lavorato tra tutti, ognuno nel proprio ruolo,
per valorizzare questo patrimonio, l'ultimo lavoro che è stato il
film documentario che è stato selezionato a Trento e anche in altri
film festival, di Valeria Allevi, è un documento importante, perché
dava una prospettiva, al di là della ricostruzione, quindi di un
documentario storico...chiedo ancora cinque minuti, Presidente, del
secondo intervento...andava al di là della parte storica, andava a
dare una prospettiva di valorizzazione, di presa di coscienza e di
sensibilizzazione fuori dai nostri confini, proprio per iniziare a
promuovere questo sito prima della sua eventuale apertura.
Reperimento di fondi europei, strutturali, europei nel senso...non
solo europei, ma strutturali e di competitività regionale, tutto
ciò che si può avere come esito per andare a gravare il meno
possibile sul bilancio regionale in questo momento, non c'è bisogno
di dirlo, e avere un progetto che possa essere credibile, anche da
un punto di vista di gestione, perché sappiamo che, al di là della
proprietà che oggi giustamente il Comune rivendica, esistono poi
dei problemi... Negli anni abbiamo avuto i Comuni che volevano il
campo sportivo, che volevano il palazzetto, che...oggi ci rendiamo
conto che queste strutture sono strutture che poi bisogna gestire,
quindi oggi, al di là di chi vuole la proprietà, bisogna anche fare
un ragionamento di gestione, come sarà gestito, sperando che non
nasca una nuova fondazione, una nuova associazione, come ricordava
l'amico Cognetta, prima di questi interventi, ma che...e noi ci
spingiamo oltre, quindi noi diamo già per acquisito che ci sia una
volontà politica in questo Consiglio, che le comunità locali, lo
apprendiamo anche oggi, come nuova idea ribadita, ecco, che è
un'idea che c'è da anni, di valorizzazione, che ci sia il
coinvolgimento della comunità, che ci sia il reperimento dei fondi
dopo l'acquisizione della proprietà pubblica, ma che ci sia anche e
soprattutto una possibilità di inserimento del bacino minerario di
Cogne nel circuito dei beni culturali, affinché non ci sia di nuovo
un qualcosa a sé, che poi porta avanti una valorizzazione o una
politica culturale, turistica che è sganciata da tutto il resto, ma
che ci sia sì un'identità propria di un bene culturale, di un
qualcosa che apre in termini di risvolti turistico-culturali, ma
che sia inserito in una rete dei beni culturali, affinché l'offerta
sia differenziata da un punto di vista territoriale, dal punto di
vista dei contenuti, in sinergia, e questo turista ipotetico, ma
anche la comunità locale siano guidati attraverso un percorso
ideale su tutta la nostra regione.
Concludo dicendo che la cosa che più ci sta a cuore oggi è che
ci sia la restituzione di questo patrimonio alla comunità, perché è
un pezzo di storia che è stato per troppo tempo non tanto
dimenticato, perché forse ha una storia così forte che è stata
difficile da dimenticare nei canti popolari, nella tradizione
orale, nei familiari che tanti hanno e che hanno...e la cui
testimonianza è ancora viva oggi, perché è una testimonianza che è
recente, ci ricordiamo i personaggi che ci raccontano che, se si
lavorava alle miniere di Cogne, non si partiva in guerra, quindi
era un pezzo di storia incredibile, o il fatto di avere storie
personali che si sono intrecciate in pubblicazioni ecco. Questo ha
aiutato a mantenere il ricordo vivo, oggi questo non è più
sufficiente, perché la memoria è una bella cosa, ma ad un certo
punto va in qualche modo fatta una scelta e bisogna valorizzarla
non in termini di sfruttamento, perché è una brutta parola ecco,
perché il termine "turistico-culturale" dà anche quella valenza
meno di sfruttamento rispetto ad un bene che solo turisticamente
viene promosso...è un pezzo di storia, è un contenitore che ha un
contenuto importante, quindi, da un punto di vista della
suggestione di un'eventuale valorizzazione, è incredibile quello
che si potrebbe fare all'interno di questo luogo, ci sono le storie
personali, ci sono le immersioni sensoriali, anche a livello
multimediale, oggi ci sono tanti finanziamenti europei che vanno
sull'innovazione e sulla tecnologia, lo abbiamo visto per
Saint-Martin de Corléans, una parte di stralcio era stato fatto su
quello proprio perché l'innovazione viene finanziata.
Ciò che quindi ci sta a cuore oggi è che si passi ad una fase
operativa, concreta, sull'acquisizione pubblica e nei tempi, noi
non pretendiamo appunto, come qualcuno ha detto, che ci sia già
tutto aperto, anche perché ci fa anche strano, ecco, che si riesca
al di là di quello che già oggi c'è, perché c'è già una parte di
valorizzazione limitatissima, ma noi prendiamo per buone le
dichiarazioni molto positive ed entusiaste che abbiamo letto sui
giornali, però noi rimaniamo operativi e quindi convinti che si
possa già fare qualcosa, ma anche così...pragmatici e realisti sul
fatto che l'importante oggi sia fissare da parte di questo
Consiglio regionale una volontà politica ulteriore, sì, è vero,
perché ogni legislatura l'ha fissata, ma è una nuova legislatura,
ci sono dei nuovi Amministratori, ci sono dei nuovi indirizzi, ci
sono delle novità, affinché questo possa ridiventare, attraverso
una
restitution
, di un patrimonio dei
cognein
in
primis
, dell'intera comunità valdostana e, appunto, perché no?,
un polo di attrazione turistico-culturale a livelli internazionali
che al pari di tanti altri siti, ma con l'
unicum
che questa
miniera rappresenta, possa essere veramente motivo di orgoglio
culturale per la Valle d'Aosta, come lo è stato in altre epoche per
la comunità locale. Grazie.
Président
- A demandé la parole la collègue Certan.
Certan (ALPE)
- Grazie. Buongiorno a tutti.
Riguardo a questo tema, è un argomento che, come hanno già
anticipato i colleghi, riguarda soprattutto la comunità di Cogne, è
dei
cognein
direi, ma è di valenza regionale e interessa
l'intera comunità valdostana poiché è un grande patrimonio, un
grande patrimonio culturale, come è stato ricordato, ma mi permetto
anche di aggiungere è un patrimonio direi storico, ingegneristico
unico e potrebbe diventare, può diventare, oggi proviamo a parlare
al presente, anche un patrimonio turistico e quindi anche
economicamente molto importante per l'intera comunità
valdostana.
Io non ripeterò quanto hanno aggiunto i colleghi, che ben hanno
specificato e dettagliato, entrerò però anche in un altro...darò
un'altra visione, che è anche quella un po' politica, riguardo a
quest'argomento, si è perso tanto tempo, molto tempo, almeno cinque
anni, ma era un argomento, è un argomento che è stato dibattuto sin
da...anche nelle passate legislature, quindi ancora più lontano. Il
nostro movimento ha sempre prestato grande attenzione a questo
patrimonio, che, come abbiamo detto, potrà diventare una grande
risorsa economica se - e uso le parole che usa oggi il Sindaco
Franco Allera di Cogne - le cose andranno per il verso giusto, ha
ragione, noi ci associamo alle speranze del primo cittadino di
Cogne di rivedere già da quest'estate le miniere vive e con tanti
turisti, sicuramente questo dev'essere anche il nostro obiettivo e
non abbiamo nessun problema a riconoscerlo. È certo però che questo
tema non potrà essere affrontato se non ci sarà la coralità di
tutti, ne abbiamo parlato tante volte, ad esempio, l'ha ricordato
il collega Roscio, i fondi europei ci sono, ci sarebbero, ma
dev'esserci un impegno di tutti, dev'esserci un progetto sul quale
lavorare. Sappiamo bene che la richiesta dei fondi europei e
l'utilizzazione deve essere sostenuta per poterla ottenere da
tutti.
Mi permetto di dire che è inutile parlare o far finta di parlare
di grandi alleanze, di strette alleanze e sia chiaro che a noi non
interessa in questo momento parlare di grandi, di strette, di
piccole, di "cicì" e "ciciò" per le elezioni e poi non parlare di
alleanze sui temi e sui contenuti che riguardano la nostra regione,
che dovrebbero essere il cuore della condivisione del lavoro
comune, questo dovrebbero essere veramente le grandi alleanze del
Consiglio regionale. Sono sette anni che il nostro movimento
affronta questo tema dentro il Consiglio regionale col gruppo, ma
anche fuori e che mettiamo in discussione, noi con altri, questo
sistema e questo modello, che spesso ha gli
input
che
partono sempre da Aosta, dove pochi decidono le sorti anche delle
piccole comunità.
Accogliamo quindi l'invito oggi della comunità di Cogne, che
chiede di poter in qualche modo essere primo attore. Ecco, certo,
le comunità locali vanno sostenute e soprattutto vanno aiutate e
valorizzate e non solo utilizzate, sempre, in tutti i momenti. Con
questo progetto, di cui ha parlato il collega Roscio, parte dalla
base, parte dai cittadini, parte da dei professionisti volontari -
ed è bello...sottolineo questi due sostantivi - professionisti e
volontari si sono messi a disposizione della comunità, si sono
messi a disposizione in un modo autentico, dovrebbe essere quello
che fanno anche gli amministratori sia locali che regionali per la
comunità. Io quindi credo che non possa essere snobbato questo loro
impegno, questo loro grande impegno di tempo e di risorse e debba
essere preso in considerazione: ecco perché, secondo me, è proprio
in questo che ci sarà la novità della politica valdostana: la
capacità di lavorare tutti insieme per un modello nuovo e dei
metodi nuovi di condivisione. Sia chiaro che noi non siamo per fare
strette alleanze, però per ripristinare uno stesso modello con
persone diverse, ma chiediamo che non si perda più tempo a parlare
di cambiamento e poi di non attuarlo, parlare di coralità e poi,
com'è successo anche ieri, per quanto riguardava un altro tema
sull'occupazione, poi far finta di niente e continuare sulla
propria strada. Se si vuole la condivisione, non si può più perdere
tempo, si è perso tempo quando c'erano i soldi e forse non c'erano
le idee e non c'era la volontà politica. Oggi non ci sono più i
soldi, chissà che magari sia necessario tirar fuori le idee e,
volenti o nolenti, anche mettere la volontà politica corale di
tutti. I
cognein
, come solo loro sanno fare, si sono
attivati, perché loro si sono uniti in una petizione fortissima,
perché è comunque stata supportata da quasi tutta la popolazione,
quindi hanno...assolutamente si sono uniti e hanno saputo lavorare
insieme.
Io spero che quest'indirizzo che il nostro gruppo aveva già
proposto nel 2011 sia per quanto riguarda la proprietà dell'intero
patrimonio, sia per quanto riguarda, come l'ha ricordato il
collega, la gestione anche, sicuramente è una gestione che potrà
essere pubblica, ma potrà anche essere aperta, a nostro avviso, se
sarà necessario, ecco, noi chiediamo veramente che su
quest'indirizzo oggi si sia almeno chiari e che quindi questa
mozione, che poi in realtà è, a nostro avviso, veramente un
indirizzo di condivisione su un patrimonio di tutti, venga accolta.
Credo che i valdostani si aspettino da noi proprio questo, che ci
occupiamo, ma che condividiamo le sorti della nostra regione e
l'unico modo per occuparsene è lavorare, lavorare insieme e non far
finta solo di sfiorarsi in modo strategico quando interessa o
quando serve per dei piccoli meccanismi e degli equilibri
elettorali, ma è lavorare insieme. Credo che questo sia il grande
messaggio che continuamente ci chiedono i valdostani. Lavorare
insieme significa cambiare il metodo, perché così è chiaro che non
possiamo più andare, ripeto: non è solo la crisi ad indicarlo,
occuparcene significa entrare nei contenuti e nei temi, ma entrare
nel vivo dei contenuti e dei temi.
Termino utilizzando una frase che il Ministro Bray, quando è
stato qua per la Scuola della democrazia, ha detto:
"spesso la
parola "cultura" o "culturale" o "patrimonio culturale" viene
utilizzata, è sulla bocca di tutti i giorni, viene utilizzata anche
in modo sproporzionato perché si continua ad utilizzare, ma poi non
lo si riempie di concretezza, mentre il valore e il patrimonio
culturale potrebbe essere veramente il grande valore aggiunto sia
al turismo che all'economia"
. Ecco, quindi forse oggi con
questa mozione possiamo davvero mettere insieme queste cose e dare
importanza a quello che tutti riconosciamo essere un grande
patrimonio culturale, storico di tutti i
cognein
e di tutta
la Valle d'Aosta e, perché no?, anche di tutta l'Europa, ma che poi
non sappiamo riempire con delle azioni concrete.
Président
- La parole au collègue Donzel.
Donzel (PD-SIN.VDA)
- Grazie Presidente.
Interveniamo nuovamente su quest'argomento, che è già stato
oggetto di dibattito in Consiglio regionale, perché, alla luce
dell'illustrazione di un progetto molto interessante da parte del
Comitato Cuore di ferro in commissione, insomma, abbiamo avuto modo
di approfondire ulteriormente e comprendere noi che non siamo
esperti di questo settore tutte le potenzialità che derivano da
un'attenzione alla valorizzazione del sito minerario di Cogne.
Intanto si tratta di un progetto che, sebbene nasca da
un'iniziativa di carattere...possiamo dire di carattere
filantropico, come si usava dire nell'Ottocento, è tutt'altro che
naïf
, è un progetto che è stato presentato in
commissione...per chi ha assistito alla presentazione anche agli
innumerevoli progetti dell'ospedale, insomma, ha avuto la
sensazione di ritrovarsi davanti una
équipe
di
professionisti molto preparata e in grado di affrontare le diverse
tipologie di problemi che ci sono su quest'argomento.
È quindi un tema che non riguarda soltanto la Valle d'Aosta, ma
è un tema che riguarda soprattutto l'Europa, dove la dismissione di
siti minerari non è cominciata di recente, ma ha attraversato tutto
il dopoguerra e dove in molte realtà questo processo di
valorizzazione attraverso l'archeologia industriale e il
superamento della vecchia concezione museale, ma la creazione di
situazioni di fruizione di questi beni materiali è già molto più
avanti. Insomma, non è che dobbiamo, come al solito, inventare
noi...purtroppo, non siamo apripista su questa strada qui, anzi
altri territori si spingono molto più celermente di noi sulla
valorizzazione di quelli che sono i vecchi siti minerari. Ci
possono essere delle iniziative che vanno verso lo stravolgimento
totale del sito minerario, che viene utilizzato per tutt'altro
scopo, ci sono quelle che hanno un po' più un carattere
memorialistico e ci sono quelle proposte interessanti, come questa
avanzata dal Comitato Cuore di Ferro, che è una proposta molto
articolata e dettagliata e, quindi, il fatto di acquisire questo
suggerimento non vuol dire in qualche modo recepire
tout
court
questo progetto, ma usarlo come base per una riflessione,
una riflessione che non si chiude soltanto al discorso di Cogne e
degli abitanti di Cogne, ma si apre intanto ad una visione del sito
minerario molto più ampia, nel senso che la miniera, che tutt'oggi
ha un valore non solo storico-culturale, ma è tuttora un sito dove
è presente in maniera significativa il ferro, quindi è un luogo, se
vogliamo, vivo, non momentaneamente vantaggioso dal punto di vista
della fruibilità economica, ma è tutt'altro che un luogo
abbandonato, il minerale è ancora lì nelle viscere della montagna,
minerale che fu sfruttato sin da tempi remotissimi, insomma, nel
Medioevo è attestata la conoscenza della miniera e da allora fino
all'acquisizione nel XV-XVI secolo del sito da parte degli abitanti
di Cogne, insomma, la miniera è conosciuta e fu sfruttata, quindi
di lì è passata la storia, ma di lì può passare il futuro, perché
il sito è collegato con la città di Aosta, in passato lo era
attraverso una galleria in cui passava un trenino, poi c'era una
funivia che portava il minerale nella fabbrica. C'è un immenso sito
industriale nella città di Aosta, ancora oggi pienamente
utilizzato, ma abbiamo avuto modo di confrontarci con la proprietà
e la proprietà ci ha detto che è molto interessata a questo
progetto di sfruttamento del sito minerario di Cogne. Lei, la
proprietà non avrebbe problema - naturalmente con tutte le norme di
sicurezza, la salvaguardia e la distinzione tra la parte in cui c'è
il lavoro e la parte in cui il lavoro non c'è più - a consentire
anche un collegamento fra il sito ancora produttivo e un progetto
di valorizzazione del sito minerario...così come in questo progetto
si inserisce il fatto che la ferrovia che va da Aosta a
Pré-Saint-Didier fu realizzata proprio perché a Morgex arrivava il
minerale di carbone, poi allora si decise di costruirla sino a
Pré-Saint-Didier, ma l'obiettivo era portare la ferrovia a Morgex
per far arrivare il carbone da La Thuile ad Aosta. Valorizzare
questo sito minerario quindi vuol dire valorizzare la storia della
Valle d'Aosta, avere l'opportunità di accedere ad importanti
finanziamenti europei, perché non si tratta di un progetto campato
per aria, ma può anche permetterci di metter mano a tante realtà,
citavo prima la ferrovia Aosta/Pré-Saint-Didier, che non pochi
problemi crea al nostro Assessore ai trasporti, ma che magari,
inserita in un progetto più ampio di valorizzazione dei beni
storici della Valle d'Aosta, potrebbe sicuramente trovare spazio in
questa visione. Già in una passata occasione avevo avuto modo di
dire che per noi è anche molto importante l'idea di valorizzare il
concetto di lavoro e la storia del lavoro, anche in una visione
futura, bisogna che...il fatto che ci fu in quella realtà
un'esperienza molto particolare di organizzazione sociale: quella
creata dal dottor Grappein, un illuminista che abbiamo avuto la
fortuna di avere in Valle d'Aosta, come spesso ci è capitato,
questo piccolo popolo ha avuto modo di avere delle menti
assolutamente illuminate ed eccelse, che hanno permesso di creare
delle condizioni estremamente interessanti dal punto di vista
sociale e lavorativo e vanno valorizzate in un'ottica che, come
hanno detto anche alcuni che mi hanno preceduto, non è quella del
tradizionale museo, ma è qualcosa di molto più vivo, molto più
ampio, che bene è già stato illustrato dal Comitato Cuore di ferro
in commissione, che quindi merita assolutamente la possibilità di
essere valorizzato.
In conclusione vorrei dire riguardo a questa cosa...che nel
mentre che arrivano le mozioni, che sono depositate 15 giorni
prima...c'è l'occasione per farci delle riflessioni sopra come
maggioranza...rispetto al primo punto:
"ad attivarsi per
acquisire la proprietà dell'intero bacino minerario di Cogne"
,
vorrei dire che questa polemica Comune-Regione a me suona un po'
stonata e fuori tempo, nel senso che non vorrei che fosse uno di
quei tanti trucchetti che vengono tirati fuori quando non si sa da
che parte andare a parare, si dice: "ma c'è un problema", no? Ecco,
proprio in questo momento, dove la Valle d'Aosta non ha bisogno di
aprirsi a
querelles
, a polemiche e a quant'altro, lo spirito
qui è quello di indicare con
"acquisire la proprietà"
di
acquisirla come bene pubblico, dopodiché l'istituzione che deve
avere la titolarità del bene pubblico è una cosa che poi se la
gestiranno i Governi, quindi il Sindaco, la Giunta regionale se la
vedrà e non vorrei che fossero appunto quei semi di zizzania
buttati lì tanto per creare un po' di confusione e non parlare nel
merito della questione. Qui oggi non è in questione il Sindaco o il
Presidente della Regione: qui oggi in questione è pubblico...questo
è in questione e su questo bisogna parlare evitando...spero non sia
la solita melina che viene introdotta tanto per evitare di andare
nel merito della questione.
Infine, un passaggio assolutamente importante è quello che
riguarda il reperimento di fondi a livello europeo. Sappiamo che è
un'impresa ardua, difficile, per nulla scontata, bisogna mettere
insieme tante energie, tante volontà, però ci vogliono progetti di
qualità, per essere credibili in Europa, bisogna portare di là dei
progetti di qualità, non basta avere, diciamo, delle ottime
public relation
. Fuori dei nostri confini più che le
public relation
, conta anche il contenuto. Ecco, noi
pensiamo che questo progetto abbia quelle caratteristiche di grande
valenza culturale come lo ebbe il Forte di Bard, come quelli che
hanno lanciato l'operazione Forte di Bard hanno avuto la capacità
di fare...ecco, questo progetto abbia quelle grandi valenze
culturali per poter avere l'attenzione dell'Europa e meritarsi
quindi quel sostegno che sicuramente porta un beneficio, che non è
soltanto per la comunità di Cogne, che ne ha tutti i diritti, se
vogliamo, visto che sfruttò questo sito minerario sin da tempi
remotissimi, ma porterebbe un beneficio assolutamente a tutta la
comunità valdostana e, come avviene per un bene europeo, all'Italia
e all'Europa tutta, perché sicuramente valorizzare quel sito vuol
dire fare qualcosa di assolutamente importante a livello europeo.
Dobbiamo anche avere la convinzione che la "proprietà" - tra
virgolette - dei
cognein
è così importante nel caso della
miniera, che è di valore europeo. Abbiamo qualcosa di importante,
sta a noi lasciare lì dormienti quelle pietre, lasciare andare,
diciamo, in malora il mitico villaggio di Colonna e quant'altro,
oppure decidere di trasformare in un bene che può creare ricchezza
per tutta la comunità questo patrimonio. Noi pensiamo che vada
valorizzato e per questo sosteniamo questa mozione.
Presidente
- Ci sono altre richieste di intervento? Siamo
sempre in discussione generale. Ha chiesto la parola l'Assessore
Bianchi.
Bianchi (UV) -
Mi scusi...no, vai pure...
Presidente
- Vuole intervenire prima il collega
Guichardaz? Invertiamo l'ordine degli interventi. Prego.
Guichardaz (PD-SIN.VDA)
- Grazie Presidente.
Sarebbe stato interessante, anche ai fini del prosieguo della
discussione, sentire l'Assessore o il Presidente per capire gli
intendimenti, ma continuiamo nella discussione generale, poi ci
riserviamo eventualmente di replicare dopo. La questione della
valorizzazione e dell'acquisizione del bacino minerario di Cogne,
che è oggi agli onori della cronaca, è stato ricordato l'articolo
di stamattina su
La Stampa
, deve essere affrontato in sede
politica e in particolare in questa sede, il Consiglio regionale,
per le indubitabili ricadute che la valorizzazione del bacino
minerario di Cogne potrà avere sull'intera economia della nostra
regione e poi per il suo valore storico e culturale.
Una regione, la nostra, che, oltre a connotarsi per i suoi bei
panorami, per la gradevolezza del suo territorio, per il suo clima
secco e salubre, per le sue peculiarità enogastronomiche, si
connota per l'immenso patrimonio storico-culturale, patrimonio che
copre un ventaglio temporale amplissimo, che va dal periodo
neolitico ai giorni d'oggi. La Valle d'Aosta, malgrado le
dimensioni contenute, è una vera e propria miniera a cielo aperto,
per rimanere in tema, una miniera di suggestioni, di stimoli, di
reperti, di documenti, di opere pregevolissime di scrittori e di
studiosi. Dicevo, una miniera di suggestioni che copre un ventaglio
temporale amplissimo, ma che sa esprimere una gamma di realtà
socio-economiche altrettanto interessanti per gli storici, per gli
studiosi dei fenomeni sociali. Non solo, quindi, le vestigia di
civiltà passate, i bellissimi reperti d'epoca neolitica - su questo
stenderei al momento un velo pietoso -, romana, medioevale, ma
anche testimonianze di civiltà rurali, di cui ancora troviamo
tracce nell'architettura, come nel caso trattato anche nei siti
produttivi residui, in questa sorta di archeologia industriale, che
ancora abbiamo la fortuna di poter osservare. Una storia che non
può non legarsi indissolubilmente con le risorse espresse dal
territorio, che non può non andare di pari passo con le peculiarità
geomorfologiche del nostro territorio. Nella nostra regione intere
economie rurali si sono plasmate negli anni e nei secoli ad
immagine del territorio. Il territorio e le risorse espresse dal
territorio hanno modificato le abitudini, i costumi, le tradizioni
delle nostre comunità rurali e la comunità
cognein
si è
sviluppata e si è caratterizzata per la miniera, anzi con la
miniera.
Ho metà della mia famiglia di Cogne e posso dire che nei
racconti dei miei parenti la miniera non è mai stata per i
cognein
un sito minerario, ma è sempre stato il luogo
intorno al quale si è sviluppata la comunità di Cogne, che ha
plasmato la storia della comunità di Cogne, anzi le singole storie
delle famiglie di Cogne. Il collega Laurent ha espresso bene, ha
raccontato bene come la miniera ha avuto i suoi riflessi e le sue
ricadute anche sui territori circostanti e credo non solo la
comunità di Cogne e i territori circostanti siano stati plasmati,
modificati nella loro essenza dalla miniera, ma la regione stessa
ha costruito parte della propria economia e si è caratterizzata
anche sotto il profilo sociale intorno all'industria
estrattiva.
Credo sia doveroso per la nostra Regione fare ogni sforzo
possibile per mantenere in vita e per valorizzare il sito minerario
di Cogne, lo dobbiamo alle migliaia di operai che hanno consumato
la propria vita nelle miniere, alle loro famiglie, ma lo dobbiamo
anche a noi stessi, alle nostre radici, al nostro patrimonio
culturale. I colleghi hanno spiegato nel dettaglio i contenuti
dello studio di fattibilità indicato nella mozione, l'iter che ha
portato a questa proposta, hanno ben rappresentato le opportunità
anche economiche sul breve e sul lungo termine di questo progetto e
quindi credo che non occorrano ulteriori approfondimenti in questa
sede. Ho però visto espressioni di vago disappunto e ho potuto
captare alcune battute da parte dei colleghi della Giunta, che
hanno la sfortuna di sedermi vicini, spero peraltro di avere
interpretato male...e mi sfugge a questo punto se il problema di
un'eventuale accoglimento o meno della nostra mozione sia solo di
tipo finanziario o se vi siano anche delle ragioni di tipo
politico. Se il problema è finanziario, cari colleghi della
maggioranza, crediamo sia facilmente risolvibile, affrontabile
attraverso un impegno straordinario da parte vostra per il
reperimento delle risorse anche a livello europeo, ma non solo.
Devo poi dire che avete dimostrato, per esempio, con il casinò una
velocità sorprendente, quando l'interesse nel reperire le risorse è
prioritario e rientra nelle priorità della vostra agenda. Se il
problema non è finanziario, io penso che non possa essere nemmeno
politico, perché la questione del sito minerario è una questione
che riguarda tutti, è una questione di importanza al di là degli
schieramenti e al di là delle speculazioni di tipo politico. Credo
che questa mozione, che potrà essere discussa, potrà essere
analizzata nel suo contenuto, potrà però essere tranquillamente
accolta dai colleghi della maggioranza. Grazie.
Presidente
- Grazie. La parola all'Assessore Bianchi.
Bianchi (UV)
- Mi trovo per la prima volta a parlare
delle miniere di Cogne, so che in Consiglio ne hanno parlato già
più volte. Non vi è dubbio che il compendio minerario di Cogne
rappresenti una componente importante per la storia della regione
sotto il profilo industriale, storico, culturale e sociale, come
hanno già sottolineato i colleghi negli interventi precedenti. La
miniera di Cogne ha infatti comportato la realizzazione di un
sistema industriale, sto pensando alle miniere collegate al sistema
produttivo dell'acciaio, tutto quello che interessa, le cave, le
diverse infrastrutture, le ferrovie, come qualcuno ha ricordato, le
strade, le centrali idroelettriche, eccetera. Siamo tutti
d'accordo, credo, sul fatto che il sito, nel suo insieme, possa
rappresentare un
atout
interessante, oggi soprattutto sotto
l'aspetto turistico-culturale. Tranquillizzo quindi il Consigliere
Guichardaz.
Rispondo al Consigliere Donzel che penso che l'articolo oggi
uscito su
La Stampa
sul Consiglio comunale di Cogne di
lunedì scorso abbia sottolineato e evidenziato ancora una volta la
volontà di acquisire le miniera da parte del Comune, diciamo che la
volontà è stata ufficializzata. Entrerei nel merito della mozione:
più volte è stato sottolineato che le miniere diventino di
proprietà pubblica, quindi chiaramente o della Regione, o
dell'Amministrazione comunale di Cogne. Da questo punto di vista,
condividiamo la logica della legge, di individuare cioè i Comuni
quali soggetti prioritari per effettuare gli interventi di
valorizzazione e fruizione socio-culturale di un giacimento
minerario esaurito sotto il profilo fisico, perché va nella
direzione di far tornare - come qualcuno di voi ha già evidenziato
e, a mio avviso, è estremamente importante - un importante pezzo di
storia alla comunità di Cogne, in questo caso di chi ieri ha
vissuto la realtà della miniera e domani potrebbe vivere la
medesima realtà con una finalità diversa. È in quest'ottica che
verrà valutata la richiesta del Comune di Cogne.
Approfitto per precisare quanto è stato chiesto dal Consigliere
collega Laurent Viérin rispetto allo stato della trattativa con
Fintecna. Come previsto dalla convenzione, sono stati fatti gli
ultimi sopralluoghi: i lavori sono stati ultimati nel mese di
ottobre e abbiamo sfruttato novembre e dicembre per il controllo
dei lavori fatti, estremamente importanti, che hanno messo in
sicurezza tutta una parte di miniera.
Anche il Sindaco di Cogne, evidenzia che tutta una parte di
miniera è già visitabile, e potrebbe essere visitata già in estate.
Da questo punto di vista, condivido...magari rubo, ma non se la
prenda il Consigliere Viérin...il concetto di
restitution
al
Comune di Cogne e quindi l'idea di restituire le miniere alla
comunità di Cogne, andando a valorizzare l'intero complesso
minerario, diciamo.
Avete parlato di uno studio di fattibilità che è stato
presentato in IV Commissione, ringrazio il Presidente della IV
Commissione, che mi ha dato i verbali e ho potuto vedere che lo
studio che è stato presentato, è estremamente importante. Ho visto
che comunque anche all'interno della IV Commissione qualche
perplessità su alcune situazioni o soluzioni sono state sollevate
da parte dei Commissari e dei Consiglieri. Non voglio entrare nel
merito sullo studio di fattibilità presentato, in quanto in ogni
caso verrà, a mio avviso, valutato in futuro, immagino
dall'Amministrazione comunale assieme all'Amministrazione
regionale, questa è un po' l'idea, però chiaramente dovranno essere
fatti degli approfondimenti. Ad ogni buon conto, gli
approfondimenti, l'esperienza acquista nel recupero dei siti
minerari e industriali e dismessi dimostra che deve essere prestata
particolare attenzione non solo agli aspetti realizzativi, al costo
di investimento di tali iniziative, ma soprattutto ai successivi
costi di gestione, di cui dovrà farsi carico la comunità. Ho fatto
questo passaggio perché l'ho visto nei verbali, ma in ogni caso
l'avevano già sollevato alcuni Consiglieri. Progetti impegnativi
sotto il profilo dell'investimento economico implicano in genere
costi gestionali piuttosto importanti che possono far fallire
l'iniziativa, anche a fronte di significative ricadute sul
territorio, non direttamente monetizzabili dal soggetto
gestore.
Rispetto al punto tre, quello sull'impegno di attivarsi per il
reperimento di fondi a livello europeo, stante il fatto che il
Comune dovrebbe essere il soggetto deputato allo sviluppo del
progetto di recupero e valorizzazione del bacino minerario, la
Regione potrebbe certamente attivarsi per l'assegnazione di fondi
della programmazione europea. Detto questo, senza entrare nel
merito di altri aspetti e tenendo appunto a quelle tre priorità che
mi sembra che siano state evidenziate da tutti gli interventi fatti
dai Consiglieri, cioè sulla proprietà pubblica del sito, sulla
valorizzazione dell'intero sito minerario e sui fondi europei,
chiederei una sospensione del Consiglio per verificare degli
emendamenti. Grazie.
Presidente
- Il Consiglio è sospeso...per una
puntualizzazione, la parola al collega Donzel.
Donzel (PD-SIN.VDA)
- Vorrei esprimere tutta la mia
perplessità sulla condotta della maggioranza, che continua a
sospendere l'attività del Consiglio quando da 15 giorni ha in mano
le mozioni della minoranza, allora se io capisco che su una
risoluzione che noi presentiamo a sorpresa voi diciate: "time out,
voglio prendere i tempi"...però questa condotta è scorretta e
comincio a pensare che dietro ci sia la volontà di allontanare le
persone che seguono il Consiglio regionale con delle pause infinite
per mettervi d'accordo. Vi siete parlati per 15 giorni su questi
testi, che cosa dovete emendare all'ultimo minuto? Qual è l'evento
che è successo su questo bacino minerario che vi fa in qualche modo
cambiare idea questa mattina? Scrivete dappertutto sui tabelloni:
"riunione di maggioranza"
, di cosa parlate nelle riunioni di
maggioranza per arrivare qui, all'ultimo minuto, ad impedire alla
minoranza di svolgere il suo lavoro! Noi abbiamo solo questo spazio
consiliare per decidere le cose! Mi permetto di dire
l'ostruzionismo lo sta facendo la maggioranza, un ostruzionismo di
maggioranza mai visto, è un primato assoluto nella storia del
Governo Rollandin, l'ostruzionismo di maggioranza. Noi abbiamo
un'importante risoluzione da presentare, forse ce ne sono anche
altre, ma un'importante...vorremmo che non faceste melina e che,
entro stamattina, si potesse mettere al voto la risoluzione che noi
abbiamo in mente di presentare. Vogliamo lavorare.
Presidente
- Possiamo sospendere i nostri lavori.
Si dà atto che la seduta è sospesa dalle ore 12,12 alle ore
12,32.
Rini (Presidente)
- Colleghi, riprendiamo i lavori.
Qualcuno chiede la parola? La parola all'Assessore Bianchi.
Bianchi (UV
) - Proprio per chiarire quali erano gli
emendamenti che chiedevamo appunto di...dove la mozione dice:
"ad attivarsi per acquisire la proprietà dell'intero bacino
minerario di Cogne"
, noi chiederemmo di mettere:
"ad
attivarsi a far acquisire la proprietà dell'intero bacino minerario
al Comune di Cogne"
; poi, secondo punto:
"ad intraprendere
un percorso di valorizzazione dell'intero bacino minerario di
Cogne, facendo proprio lo studio di fattibilità illustrato in IV
commissione..."
, e via dicendo, chiediamo:
"a intraprendere
un percorso di valorizzazione dell'intero bacino minerario di
Cogne, tenendo in considerazione lo studio di fattibilità..."
e
il resto tutto uguale.
Presidente
- La parola al collega Roscio.
Roscio (ALPE)
- Sì, grazie Presidente.
Abbiamo ascoltato le parole dell'Assessore Bianchi e la nostra
intenzione era quella, ovviamente, di restituire alla comunità di
Cogne questo patrimonio importantissimo, anche se il percorso che
avevamo individuato era per il tramite della Regione, ma mi sembra
che sulla sostanza ci si trovi d'accordo. Soprattutto la cosa
importante era valutare un progetto per recuperare l'intero
comprensorio e mi sembra che anche su questo si sia arrivati ad un
accordo e, terzo, mi sembra che il Governo abbia accolto l'impegno
di andare nella direzione del reperimento dei fondi a livello
europeo, per cui credo che questa formulazione possa trovarci
d'accordo e direi di andare avanti così. Grazie.
Presidente -
Grazie. Bene, possiamo chiudere la
discussione generale. Ci sono richieste di intervento in replica o
per dichiarazione di voto? La parola al Presidente Rollandin.
Rollandin (UV)
- Sì, molto brevemente credo che questo
dibattito, che, come ha ricordato qualcuno in quest'aula, segue una
serie di dibattiti che dalla chiusura della miniera abbiamo fatto
sul comprensorio minerario di Cogne, sia stato correttamente
impostato, nel senso di una valorizzazione di questo patrimonio,
che fa
pendant
con una serie di altre situazioni analoghe
che abbiamo nella nostra regione. Quello di Cogne, in particolare,
credo sia stato da sempre un punto di riferimento, vorrei solo
ricordare che nel tempo...qualcuno ha detto: "ma avete perso
tempo", vorrei ricordare che noi ci siamo rifiutati di addebitarci
la messa in sicurezza dell'impianto e abbiamo obbligato la
Fintecna, perché ce lo voleva restituire
tout
court
...abbiamo obbligato, ci sono lettere, vorrei che venisse
chiarito quest'aspetto, che è stato determinante...d'accordo con il
Comune di Cogne, perché l'investimento venisse fatto da Fintecna,
tant'è che hanno speso milioni di euro per mettere in sicurezza
tutta la parte che è visitabile...che oggi è finito, che è stato
oggetto di un collaudo nel mese di dicembre 2013 e che oggi
possiamo dire che può essere in qualche modo seriamente recepito e
fatto proprio nel patrimonio del Comune, perché il Comune ce l'ha
chiesto ed è la ragione per cui abbiamo voluto mantenere...
(interruzione di un Consigliere, fuori microfono)
...ce l'ha chiesto il Comune con lettera ufficiale, non è che ci
siamo inventati le cose! Con lettera ufficiale dove chiede una
serie di questioni...credo che l'abbiate, sennò la posso
dare...
"il nulla osta per trattare con Fintecna, un accordo che
comprende il ritorno da parte del Comune della piena proprietà
della miniera di Cogne e il subentro a Fintecna da parte del Comune
di Cogne per gli adempimenti nei confronti della Regione connessi
con il monitoraggio del sito minerario nei prossimi tre anni
-
c'è un impegno nei tre anni...come da voi stabilito...perché questo
ha fatto oggetto, come diceva l'Assessore, di una serie di accordi
e incontri con Fintecna per stabilire che ci doveva essere un
periodo di franco tra quando lo consegnano e quando c'è il
possibile utilizzo, perché ci possono essere giustamente dei
problemi e deve esserci anche un discorso manutentivo che viene
mantenuto -
la trasformazione dell'attuale concessione mineraria
a fini estrattivi in concessione a fini turistici...
- ecco,
qui spiace che sia mantenuto questo concetto museale, che però
credo che nella dizione purtroppo amministrativa debba essere
mantenuto e condivido il concetto invece di passare a qualcosa che
sia molto più attivo -
il mantenimento occupazionale della
maestranza oggi in forza alla Fintecna
dietro il versamento
anticipato da parte di Fintecna degli oneri complessivi per almeno
tre anni
- e Fintecna ha detto che era disponibile ad adeguarsi
a questa richiesta -
maestranza che da tempo è un'importante
risorsa per le approfondite conoscenze tecniche del giacimento e
per il suo futuro utilizzo a fini museali
- questo è quello che
chiede il Comune -
il riconoscimento da parte di Fintecna al
Comune di Cogne di un importo forfettario sufficiente a rendere
visitabile
la parte bassa del comprensorio minerario anche
mediante la collaborazione con Fondation Grand Paradis"
. Questa
è la lettera ufficiale del Comune e c'erano ancora dei dubbi sul
fatto che si voleva fare questa piccola modifica, noi, giustamente,
abbiamo fatto questa sospensione che, avrà capito il collega
Raimondo, non era assolutamente artata o per far perdere tempo,
ecco, vorrei che fosse chiaro che non facciamo mai delle riunioni
per perdere tempo e meno che meno in questa situazione, ma
l'abbiamo fatta a ragion veduta, perché ci fosse la capacità di
capire qual era l'oggetto dell'eventuale variante rispetto alla
mozione che, devo dire, correttamente, già nell'illustrazione, era
stato detto questo...io devo dare atto che il discorso era che
fosse parte pubblica, poi in questo caso andiamo nel Comune...
Ora, vorrei anche ricordare che la delibera del 2011 che ha
ricordato il collega Viérin giustamente era quella che aveva
segnato questo processo di collegamento stretto tra il passato e il
futuro, cioè questo cambiamento di ottica con cui andare a
rivisitare questo sito nel suo insieme e anche il vincolo...credo
che correttamente sia stato detto sul vincolo del patrimonio
culturale, che andrà di conseguenza, perché questa è una mozione di
principio, ma questo verrà mantenuto, sarà un obbligo rispetto a
questa struttura e nella pratica credo che la possibilità che oggi
viene data dà una risposta ad una parte del problema. Io vorrei
ricordare qui che nel frattempo la Regione si è occupata anche di
tutte le pertinenze minerarie, di tutti gli immobili che sono
oggetto di attenzione da parte del Comune e da parte della Regione,
immobili che sono parecchi e con delle capacità diverse, su questo
la Regione ha fatto un progetto che è stato presentato all'intera
collettività e al Comune di Cogne, proprio per utilizzare al meglio
queste strutture, tenendo conto che nel contempo, sempre a Cogne,
delle ex pertinenze minerarie...è stato previsto un ostello e
questo...la Regione ha fatto un accordo con CINFAI, il Consorzio
universitario, per utilizzare questa struttura per una formazione
universitaria durante l'anno. Su questo si sta finalmente chiudendo
la ristrutturazione, per utilizzarlo al meglio. Perché ho voluto
aggiungere questi due addendi? Per dire che la parte riferita a
quella che è l'ex proprietà Fintecna era plurima, avevamo già a suo
tempo fatto delle ristrutturazioni per un bar, per un ristorante,
che purtroppo non hanno avuto molto esito, abbiamo oggi fatto
quest'ulteriore ristrutturazione per l'ostello che ci auguriamo
possa dare uno sviluppo di un certo tipo, l'ostello chiaramente è
ad un livello di turismo medio-basso, però è un'ulteriore proposta
che va ad inserirsi in una prospettiva futura per il Comune di
Cogne. Ecco, questo è per dire ancora una volta che su questo
condividiamo il fatto che ci sia un'attenzione da parte di tutti,
che ci sia il massimo di impegno, perché su queste tematiche ci
siano le competenze e le giuste attenzioni per uno sviluppo della
collettività.
Voglio ricordare ancora che ci sono state delle mostre che hanno
in qualche modo ripercorso la storia della miniera, che sono state
esposte anche recentemente. È stato ricordato che è stato fatto
anche un filmato, che, sotto questo profilo, ha voluto raccogliere
delle testimonianze sempre di chi ha lavorato nella miniera di
Cogne. Questo credo che sia nella storia di questo Consiglio e
negli impegni che le Amministrazioni che si sono succedute hanno
portato avanti. In particolare, ecco, non vorrei che ci fosse
l'idea che abbiamo perso tempo, questo tempo l'abbiamo impegnato
bene, con dei risultati positivi, che oggi possiamo arrivare a
questa risoluzione del passaggio di proprietà perché è stata
forzata questa messa in sicurezza, che sennò non c'era e non
sarebbe nemmeno stato possibile fare quest'atto. Grazie.
Presidente
- Per dichiarazione di voto, la parola alla
collega Certan.
Certan (ALPE)
- Presidente, molto brevemente, siamo
felici che il tempo perso non sia stato inutile e sia stato usato
proficuamente. Grazie.
Presidente
- Prego. Collega Certan, ha richiesto la
parola?
Certan (ALPE)
- Presidente, non rettifico, preciso:
allora, il tempo che, a nostro avviso, è stato anche perso, ma è
passato del tempo, tanto tempo è passato...non sia stato inutile va
bene, lei ha detto: "lo abbiamo usato proficuamente", ne siamo
felici.
Presidente
- Colleghi, possiamo mettere in votazione il
testo emendato? La votazione è aperta. Possiamo chiudere la
votazione.
Presenti: 35
Votanti: 35
Favorevoli: 35
Il Consiglio approva il testo emendato.
Possiamo andare avanti.
