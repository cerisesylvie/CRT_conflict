Classificazione
ACQUE
Acque pubbliche


Resoconto integrale del dibattito dell'aula
Oggetto del Consiglio n. 2987 del 25 febbraio 1998 - Resoconto
SEDUTA ANTIMERIDIANA DEL 26 FEBBRAIO 1998
OGGETTO N. 2987/X Subconcessione per la durata di anni trenta
decorrenti dalla data del decreto di subconcessione, al C.M.F.
Bonod-Bellavarda-Barme-Jaccod, di derivazione d'acqua dal torrente
Tron, in Comune di Challant-Saint-Victor, ad uso irriguo.
Deliberazione Il Consiglio
Premesso che con domanda in data 28 ottobre 1996 il C.M.F.
Bonod-Bellavarda-Barme-Jaccod ha chiesto all'Amministrazione
regionale la subconcessione di derivare, nel periodo dal 1° aprile
al 30 settembre di ogni anno, dal Torrente Tron, a quota 1500
m.s.m. circa, in Comune di Challand-Saint-Victor, moduli costanti e
continui 0,20 di acqua per irrigare complessivamente una superficie
di ha. 65.28.20 di terreni ubicati in Comune di
Challand-Saint-Victor, come risulta dall'elenco particellare
allegato al progetto.
Precisato che la domanda corredata da progetto a firma Ing.
Corrado Trasino prevede la costruzione di un impianto del tipo ad
acqua fluente con opera di presa a trappola, pozzetto per
permettere il carico della tubazione, vasche di riserva e
condotta.
Tenuto presente che:
- il Magistrato per il Po di Parma, con nota prot. n. 1787/97 in
data 14 febbraio 1997, ha rilasciato il proprio nullaosta nei
riguardi idraulici per l'ammissione ad istruttoria della domanda di
cui si tratta;
- l'Autorità di Bacino del fiume Po di Parma, con nota prot. n.
396/97 in data 17 febbraio 1997, ha dichiarato di non avere
osservazioni o rilievi da esprimere in merito, ai sensi
dell'articolo 3 del D.L. 12 luglio 1993, n. 275;
- l'avviso di presentazione della domanda 28 ottobre 1996 del
C.M.F. Bonod-Bellavarda-Barme-Jaccod è stato pubblicato sul Foglio
Annunzi Legali della Valle d'Aosta n. 11 in data 19 aprile 1997 e
riprodotto nel n. 166 della Gazzetta Ufficiale della Repubblica
Italiana (foglio inserzioni) in data 18 luglio 1997 senza dar luogo
alla presentazione di domande incompatibili e concorrenti;
- con ordinanza n. 216 in data 4 settembre 1997 dell'Assessore
ai Lavori Pubblici, Infrastrutture e Assetto del Territorio è stato
disposto il deposito della domanda e del relativo progetto presso
l'Ufficio Concessioni Acque dell'Assessorato dei Lavori Pubblici,
Infrastrutture e Assetto del Territorio della Regione per 15 giorni
consecutivi, decorrenti dal 10 settembre 1997 a disposizione di
chiunque intendesse prenderne visione nelle ore d'ufficio;
- copia dell'ordinanza è stata affissa per il predetto periodo
di 15 giorni all'Albo Pretorio del Comune di Challand-Saint-Victor
e copia della medesima è stata inviata al Consorzio per la Tutela,
l'Incremento e l'Esercizio della Pesca in Valle d'Aosta; al
Magistrato per il Po di Parma; al Ministero dei LL.PP., Direzione
Generale delle Acque ed Impianti Elettrici; alla Sezione
Idrografica del Po di Torino; all'Associazione d'Irrigazione
Est-Sesia di Novara; all'Associazione d'Irrigazione dell'Agro
all'Ovest del Sesia di Vercelli; all'Assessorato dell'Agricoltura e
Risorse Naturali, Corpo Forestale Valdostano e Direzione Bacini
Montani e Difesa del Suolo; all'Assessorato dell'Ambiente,
Direzione Ambiente e Direzione Urbanistica e Tutela del Paesaggio;
alla Prima Direzione del Genio Militare di Torino; all'E.N.E.L. -
Compartimento di Torino; all'Assessorato Industria, Artigianato ed
Energia, Direzione Attività Produttive e Zona Franca; all'Autorità
di Bacino del fiume Po di Parma ed al C.M.F.
Bonod-Bellavarda-Barme-Jaccod;
- la pubblicazione presso il Comune di Challand-Saint-Victor,
come risulta dal referto in calce all'ordinanza è avvenuta
regolarmente e ha dato luogo alla presentazione, da parte
dell'Associazione Irrigua Ovest-Sesia di Vercelli, di un esposto,
datato 22 settembre 1997 con il quale, a salvaguardia delle
dotazioni idriche del Naviglio d'Ivrea, del Depretis e del Canale
Farini derivati dalla Dora Baltea, le suddette Associazioni
chiedono che nel disciplinare di subconcessione vengano inserite le
seguenti prescrizioni:
a) la derivazione della portata concessa dovrà essere sospesa
nei periodi in cui viene a mancare la competenza del Naviglio
d'Ivrea, del Depretis e del Farini;
b) il manufatto di derivazione dovrà essere dotato di apposito
edificio idoneo alla misura della portata assentita.
Visto altresì che la visita locale d'istruttoria è regolarmente
avvenuta il 15 ottobre 1997 ed alla medesima oltre ai funzionari
dell'Ufficio Concessioni Acque dell'Assessorato dei Lavori
Pubblici, Infrastrutture e Assetto del Territorio sono intervenuti
i signori: Minuzzo Carlo, presidente del C.M.F.
Bonod-Bellavarda-Barme-Jaccod, assistito dal progettista Ing.
Trasino Corrado; Malcuit Roberto e Baudin Rinaldo, consiglieri del
C.M.F.; Darbaz Ugo, proprietario di alcuni terreni; Busana Piero e
Montrosset Corrado, rispettivamente brigadiere e guardia forestale
della Stazione Forestale di Verrès; Larosa Salvatore e Blondin
Marco, rispettivamente geometra e maresciallo forestale
dell'Assessorato dell'Agricoltura e Risorse Naturali, i quali di
comune accordo hanno effettuato il sopralluogo alle località
interessate dalla derivazione ed hanno costatato che le
rappresentazioni grafiche di progetto corrispondono, di massima,
alla situazione dei luoghi.
Precisato che durante la riunione d'istruttoria il geom. Larosa
Salvatore, per quanto di competenza, ha fatto presente di non avere
nulla da osservare circa la realizzazione dell'opera di presa, ha
rilevato tuttavia che l'esecuzione dell'intervento è subordinato al
rispetto del R.D.L. 1877/3917 ed ha inoltre evidenziato la
necessità di ricorrere alla posa della condotta, nel primo tratto,
mediante sola staffatura senza effettuare alcun movimento terra,
suggerendo l'eventualità di sfruttare il tracciato della condotta
come pista trattorabile di esbosco posizionando alcune bocchette
antincendio.
Tenuto conto che in merito alle osservazioni formulate
dall'Associazione Irrigua Ovest-Sesia, il Presidente del C.M.F. ha
fatto presente che trattasi di una derivazione d'acqua di modesta
entità e che comunque si atterranno alle disposizioni che verranno
impartite nel disciplinare di subconcessione. Si precisa inoltre
che, vista la considerevole distanza tra il suddetto punto di
prelievo e le derivazioni dei canali demaniali, citati
dall'Associazione Irrigua, non può interferire con le medesime, non
si ritiene, pertanto, di dover imporre la sospensione della
derivazione nel caso in cui venissero a mancare le competenze del
Naviglio di Ivrea e dei canali Depretis e Farini. In riferimento
alla misurazione della portata, apposita clausola è stata inserita
nel disciplinare di subconcessione.
Tenuto inoltre presente che:
- la presa posta a quota 1500 m.s.m. circa in comune di
Challand-Saint-Victor provvede all'irrigazione di terreni siti in
comune di Challand-Saint-Victor, la cui superficie totale ammonta a
ha. 65.28.20;
- la derivazione avviene mediante opera di presa a trappola in
cls. delle dimensioni in pianta di metri. 4,00x1,00 della
profondità di metri. 0,75, protetta superiormente da una griglia in
ferro;
- dall'opera di presa è prevista la posa di una condotta in PEAD
del diametro di mm. 140 con funzione di adduttrice principale che
serve tutto il comprensorio;
- la condotta si dirama in località Pessey Damon, con una tratta
verso Valdebrie, Ollion e Piaut e l'altra verso le località poste a
valle;
- il progetto di fattibilità prevede la costruzione di tre
vasche, della capacità di circa 30-40 metri cubi, nelle località
Pessey Damon, Ollion e Valfrèche, con funzione di interruzione
della pressione e riserva.
Rilevato, quindi, in considerazione di quanto sopra esposto
che:
1) la derivazione risponde allo scopo di provvedere
all'irrigazione di terreni, ubicati in comune di
Challand-Saint-Victor, la cui superficie complessiva ammonta a ha.
65.28.20;
2) la quantità d'acqua da derivare, nella misura di mod. 0,20
costanti e continui, nel periodo dal 1° aprile al 30 settembre di
ogni anno, si può subconcedere avendo riguardo delle condizioni
locali, delle utenze preesistenti e della specie di derivazione
realizzata;
3) la dotazione di acqua per ettaro irrigato, per tipo di
irrigazione (a pioggia) rientra nella media e pertanto può
ritenersi ammissibile;
4) la derivazione è razionale, le opere sono tecnicamente
approvabili e non sono di pregiudizio agli interessi pubblici ed a
quelli dei terzi.
Visto infine che il Magistrato per il Po di Parma, con nota n.
20527/97 del 2 dicembre 1997 ha rilevato che l'istruttoria è stata
regolarmente espletata ed ha espresso parere favorevole
all'accoglimento della richiesta di subconcessione, sotto
l'osservanza delle condizioni espresse nel sottoriportato schema di
disciplinare;
Visto lo Statuto speciale per la Valle d'Aosta, promulgato con
legge Costituzionale n. 4 del 26 febbraio 1948 e successive norme
di attuazione;
Vista la legge regionale n. 4 del 8 novembre 1956;
Vista la legge n. 36 del 5 gennaio 1994;
Vista la deliberazione del Consiglio regionale n. 1193/X in data
22 febbraio 1995 ed in esecuzione della medesima;
Richiamata la deliberazione della Giunta regionale n. 4853 in
data 30 dicembre 1997 concernente l'approvazione del bilancio di
gestione per l'anno 1998 e per il triennio 1998/2000, con
attribuzione alle strutture dirigenziali di quote di bilancio e
degli obiettivi gestionali correlati e di disposizioni
applicative;
Visto il parere favorevole rilasciato dal Direttore dell'Assetto
del Territorio e Infrastrutture di Rete dell'Assessorato dei Lavori
Pubblici, Infrastrutture e Assetto del Territorio ai sensi
dell'articolo 72 della legge regionale n. 3/1956 e successive
modificazioni e del combinato disposto dagli articoli 13 comma 1,
lettera e) e 59, comma 2 della legge regionale 45/1995, in ordine
alla legittimità della presente deliberazione;
Delibera
1) di subconcedere, per la durata di anni trenta, decorrenti
dalla data del decreto di subconcessione, al C.M.F.
Bonod-Bellavarda-Barme-Jaccod, giusta la domanda presentata in data
28 ottobre 1996, di derivare, dal torrente Tron, in comune di
Challand-Saint-Victor, a quota 1500 m.s.m. circa, nel periodo dal
1° aprile al 30 settembre di ogni anno, moduli costanti e continui
0,20 di acqua per irrigare una superficie complessiva di ha.
65.28.20 di terreni ubicati nel comune di
Challand-Saint-Victor;
2) di approvare l'allegato schema di disciplinare di
subconcessione;
3) di autorizzare l'emanazione del decreto di subconcessione da
parte del Presidente della Giunta regionale, previa sottoscrizione
del disciplinare da parte del legale rappresentante del C.M.F.
Bonod-Bellavarda-Barme-Jaccod;
4) di ordinare ed accertare l'introito delle seguenti somme, da
versare presso la tesoreria dell'Amministrazione regionale:
a) lire 20.000 (ventimila) pari al minimo fissato dall'articolo
5 della legge 21 dicembre 1961, n. 1501 e per gli scopi di cui
all'articolo 11 del T.U. 11 dicembre 1933, n. 1775;
b) lire 10.000 (diecimila) pari al minimo fissato dall'articolo
3 della legge 21 dicembre 1961, n. 1501 e per gli scopi di cui
all'articolo 7 del T.U. 11 dicembre 1933, n. 1775, somma da
introitare al capitolo 08800 della parte ENTRATE del bilancio
preventivo della Regione per il corrente esercizio finanziario
(Canoni per concessioni e subconcessioni di acque pubbliche e
miniere);
c) lire 2.500.000 (duemilionicinquecentomila) quale somma a
disposizione dell'Amministrazione regionale (Ufficio Concessioni
Acque dell'Assessorato dei Lavori Pubblici, Infrastrutture e
Assetto del Territorio) per spese di sorveglianza, esperimenti di
portata, collaudo, registrazioni di atti, eccetera somma da
introitare al Capitolo 13500 della parte ENTRATE del bilancio
preventivo della Regione per il corrente anno finanziario (Gestione
fondi per conto terzi per istruttoria domande e pratiche
varie);
5) di stabilire, come specificato nell'articolo 10 del
disciplinare di subconcessione, che nessun canone è dovuto
dall'utenza, essendone l'uso irriguo esente, ai sensi dell'ultimo
comma dell'articolo 9 dello Statuto speciale della Valle d'Aosta,
promulgato con Legge Costituzionale n. 4 del 26 febbraio 1948;
6) di dare atto che la presente deliberazione non è soggetta al
controllo della Commissione di Coordinamento per la Valle d'Aosta,
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Disciplinare di subconcessione
(... omissis...)
Presidente È aperta la discussione generale. Se nessuno chiede
la parola, pongo in votazione la delibera in oggetto:
Presenti, votanti e favorevoli: 30
Il Consiglio approva all'unanimità
