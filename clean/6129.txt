Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 572 del 15 maggio 1984 - Resoconto
OGGETTO N. 572/VIII - DISEGNO DI LEGGE CONCERNENTE: "AUMENTO,
LIMITATAMENTE ALL'ANNO 1984, DELLA SPESA PER L'APPLICAZIONE DELLA
L.R. 28.6.1962, N. 13, MODIFICATA CON L.R. 31.5.1979, N. 31,
RECANTE NORME PER IL RISANAMENTO DEL BESTIAME IN VALLE D'AOSTA NEI
RIGUARDI DELLE BRUCELLOSI, TUBERCOLOSI E MASTITI".
PRESIDENTE:
Ha chiesto di parlare l'Assessore alla Sanità
ed Assistenza Sociale Marcoz, ne ha facoltà.
MARCOZ - (U.V.):
In sede di approvazione del bilancio
regionale era stata prevista nei fondi globali una spesa di 6
miliardi; c'era ancora la recondita speranza che questi fondi forse
non sarebbero stati utilizzati, in quanto si pensava che, con la
campagna di risanamento 1983-84, la situazione fosse migliorata;
invece è chiara la recrudescenza della malattia.
Infatti se si confrontano i dati a partire dal 1980, in cui
erano 4000 i capi infetti, rispetto al 1979 c'erano già 2000 capi
in più. La situazione è peggiorata nel 1981, in quanto da 4000 capi
si è passati ai 6178 capi infetti. Si è scesi nel 1982 a 5516 capi,
salendo nuovamente nel 1983. a 5961 capi.
Purtroppo quest'anno non è ancora chiusa la campagna del
risanamento e siamo nuovamente, alla data
dell
'
11.5.1984, a 5428 capi.
Malgrado tutte le norme che sono state adottate dalla
Commissione consiliare "ad hoc", la situazione del risanamento non
arriva ancora ad un barlume di soluzione.
Il Consigliere Mafrica diceva ieri che c'è senz'altro un nesso
logico fra le malattie infettive (purtroppo la Regione ha il triste
primato della TBC) con questa malattia del bestiame. Abbiamo fatto
diverse riunioni in questi mesi scorsi; l'ultima riunione verrà
fatta la settimana prossima con i veterinari ex condotti della
Regione e con tutte le varie Associazioni di categoria; inoltre
pensavo di sottoporre nuovamente a quella Commissione consiliare
preposta per lo studio del risanamento i dati definitivi
dell'annata 1983-84, per predisporre un nuovo piano di risanamento
per l'anno 1984-85.
Dovremo analizzare cosa non ha funzionato o cos'è che non
funziona in questa riforma sanitaria del bestiame; se è il caso di
prendere delle risoluzioni drastiche, in quanto non è pensabile di
continuare a stanziare fondi, come la Regione ha fatto in questi
ultimi anni, quando poi ci troviamo sempre al punto di
partenza.
Quindi questo disegno di legge serve solo per poter usufruire
dei fondi globali necessari, in quanto - come dicevo prima -
l'andamento del risanamento ha dimostrato che i fondi sono
indispensabili per poter far fronte alle giuste rivendicazioni
fatte dai nostri agricoltori.
PRESIDENTE:
E' aperta la discussione generale. Ha chiesto
di parlare il Consigliere Millet, ne ha facoltà.
MILLET - (P.C.I.):
Noi siamo d'accordo, anche se vogliamo
fare alcune osservazioni.
Circa la relazione dell'Assessore, ci fa piacere che si è
impegnato a portarne i risultati nella Commissione che dovrebbe
studiare questo problema, però pensavamo che dicesse qualcosa di
più, perchè riteniamo insufficiente dire che non si riesce ancora a
debellare questa malattia. Sarebbe stato opportuno, in occasione
dell'approvazione di un D.L. per 6 miliardi, fare una prima
analisi, perchè al di là della relazione dell'Assessore, gli uffici
preposti avrebbero il dovere di informare il Consiglio sui limiti
dell'azione svolta in passato. Questo sarebbe servito anche per
proporre nuove iniziative, in modo da riuscire a risolvere questo
problema nel tempo più breve.
Si resta da un po' di anni ormai, su questa cifra di 4000-6000
capi colpiti che non è poco. Sarebbe stato opportuno che in
Consiglio si dicesse qualcosa di più, riguardo, per esempio, la
commercializzazione, in quanto non si garantisce l'abbattimento,
soprattutto in Valle d'Aosta. I contadini, dal momento che si
debbono disfare delle mucche, avrebbero piacere di sapere con
certezza che saranno abbattute. Invece è capitato, qualche volta,
che se le sono trovate in giro per la Valle!
Poichè non è detto che il bestiame malato debba essere abbattuto
entro un certo periodo, mi risulta che lo scorso anno ci siano
stati dei rinvii, dei disguidi; vorrei averne conferma
dall'Assessore. Alcuni agricoltori, forse perchè non avevano capito
bene oppure non avevano ricevuto indicazioni giuste, si trovano di
fatto a non avere il rimborso dell'indennità in quanto hanno
superato i termini di legge.
Nel concludere, diciamo che siamo favorevoli, però precisando
questi aspetti, di cui forse il Consiglio avrebbe dovuto essere
informato meglio.
Si dà atto che dalle ore 17,25 riassume la Presidenza il
Presidente Bondaz.
PRESIDENTE:
Ha chiesto di parlare l'Assessore alla Sanità
ed Assistenza Sociale Marcoz, ne ha facoltà.
MARCOZ - (U.V.):
Dire al Consigliere Millet quali sono
stati i limiti dell'applicazione è un po' difficile, in quanto
almeno secondo l'Assessorato, la riforma sanitaria è stata fatta
seguendo le indicazioni date gli anni precedenti, quindi secondo
noi nella norma più assoluta.
Forse ci sono stati dei casi dove non si sono seguite le
direttive, ma i casi a noi noti di commercializzazione non avvenuta
nel modo adeguato sono stati denunciati. Ci sono diverse denunce
alla Pretura che seguiranno l'iter giudiziario.
Quello che era stato previsto è stato fatto; purtroppo le cose
non vanno ancora come dovrebbero andare. Dovremo prendere delle
decisioni, trovare delle forme che diano l'assoluta garanzia che
questo risanamento vada a buon fine.
Per quel che riguarda i nostri contadini, la maggior parte ha
abbattuto le bovine infette nei tempi previsti di 30 giorni; c'è
stata una dilazione a 90 giorni per quelli che avevano la bovina
gravida, come previsto dai regolamenti CEE. C'è stato poi qualcuno
che ha superato anche il termine di 90 giorni, ma i casi sono
pochissimi.
PRESIDENTE:
Si passa alla votazione dell'articolato. Do
lettura dell'art. 1:
Art. 1
Per gli interventi di cui alla L.R. 28.6.1962, n. 13,
modificata con L.R. 31.5.1979, n. 31, recante norme per il
risanamento del bestiame in Valle d'Aosta nei riguardi delle
brucellosi, tubercolosi e mastiti, è autorizzata l'ulteriore spesa
di L. 6.080.000.000 per l'anno 1984.
L'onere derivante dall'applicazione della presente legge per
l'anno finanziario 1984 graverà sul cap. 33700 della Parte Spesa
del bilancio preventivo della Regione per l'anno 1984, a tale fine
lo stanziamento del capitolo stesso e aumentato di L.
6.080.000.000.
Al finanziamento della maggiore spesa di L. 6.080.000.000 si
provvede mediante riduzione di pari importo dello stanziamento
iscritto al cap. 50050 (Fondo globale per il finanziamento di spese
per l'adempimento di funzioni normali - spese di investimento) -
Settore 2 - Sviluppo economico - della Parte Spesa del Bilancio di
previsione della Regione per l'anno 1984.
PRESIDENTE
: Metto in approvazione l'art. 2:
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE:
Do lettura dell'art. 2:
Art.
2
Al bilancio di previsione della Regione per l'anno 1984 sono
apportate le seguenti variazioni:
PARTE SPESA
Variazione in diminuzione
Cap. 50050 - Fondo globale per il finanziamento di spese per
l'adempimento di funzioni normali - Spese di investimento
L. 6.080.000.000
Variazione in aumento
Cap. 33700 - Contributi per la bonifica sanitaria del
bestiame
L. 6.080. 000.000
L.R. 28.6.1962, n. 13
L.R. 30.8.1970, n. 24
L.R.....................
..
PRESIDENTE:
Metto in approvazione l'art. 2
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE:
Do lettura dell'art. 3:
Art. 3
La presente legge è dichiarata urgente ai sensi del 3° comma
dell'art. 31 dello Statuto speciale ed entrerà in vigore il giorno
successivo a quello della sua pubblicazione nel Bollettino
Ufficiale della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE:
Metto in approvazione l'art. 3
ESITO DELLA VOTAZIONE
Presenti 24
Votanti 24
Maggioranza 18
Favorevoli 24
Il Consiglio approva all'unanimità
PRESIDENTE:
Metto in approvazione la legge nel suo
complesso per scrutinio segreto:
VOTAZIONE A SCRUTINIO SEGRETO
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
