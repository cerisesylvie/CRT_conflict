Classificazione
ENTI LOCALI
Comuni
SPORT E TEMPO LIBERO
Infrastrutture ricreativo-sportive



Oggetto del Consiglio n. 830 del 23 settembre 2004 - Resoconto
OGGETTO N. 830/XII - Disegno di legge: "Interventi a favore del
Comune di Saint-Oyen per la gestione della pista di slittino in
località Flassin. Abrogazione della legge regionale 3 maggio 1993,
n. 26".
Articolo 1
(Oggetto)
1. In considerazione della rilevanza regionale che assume la
pista di slittino sita in località Flassin del Comune di
Saint-Oyen, la Giunta regionale è autorizzata a concedere al
medesimo Comune, nei limiti delle disponibilità finanziarie,
contributi finalizzati a ripianare il disavanzo derivante dalla
gestione della pista.
Articolo 2
(Modalità di concessione dei contributi)
1. Per l'ottenimento dei contributi di cui all'articolo 1, il
Comune, prima dell'inizio dell'attività stagionale, è tenuto a
presentare alla struttura regionale competente in materia di
infrastrutture sportive apposita domanda corredata del bilancio
preventivo della gestione e del programma di attività della
pista.
2. Entro novanta giorni dalla data di ricevimento della
domanda, la struttura regionale competente in materia di
infrastrutture sportive provvede ai necessari adempimenti
istruttori, in particolare mediante l'esame del bilancio presentato
e la determinazione delle spese ritenute ammissibili a contributo
ai sensi dell'articolo 3.
3. La concessione del contributo è disposta dalla Giunta
regionale con propria deliberazione, sulla base delle risultanze
dell'istruttoria condotta ai sensi del comma 2.
Articolo 3
(Spese ammissibili)
1. Sono ammissibili a contributo le spese per la
remunerazione del personale e per l'acquisto dei beni e dei servizi
necessari per la gestione e la manutenzione della pista.
Articolo 4
(Erogazione del contributo)
1. Il contributo è erogato, in acconto, fino all'ammontare
massimo del 60 per cento e, a saldo, dietro presentazione del
bilancio consuntivo della gestione, corredato di copia dei
giustificativi di spesa fiscalmente validi.
Articolo 5
(Abrogazione)
1. La legge regionale 3 maggio 1993, n. 26, è
abrogata.
Articolo 6
(Disposizioni transitorie)
1. Per la stagione 2004/2005, la domanda di cui all'articolo
2 deve essere presentata entro trenta giorni dall'entrata in vigore
della presente legge e può includere la richiesta di copertura del
disavanzo di gestione relativo alla stagione 2003/2004.
Articolo 7
(Disposizioni finanziarie)
1. L'onere derivante dall'applicazione della presente legge è
complessivamente determinato in euro 50.000 annui a decorrere
dall'anno 2004.
2. L'onere di cui al comma 1 trova copertura nello stato di
previsione della spesa del bilancio della Regione per l'anno
finanziario 2004 e di quello pluriennale per il triennio 2004/2006
nell'obiettivo programmatico 2.2.4.08. (Attività
culturali-promozione culturale, sportiva e sociale) mediante la
riduzione di pari importo dello stanziamento iscritto al capitolo
67670 (Corrispettivi per contratti di servizio di trasporto
pubblico con autobus e servizi integrativi) dell'obiettivo
programmatico 2.2.2.14 (Interventi nel settore dei
trasporti).
3. Per l'applicazione della presente legge la Giunta
regionale è autorizzata ad apportare, con propria deliberazione, su
proposta dell'assessore regionale competente in materia di
bilancio, le occorrenti variazioni di bilancio.
Président - La parole au rapporteur, Conseiller Sandri.
Sandri (GV-DS-PSE) - La pratica dello slittino su pista naturale
gode di una grande tradizione nella nostra regione, di cui anche
credo qualcuno dei nostri colleghi sia stato attivo testimone e
protagonista. Questo sport possiamo definirlo come la "versione
eco-compatibile" del bob, o dello skeleton o dello slittino
olimpico che è su pista artificiale, che abbisognano di queste
strutture che hanno dei costi stratosferici sia di costruzione che
di gestione. Tanto per dare un esempio, l'impianto olimpico di
Cesana Torinese ha richiesto 65 milioni di euro per la sua
realizzazione e avrà costi di esercizio negli anni seguenti a
quello olimpico tali da imbiancare i capelli dell'Amministrazione
di quel comune per parecchie legislature.
Lo slittino che si pratica in Valle d'Aosta è quello su pista
naturale e si realizza su piste tracciate direttamente sul manto
nevoso, tanto che in primavera non è più possibile riconoscere sul
manto erboso il percorso utilizzato nella stagione invernale. In
passato l'attività veniva svolta in Comune di Fénis sulla pista
regionale in frazione Combasse e tale attività era sostenuta dalla
legge n. 26/1993, che prevedeva opportuni stanziamenti in favore di
quell'Amministrazione comunale.
Negli ultimi anni, sia per l'andamento climatico che ha
penalizzato questo impianto a bassa quota, sia per gli eventi
alluvionali che ne hanno impedito l'utilizzo per un significativo
periodo di tempo, l'attività è stata spostata in località Flassin,
nel Comune di Saint-Oyen, che fra l'altro ha consentito la
predisposizione di un tracciato molto più adatto ai principianti ed
esordienti, che invece trovavano molte difficoltà e anche qualche
rischio per la propria sicurezza personale sul tracciato di
Combasse, totalmente inserito in zona boschiva e riconosciuto di
alto valore tecnico.
Questo progetto di legge prende atto di questa situazione e
trasferisce dal Comune di Fénis a quello di Saint-Oyen le
provvidenze in materia di gestione della pista di slittino. Merita
evidenziare che questo trasferimento rientra in una politica di
riarmonizzazione nella distribuzione degli impianti dedicati agli
sport invernali. Infatti, il Comune di Saint-Oyen ha rinunciato
alle sciovie di Flassin proprio nell'ambito della programmazione
regionale, che tende a potenziare i "domaines skiables" più
radicati e più stabili dal punto di vista economico e turistico. La
pista di slittino viene a colmare una lacuna dal punto di vista
dell'offerta turistica e invernale e qualifica la bella località
della Coumba Freida nel settore dello sci nordico e dello slittino.
Non ultima è la considerazione che questo tracciato si inserisce in
una situazione dotata di numerosi servizi presenti nel "foyer de
fond", recentemente realizzato a sostegno del fondo.
Ci auguriamo che l'urgenza con cui abbiamo voluto portare in
aula questo provvedimento di legge consenta al comune di reperire
le risorse umane ed economiche per realizzare già dalla stagione
invernale 2004-2005 un impianto degno dell'importanza che il nostro
Consiglio regionale e l'intera regione riconosce a questo sport.
Sarebbe questo un passo decisivo per candidarci a breve ad ospitare
una gara di coppa del mondo. Confidiamo nel supporto unanime del
Consiglio a questo progetto di legge, nella speranza che il futuro,
sicuramente sempre più attento all'ambiente e allo sviluppo
sostenibile, premierà questa pratica sportiva rispetto agli
ingombranti e costosi cugini del bob e dello slittino su pista
artificiale.
Président - Je déclare ouvert le débat. La parole au Conseiller
Viérin Marco.
Viérin M. (SA) - Il collega Sandri ha la mia piena condivisione
su questo argomento. Il collega Sandri - come tutti i consiglieri -
è a conoscenza che il sottoscritto, insieme ad altri colleghi,
aveva presentato delle iniziative al riguardo per conoscere il
futuro di questa proposta di finanziamento per una pista a
Saint-Oyen. Le motivazioni di una pista a Saint-Oyen non le ripeto,
le ha già bene illustrate il collega; quello che volevo dire è che
la Giunta ha tenuto fede a quanto espresso tramite l'Assessore
Caveri durante la risposta in questo Consiglio alla nostra
iniziativa di alcuni mesi fa.
Vorrei proporre, proprio per il problema più grave che abbiamo
vissuto negli anni passati... cioè il fatto che gli allenamenti
dovevano essere svolti fuori Valle che comportava una spesa
fondamentale per l'ASIVA e soprattutto per chi pratica questo
sport, perché doveva rinunciare alla scuola dal mercoledì al lunedì
per poter fare gli allenamenti... quindi proprio per questo motivo
e per il fatto della disposizione transitoria all'articolo 6...
parlando con l'Assessore Caveri... presento, insieme all'Assessore,
un emendamento per proporre la dichiarazione di urgenza perchè
diversamente la normativa entrerebbe in vigore a solo inizio
novembre e la disposizione transitoria di cui all'articolo 6
sarebbe vanificata.
Deposito l'emendamento affinché possa essere accolto dal
Consiglio, perché la norma transitoria prevede che si possa
richiedere il finanziamento delle spese anche per il 2003-2004.
Président - Est-ce que je peux fermer la discussion générale? La
discussion générale est close. La parole à l'Assesseur au tourisme,
aux sports, au commerce, aux transports et aux affaires
européennes, Caveri.
Caveri (UV) - Credo che la dichiarazione di urgenza sia
legittima, nel senso che metteremo a disposizione le risorse ancora
per la stagione passata, a partire dal 1° gennaio, perché così
abbiamo disposto con le necessarie modifiche finanziarie, e con
questa legge andiamo a finanziare l'attività per la prossima
stagione e per gli anni a venire. Il Consigliere Viérin ha quindi
ragione e sottoscrivo anch'io questo emendamento.
È evidente che questa attività sportiva è assai interessante;
scivolare è una delle caratteristiche del mondo umano e del mondo
animale: scivolano le marmotte e, talvolta, anche i politici,
quindi devo dire che si tratta di uno sport molto interessante ed è
un peccato che tale disciplina, per tutta una serie di ragioni, non
sia ancora diventata disciplina olimpica. Forse il momento
opportuno sarebbe stato quello delle Olimpiadi di Torino, ma
purtroppo, a partire da quelle Olimpiadi, non ci saranno più le
specialità sportive dimostrative, quindi per il futuro dovremo
lavorare assieme a tutti gli altri appassionati di slittino su
pista naturale dell'arco alpino, perché ritengo, specialmente dopo
aver visto le Olimpiadi estive di quest'anno in cui abbiamo
assistito a specialità le più eccentriche, che lo slittino su pista
naturale potrebbe essere una specialità che degnamente dovrebbe far
parte dei giochi olimpici.
Esisteva un piccolo problema geopolitico, peraltro risolto in
una serie di incontri, perché questa legge "ab origine" finanziava
l'attività di Combasse. Ho incontrato la Giunta comunale di Fénis,
la quale ha ribadito - e i vertici dello slittino valdostano presso
ASIVA hanno fatto la stessa cosa - che Combasse per le sue
caratteristiche estreme come pista - è una pista molto molto
tecnica - non si prestava agli allenamenti. Una serie di
smottamenti e di difficoltà idrogeologiche della zona hanno
convinto l'Amministrazione di Fénis a rinunciare a questo sito per
lo slittino. Probabilmente in prospettiva ci potrà essere una pista
di "mountain bike" che potrebbe avere caratteristiche positive per
la zona.
La scelta della nuova allocazione è fatta dai tecnici; noi, in
realtà, avevamo già contribuito alla costruzione, all'interno dello
"snow parc" che ha sostituito lo skilift pre-esistente; oggi,
invece, diamo un finanziamento che consente che i costi notevoli di
funzionamento non gravino sul Comune di Saint-Oyen.
Ringrazio quindi il Consiglio, il relatore Sandri e l'insieme
della commissione che hanno deciso di portare questo provvedimento
in aula, provvedimento che è a vantaggio degli slittinisti
valdostani, nella speranza che i nostri giovani possano esprimersi
ai livelli più elevati di questa specialità.
Président - Je rappelle que cet acte a eu l'avis favorable de la
IIe Commission à majorité, ainsi que de la Ve Commission à
l'unanimité.
Je soumets au vote l'article 1er:
Conseillers présents: 31
Votants: 28
Pour: 28
Abstentions: 3 (Frassy, Lattanzi, Tibaldi)
Le Conseil approuve.
Président - Je soumets au vote l'article 2:
Conseillers présents: 31
Votants: 28
Pour: 28
Abstentions: 3 (Frassy, Lattanzi, Tibaldi)
Le Conseil approuve.
Président - Je soumets au vote l'article 3:
Conseillers présents: 31
Votants: 28
Pour: 28
Abstentions: 3 (Frassy, Lattanzi, Tibaldi)
Le Conseil approuve.
Président - Je soumets au vote l'article 4:
Conseillers présents: 31
Votants: 28
Pour: 28
Abstentions: 3 (Frassy, Lattanzi, Tibaldi)
Le Conseil approuve.
Président - Je soumets au vote l'article 5:
Conseillers présents: 31
Votants: 28
Pour: 28
Abstentions: 3 (Frassy, Lattanzi, Tibaldi)
Le Conseil approuve.
Président - Je soumets au vote l'article 6:
Conseillers présents: 31
Votants: 28
Pour: 28
Abstentions: 3 (Frassy, Lattanzi, Tibaldi)
Le Conseil approuve.
Président - Je soumets au vote l'article 7:
Conseillers présents: 31
Votants: 28
Pour: 28
Abstentions: 3 (Frassy, Lattanzi, Tibaldi)
Le Conseil approuve.
Président - Je soumets au vote l'article 7bis, qui introduit la
déclaration d'urgence, dont je donne lecture:
Emendamento
"Dopo l'articolo 7 è aggiunto il seguente nuovo
articolo:
Articolo 7bis
(Dichiarazione di urgenza)
1. La presente legge è dichiarata urgente ai sensi
dell'articolo 31, comma terzo, dello Statuto speciale per la Valle
d'Aosta ed entrerà in vigore il giorno successivo a quello della
sua pubblicazione sul bollettino ufficiale della Regione".
Conseillers présents: 31
Votants: 28
Pour: 28
Abstentions: 3 (Frassy, Lattanzi, Tibaldi)
Le Conseil approuve.
Président - Je soumets au vote la loi dans son ensemble:
Conseillers présents: 30
Votants: 27
Pour: 27
Abstentions: 3 (Frassy, Lattanzi, Tibaldi)
Le Conseil approuve.
