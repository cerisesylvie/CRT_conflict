Classificazione
ORDINE PUBBLICO - FORZE ARMATE



Oggetto del Consiglio n. 83 del 26 luglio 2013 - Resoconto
OGGETTO N. 83/XIV - Approvazione di mozione: "Istituzione,
presso il Consiglio Valle, di un osservatorio permanente sulla
criminalità organizzata di stampo mafioso in Valle
d'Aosta".
Presidente
- Chi intende illustrarla? La parola al
collega Bertin.
Bertin (ALPE)
- Grazie Presidente.
Questa mozione affronta un argomento che da tempo abbiamo
cercato di portare all'attenzione di questo Consiglio, e che è
stato affrontato in più occasioni: stiamo parlando evidentemente
della presenza e del radicamento all'interno del territorio della
nostra regione di organizzazioni criminali di stampo mafioso.
Oramai non è più possibile evitare ed eludere questo problema e,
in primis,
le istituzioni devono affrontarlo. Tra l'altro,
in questo periodo sono stati pubblicati anche i lavori della
Commissione speciale e resi pubblici integralmente sul sito del
Consiglio, richiesta che avevamo fatto molto tempo fa, ma all'epoca
era stata respinta, poi, fortunatamente, in seguito accettata e
pubblicata in questi giorni. Pertanto la gravità della situazione è
nota a tutti; i lavori della commissione hanno soltanto evidenziato
un fatto conosciuto e che si sta radicando, che si sta sempre più
rendendo evidente.
Da più parti è emersa la necessità di dare continuità all'azione
della Commissione speciale, lo abbiamo sentito durante le
audizioni, ma è stato anche suggerito ad esempio in occasione della
visita che abbiamo fatto come Commissione speciale a Roma, con la
Commissione d'Inchiesta Antimafia del Parlamento, che ci ha
suggerito anche questo documento dell'osservatorio; tra l'altro,
voglio dire, in questi ultimi tempi nuovi fatti e nuove
preoccupazioni si vanno ad aggiungere: abbiamo visto gli arresti di
cinque persone che sono direttamente collegate con dei clan
'ndranghetisti piuttosto pericolosi.
La mozione ha l'intento di creare un osservatorio su questo
fenomeno. È importante trovare uno strumento che non sia la
riproposizione della commissione speciale, ma uno strumento che
permetta anche ad altri soggetti di partecipare, in modo, da una
parte, di far incontrare chi segue e s'interessa di questa
problematica e, allo stesso tempo, di tenere, oltre che alta
l'attenzione, d'informare puntualmente la popolazione dei pericoli
e delle variazioni tenendo monitorato il fenomeno. È importante
dare continuità, si diceva.
Crediamo che uno strumento come l'osservatorio, aperto anche
alla partecipazione di tutti, sia lo strumento giusto per
raffrontare, monitorare, e per dare la giusta attenzione a questo
che rischia di essere un?a condizionare pesantemente il nostro
futuro. Crediamo che l'osservatorio sia lo strumento giusto, e per
questo proponiamo che la I Commissione consiliare verifichi, entro
90 giorni, le modalità per istituire presso il Consiglio Valle un
osservatorio permanente per dare, come dicevamo, continuità
all'azione avviata dalla Commissione speciale in questo senso.
Grazie.
Presidente
- Grazie. Apro la discussione generale. La
parola al collega Fabbri.
Fabbri (UVP)
- Merci Madame la Présidente.
Purtroppo, è ormai un dato di fatto che le organizzazioni di
tipo mafioso siano presenti anche nella nostra comunità. Le recenti
cronache confermano ciò che già si sospettava da tempo. Si rende
quindi ancora più necessario l'impegno del Consiglio per
contrastare, con tutti i mezzi possibili, questa penetrazione.
Tutti gli strumenti ufficiali sono validi, ma ancora più efficace è
l'esempio che l'Amministrazione può e deve dare con l'assoluta
trasparenza dei propri atti: leggi semplici, facilmente leggibili,
facilmente applicabili, difficilmente eludibili.
L'osservatorio permanente, che auspichiamo, e che così è stato
ben illustrato dal mio predecessore, speriamo che venga prontamente
costituito. È certamente questo uno strumento molto importante per
monitorare l'evoluzione del problema. La Magistratura, le Forze
dell'Ordine sono certamente gli strumenti già efficaci per
contrastare quello che è un fenomeno criminale. Ma se vogliamo che
tali strumenti siano ancora più efficaci e risolutivi, dobbiamo
combattere quel sottofondo di mafiosità, che non è certamente
materia penale, ma che permea ormai tutta la nostra società, la
cultura dell'amico dell'amico, la cultura della protezione, la
cultura del Santo in Paradiso, cercando di dare chiarezza al nostro
operare nell'Amministrazione, nella politica e nella vita
quotidiana. L'istituzione dell'osservatorio va proprio in questo
intendimento. Certamente è un provvedimento che i nostri cittadini
sapranno apprezzare, quale presa in carico del problema da parte
delle istituzioni.
C'est dans cet esprit que je vous invite, chers collègues, à
soutenir notre proposition pour l'institution de cet important
instrument, pour combattre ce que notre Vallée n'aurait jamais
voulu connaître, mais qui, malheureusement, vient de s'introduire
chez nous. Merci.
Président
- Merci. Il y a quelqu'un d'autre? Pas
d'autres? La parole au collègue Grosjean.
Grosjean (UVP)
- Madame la Présidente, chers collègues,
eh bien, c'est vraiment triste que dans cette salle on se réunit
pour discuter de ce problème: la
criminalità organizzata di
stampo mafioso
. Je croyais que ça existait seulement dans
d'autres pays, mais désormais elle est présente en Vallée d'Aoste
et, je crois, très bien racinée. J'ai toujours cru et j'étais sûr
que le peuple valdôtain, que nous, ici, nous représentons, peuple
de montagne, de gens fiers et travailleurs?et je parle de tous les
valdôtains d'origine, de ceux qui ont choisi de vivre et de faire
vivre leur famille, personnes qui souvent sont arrivées à mains
vides et qui, avec leur travail, ont construit un futur, ou ceux
qui ont lutté pour une Vallée d'Aoste libre, indépendante, et
maintenant on doit ajouter "transparente", un mot que nos ancêtres
qui nous ont donné l'Autonomie sûrement n'auraient jamais
imaginé?
Je crois vraiment que toutes ces personnes n'accepteraient pas
d'imaginer qu'aussi chez nous existe la possibilité de voir grandir
et se développer ce système criminel, mais on doit prendre acte que
maintenant il est présent; c'est pour cette raison que les groupes
de minorité présentent cette motion qui a le but de redonner la
juste visibilité et, surtout, de redonner confiance aux jeunes, que
souvent nous accusons de ne pas s'occuper de la vie politique, de
la vie sociale du Pays, mais croyez-moi, moi j'ai trois fils encore
jeunes?les jeunes aiment voir clair!
Eh bien, je ne peux pas imaginer cette fois que les élus du
peuple valdôtain ne puissent voter cette motion. Ce soir, quand
nous rentrerons à la maison, nous avons le droit, mais surtout le
devoir de regarder droit dans les yeux de nos proches et surtout de
nos enfants.
Presidente
- La parola al collega Ferrero.
Ferrero (M5S)
- Grazie Presidente.
Per noi l'istituzione dell'osservatorio è una questione
fondamentale; ce l'hanno insegnato Falcone e Borsellino: la mafia
non è solo quella che uccide, ma è una mentalità, è qualcosa che
entra nella testa della gente, qualcosa che piano piano va a
permeare tutto il tessuto sociale.
In questi anni, accanto a quelli che sono stati gli episodi di
violenza, che sono stati sostanzialmente contro le cose, non contro
le persone, si è sviluppata all'interno di una fetta della società
valdostana questa mentalità di tipo mafioso. È questa che noi
vogliamo combattere, è questa per la quale l'osservatorio deve
svolgere un ruolo che è un ruolo di sorveglianza e di controllo, ma
anche di recupero di una parte della società valdostana. Lo
sappiamo, per alcuni di voi è diventata la "normalità": è diventata
la normalità avere un Presidente della Regione per cui c'è una
richiesta di rinvio a giudizio in relazione a lavori che sono stati
effettuati in un parcheggio che è un'opera pubblica; è la normalità
andare a firmare il contratto con l'imprenditore che è stato
condannato per favoreggiamento nei confronti della 'ndrangheta; è
una normalità che i vostri eletti in Consiglio comunale ad Aosta
telefonino a dei signori che sono legati alla 'ndrangheta; è
diventata tutta normalità, questa! Per noi questo non è la
normalità!
Vogliamo che il segnale che viene da parte delle forze di
minoranza sia un segnale inequivocabile; qui le cose devono
cambiare e devono cambiare dall'inizio, da qui, da questo Consiglio
regionale. Chiediamo una presa di responsabilità su questa
situazione, è una situazione gravissima, non può continuare.
L'osservatorio diventa uno strumento indispensabile, diventa
soprattutto uno strumento - questo me lo dovete consentire - per
eliminare il sospetto. Noi non vogliamo giustiziare, non vogliamo
fare i giustizialisti, ma vogliamo eliminare il sospetto che
all'interno del Palazzo ci sia qualcuno che, diciamo, ha "abbassato
la guardia" - e uso una terminologia educata - nei confronti di
questi fenomeni. Vogliamo evitare che questo succeda.
Quindi chiediamo anche alle altre forze che compongono la
maggioranza, di votare, compatte, questa, diciamo, istituzione di
quest'organismo che favorirà sicuramente un risveglio della
comunità valdostana e sarà un segnale indispensabile che viene da
questo Consiglio. Grazie.
Presidente
- Grazie. La parola al collega Borrello.
Borrello (SA)
- Sarò molto veloce, anche perché il tema è
decisamente importante. In questi 20 giorni ho avuto modo anche di
acquisire la documentazione rispetto al lavoro prodotto dalla
Commissione che nella scorsa legislatura ha fatto questo tipo di
attività e, ovviamente, proprio in virtù dell'importanza di questo
tema, ho letto con attenzione quella che è la mozione.
Noi riteniamo fondamentale creare questa sorta di discussione
per andare a dare quella garanzia che tutti i cittadini valdostani
ci chiedono. Ovviamente, come ho già avuto modo di anticipare,
ritengo opportuno, così com'è stata impostata la mozione, che se ne
debba discutere nella I Commissione, perché ci sono diverse
tipologie di osservatorio. Dobbiamo capire se dev'essere un
osservatorio politico, un osservatorio tecnico, se ci dev'essere
una relazione, quindi noi, così com'è stata impostata questa
relazione, riteniamo...diciamo condivisibile questo tipo di
impostazione, proprio in virtù del fatto che noi lo discuteremo
nella commissione competente, andando a definire nel rispetto dei
ruoli le tipologie, perché adesso è molto generico, ma
effettivamente questo è un ragionamento importante.
Approfitto di questo momento perché vorrei solo fare un'ultima
considerazione e poi chiudo: ritengo, riteniamo che non solo sia
opportuno affrontare questo tema in maniera incisiva, ma è
sicuramente dovuto anche nel rispetto di tutti i cittadini, con
particolare riferimento a chi, come il sottoscritto, ha origini
calabresi. E ricordiamo, sono, "siamo" più di 30mila in Valle
d'Aosta. Il fenomeno malavitoso è un tumore della società che
infanga ingiustamente anche chi è originario di quella terra o i
figli di queste persone, meridionali, originari di seconda e di
terza generazione, che subiscono ingiustamente il disagio e i
conseguenti danni d'integrazione e d'immagine. Vorrei solo
ricordare il grande apporto che la comunità meridionale ha prodotto
alla Valle d'Aosta, quindi è necessario saper distinguere e
monitorare in maniera corretta; è questa la finalità
dell'osservatorio, che noi condividiamo: attenzione a questo
fenomeno, senza premeditazione, nel rispetto di tutti i valdostani.
Grazie.
Presidente
- Grazie. Possiamo?la parola al collega
Guichardaz.
Guichardaz (PD-SIN.VDA)
- Solo per dare un piccolo
contributo del nostro gruppo e, così, per confermare
intanto...diciamo la gioia, se vogliamo, dell'approvazione o
comunque dell'intenzione di approvare questa mozione. Ero convinto,
ed eravamo sicuri, che non avrebbe trovato ostacoli. Lo avevo detto
anche ai colleghi che non ci sarebbero state motivazioni per
rigettarla, anche perché è il normale prosieguo di un'attività che
è stata fatta nella precedente legislatura. Questa mozione
indirizza la I Commissione a verificare le modalità per
l'istituzione di un osservatorio permanente sulla criminalità
organizzata di stampo mafioso in Valle d'Aosta, ed è la presa
d'atto, io credo, più importante che il fenomeno...è un fenomeno
che non può e non deve in alcun modo essere sottovalutato e
trascurato da parte delle istituzioni politiche. Quindi bene,
sono...siamo contenti. Grazie.
Presidente
- Non ci sono altri iscritti. Possiamo?la
parola al collega Viérin.
Viérin L. (UVP)
- Merci Madame la Présidente.
Beh, intanto un'iniziativa interessante, che è anche di
attualità, vista l'evoluzione, anche rispetto al lavoro fatto nella
precedente legislatura e ai fatti nuovi che si sono aggiunti di
questa criminalità organizzata che, in effetti, anche attraverso
episodi recenti, è emersa in modo ancora più palese nella nostra
comunità. È chiaro che è un fenomeno che dilaga e al quale bisogna
fare attenzione, attenzione sia in termini di permeabilità a
livello del tessuto sociale ed economico della nostra regione, ma
anche attenzione mantenendo alta la guardia per quanto riguarda la
permeabilità delle istituzioni, perché non possiamo nasconderlo, e
in apertura pomeridiana la collega Morelli aveva cercato di
chiedere alcuni ragguagli su una vicenda che, in parte, lambisce
altre questioni. Ma è chiaro che preoccupano certi fenomeni, e
preoccupano anche perché in alcune dichiarazioni, in alcune anche
relazioni, in alcune pubblicazioni di magistrati che si sono di
recente recati in Valle d'Aosta, si è affermato che la criminalità
organizzata non viene in regioni come la Valle d'Aosta solo per i
soldi, perché di soldi ne ha già tanti, viene per comandare, e per
comandare ha bisogno delle persone che sono nelle istituzioni. È
questa una considerazione molto grave, che ci preoccupa. Ecco
perché nel ragionamento generale di infiltrazioni criminali in
Valle d'Aosta noi vorremmo che fosse scissa e che vi fosse una
netta separazione di commistioni tra ciò che è una criminalità
organizzata che permea il tessuto socio-economico e una
permeabilità delle nostre istituzioni.
Noi siamo dispiaciuti che ci si sia sottratti ad un dibattito,
oggi, su questo argomento, perché è vero che il fatto giudiziario
di oggi è un fatto che è giudiziario, ma è un fatto che anche
diventa politico. Perché non è vero che non è cambiato niente e non
c'è niente di nuovo, anzi, anzi! Quando si passa da un avviso di
garanzia ad una richiesta di rinvio a giudizio, è perché ci sono
dei fatti penalmente rilevanti, che sono...che è diverso, perché si
poteva anche addivenire all'archiviazione. Quindi noi diciamo che
si è persa un'occasione. Noi lo avevamo sottolineato, in un momento
delicato di fase di formazione di un governo, un atteggiamento che
noi rileviamo di qualcuno che vuole per forza rimanere in sella e
rimanere al comando e, malgrado questo atteggiamento che ci fu, in
un momento di formazione del governo, con un avviso di garanzia non
per un'indagine qualunque, ma per un'indagine collegata ad
un'inchiesta che è sulle infiltrazioni mafiose in Valle
d'Aosta.
Ecco, noi crediamo - e l'avevamo anche segnalato - che il buon
senso ci sarebbe stato se ci fosse stato un passo indietro, anche
perché noi crediamo che ci potevano essere anche altre alternative
all'interno della maggioranza, senza per forza andare a forzare su
una questione del genere. Ma noi l'abbiamo detto in tutta
tranquillità e, quindi, non è con
verve
polemica, ma è con
una preoccupazione, che espliciterò alla fine dell'intervento,
perché noi crediamo che ci siano proprio nel ruolo che ricopre un
Presidente, in una Regione come la Valle d'Aosta, con le funzioni
prefettizie, che esistono comunque delle ripercussioni in
prospettiva, di rischi che, sapendo separare la posizione personale
dal ruolo che uno ricopre nelle proprie istituzioni, eviterebbero
di mettere a rischio le istituzioni stesse. Quindi noi siamo
dispiaciuti per questo atteggiamento che, malgrado una maggioranza
che è traballante dal punto di vista politico, che in questi giorni
ha visto mancare in diverse votazioni, in due votazioni in due
giorni, e tre in due Consigli, i voti necessari per arrivare a 18
voti, malgrado una richiesta di rinvio a giudizio che giunge in
Consiglio...noi...giunge come notizia, come notizia in
Consiglio...
Ecco, noi crediamo che la questione dell'osservatorio antimafia,
oltre che darci la possibilità di esprimerci perché non abbiamo
avuto la possibilità, altrimenti lo avremmo fatto in precedenza e
concordato con la Presidenza del Consiglio...questa possibilità di
intervenire, a margine e nel merito anche di questa iniziativa,
proprio perché avremmo gradito in apertura di pomeriggio, poterci
esprimere...ma noi crediamo che l'inopportunità dell'epoca, cioè di
qualche settimana fa, nel momento della formazione del governo,
dove crediamo che l'atteggiamento incurante e irrispettoso di
rimanere per forza in sella avrebbe potuto lasciare invece il passo
ad altri atteggiamenti, in attesa di risvolti, anche perché,
appunto, si parla di indagini che ci preoccupano, e anche se noi
non entreremo nel merito della vicenda giudiziaria, che comunque ci
preoccupa, ma che comunque non ci compete, qui solleviamo
effettivamente la questione dell'opportunità politica e del
rispetto delle istituzioni. Ci spieghiamo meglio, perché crediamo
che nel caso, nel caso...effettivamente augurandoci che tutto possa
risolversi nel migliore dei modi, nel caso di un eventuale rinvio a
giudizio, chiaramente della funzione di Presidente, anche con
funzioni prefettizie, creerebbe comunque un imbarazzo nelle
istituzioni dei valdostani. Noi crediamo che in ogni momento della
vita amministrativa e politica si debba essere in grado di separare
la posizione personale dal ruolo che si ricopre, mentre questo non
è avvenuto, e crediamo che anche in questo caso, anteporre i propri
interessi al bene comune, non sia un bel messaggio, anche e
soprattutto per la comunità.
Al di là di queste considerazioni, noi crediamo e garantiamo il
nostro apporto fattivo a questo tema, consapevoli che sia un tema
che ancora riserverà sicuramente altri sviluppi nella nostra
comunità, perché dalle relazioni che sono emerse dalla precedente
commissione e da ciò che è stato enunciato a margine di queste
ultime inchieste ed indagini, ci è stata dipinta dagli organi di
competenza, sicuramente dagli esperti di settore, una situazione
che è allarmante. E noi vorremmo evitare che la Valle d'Aosta
finisse su
Il Sole 24 Ore
come cattivo esempio.
Noi vorremmo che la Valle d'Aosta avesse un'altra immagine al di
là dell'immagine, nei contenuti, chiaramente, perché non è la Valle
d'Aosta nella quale noi ci riconosciamo, non è la Valle d'Aosta
nella quale noi crediamo. L'invito per la I Commissione che dovrà
affrontare questo delicato tema è che nella costituzione
dell'osservatorio permanente ci sia veramente un occhio di riguardo
ad una grande attenzione e ad una netta separazione di qualsiasi
tipo di oculatezza nell'evitare che ci sia qualsiasi tipo di
contatto, qualsiasi tipo di contatto, tra esponenti della
criminalità organizzata ed esponenti a livello amministrativo e
politico, soprattutto alla luce di certi fatti che lambiscono e
toccano i massimi vertici delle nostre istituzioni. Crediamo che
questo sia anche il sentimento che è un sentimento comune della
nostra cittadinanza, alla quale rispondiamo, e in questo senso,
ripeto, noi saremo sicuramente disponibili a dare il nostro
contributo.
Presidente
- La parola al collega Donzel.
Donzel (PD-SIN.VDA)
- Grazie Presidente.
Interveniamo in un dibattito che è sicuramente quello che
evidenzia uno dei problemi più delicati che sta investendo la
nostra regione; delicato perché abbiamo avuto modo segnalarlo, noi
del PD-SINISTRA VDA, è un problema che tocca nel profondo la
società, questo meccanismo di criminalità è un meccanismo che,
quasi come una malattia tumorale, penetra profondamente nella
società e, una volta che è penetrato, è difficilmente sradicabile.
Quindi le segnalazioni che si fanno frequenti anche in Valle
d'Aosta, le indagini in corso, che in qualche modo cominciano a
toccare da vicino anche le istituzioni regionali, ci chiedono la
massima attenzione. Proprio per questo una commissione speciale,
quelle famose "commissioni speciali" di cui oggi abbiamo parlato e
che invece è stato molto opportuno istituire, ha prodotto un grande
materiale. Al di là delle interpretazioni anche leggermente
difformi sui risultati di quei lavori, un ampio dossier è stato
messo a disposizione dei Consiglieri regionali, ed è un dossier che
parla chiaro: bisogna fare qualcosa e subito! Bisogna fare qualcosa
e subito, e sono delle azioni importanti; tra queste azioni
importanti da fare: la necessità di costruire uno strumento
permanente d'indagine che tenga, monitori questo fenomeno e lo
contrasti con delle indicazioni precise, con delle azioni puntuali
che devono essere fatte, e questo non può che essere un
osservatorio, perché noi sappiamo che le commissioni...poi le
commissioni fatte soltanto da esponenti politici non sono
sufficienti a fare questo lavoro.
Quindi noi ravvisiamo l'urgenza e la necessità della
costituzione dell'osservatorio a rafforzamento del lavoro fatto
nella passata legislatura ed a contrasto a quello che è l'insorgere
di questo fenomeno nella nostra comunità.
Una questione di metodo...dibattito precedente: no, non
costituiamo commissioni speciali; adesso diciamo: se ne occupi la I
Commissione. Vediamo quale altro cavillo riusciamo ad inventare per
non votare questa mozione...molto bene, molto bene! Mi fa soltanto
piacere, mi fa soltanto piacere che ci sia l'accoglimento di questo
fenomeno, perché...mi fa soltanto piacere, perché vuol dire che
tutte quelle che sono state le premesse che noi avevamo costruito
già nella scorsa legislatura qui potranno trovare compimento.
Questo è uno strumento di cui non possiamo fare a meno e non posso
che rallegrarmi di questa cosa. Sicuramente la I Commissione dovrà
fare in modo che l'osservatorio sia quello che è stato realizzato
anche in tantissime realtà; noi arriviamo dopo, ma non è questo
l'elemento, è quello che ci sia all'interno dell'osservatorio il
coinvolgimento massimo di tutti quei soggetti che possono davvero
dare un contributo di conoscenza, d'informazione, di contrasto a
questo fenomeno.
Presidente
- Grazie. Possiamo chiudere la discussione
generale? La discussione generale è chiusa. Per la replica, la
parola al Presidente Rollandin.
Rollandin (UV)
- Sì, grazie Presidente.
Credo che l'illustrazione fatta dal collega Bertin abbia
giustamente collegato questa iniziativa alla conclusione della
precedente commissione. La precedente commissione aveva analizzato
- e con dovizia di particolari - quella che è la situazione
oggettivamente riscontrabile con la possibilità di audire
personalità, a diverso titolo, impegnate nella lotta contro tutte
le mafie, in modo da riuscire a capire come e in che termini si
poteva mettere in atto strumenti che innanzitutto fossero
preventivi, che in qualche modo tenessero conto della
preoccupazione che è emersa a più riprese. Ora, sotto questo
aspetto, credo che le risultanze della commissione parlavano della
possibilità in qualche modo di veicolare il messaggio di chiusura
della precedente esperienza con quello che è il lavoro che poteva
essere in qualche modo continuato, non solo idealmente, ma anche in
modo corretto con l'esperienza precedente; quindi ecco perché - se
non ho capito male - il richiamo alla I Commissione: che possa
valutare tutti gli strumenti più importanti per arrivare a questo
osservatorio, nel senso di dare la possibilità di meglio adeguare
quelli che sono stati e sono gli strumenti a disposizione.
Diceva il collega Donzel che altri sono già dotati di questi
strumenti. Ho guardato quelle che sono le impostazioni, sono
piuttosto varie, anche sul modo. Per cui credo che sia corretta una
logica discussione a livello d'impostazione, per capire quella che
meglio si può legare alle nostre esigenze e alla nostra realtà,
tenendo conto di quello che è il lavoro già svolto. Quindi sotto
questo aspetto noi riteniamo che sia condivisibile questa finalità,
sia condivisibile l'atteggiamento di giusta preoccupazione per il
fenomeno nella sua ampiezza e nella sua possibilità...che, è stato
ricordato...di possibili infiltrazioni, e che tutti "lavoriamo
perché questo non succeda". A questo proposito voglio ricordare che
è stata fatta una legge sulla legalità, è stata fatta una serie di
investimenti sia nella preparazione al senso della legalità, così
come vi è un attivismo che è stato portato avanti da associazioni
meritevoli di questo, che hanno lavorato per fare un lavoro
importante nelle scuole. Vi è stata un'attenzione con dibattiti
pubblici su questi vari temi, cioè si è fatta una serie di attività
e nella legge sull'osservatorio si sono fissati dei parametri o
comunque delle impostazioni che vanno nella logica di creare i
presupposti perché ci fosse, all'interno di questo, tutta una serie
di strumenti da attivare nel momento in cui si ritiene opportuno e
con quel tipo di logica.
Ora, questo credo che sia stato il lavoro della passata
legislatura, che è stato portato avanti, in questo caso credo senza
problemi, con la partecipazione in questa commissione...allora
c'erano stati addirittura i Capigruppo, proprio per, credo, se non
ricordo male...della maggioranza, ecco. Comunque per significare
comunque che c'era un'attenzione specifica al lavoro che la
commissione presieduta da Bertin aveva...Empereur, sì, ma con
Bertin, Empereur l'aveva presieduta, ma Bertin...ecco. Credo che
però Bertin avesse seguito in modo particolare i lavori di questa
commissione, e credo che i risultati siano quelli di cui adesso
stiamo dicendo. Ora non sfugge a nessuno che questo non può essere
un episodio che possa essere un qualcosa di chiuso con quel
risultato. Credo che sotto questo aspetto ci sia quindi la
disponibilità per andare avanti e credo che da parte della
maggioranza, c'è la disponibilità ad entrare nella logica di questa
mozione a pieno titolo.
Voglio solo ancora fare un cenno a quello che il collega Viérin
aveva sottolineato per quanto riguarda la mia persona. Voglio
ricordare ancora una volta - e sotto questo aspetto voglio essere
chiaro - che abbiamo dato mandato che tutte le volte che ci fosse
stata qualche informazione scorretta o dei riferimenti sbagliati si
intervenisse. Per quanto mi riguarda, l'avviso di garanzia è legato
a due aspetti specifici, non c'è nessun collegamento con altro tipo
di azioni, e contro chi vuole diffondere o andare su questo c'è,
naturalmente, da parte mia l'esigenza di tutelare quella che è la
verità e quella che è oggi la situazione. Quindi sotto questo
aspetto non c'è nessun timore, di nessun tipo, per lavorare nel
senso auspicato, rispettando tutte quelle che sono le prerogative e
le funzioni che la norma statutaria prevede anche per la nostra
Regione. Questo è un punto che tenevo a sottolineare, in modo che
non ci fossero né dubbi, né equivoci su quelle che sono le funzioni
e i compiti da svolgere per quanto mi riguarda. È chiaro che, come
ho già sottolineato, questo aspetto l'ho ripetuto anche se non ho
ancora, come dico, ricevuto nulla di particolare.
Detto questo, per quanto ci riguarda, ci auguriamo che la
commissione competente possa trovare le modalità migliori per
ricominciare a lavorare nella direzione auspicata. Grazie.
Presidente
- Grazie. Ci sono dichiarazioni di voto? Se
non ci sono?collega Bertin, ha la parola.
Bertin (ALPE)
- Grazie Presidente.
Sì, vorrei sottolineare alcuni aspetti. Mi associo completamente
a quanto evidenziato dal collega Borrello: le finalità di questa
commissione sono quelle che sono state sottolineate, e questo è
soltanto uno dei tanti strumenti che dovremmo mettere in campo, uno
strumento importante, ma uno...dovremmo evidentemente anche mettere
in campo altri strumenti.
Quella sulla legalità è stata una legge alla quale abbiamo
partecipato, quella mezza legge di cui faceva cenno tempo fa che è
stata approvata su nostra proposta era questa legata alla legalità.
Ma crediamo che sia uno strumento come lo è questo, a cui vanno
affiancati anche altri strumenti. Questo certamente è un fatto
anche simbolico: in Valle d'Aosta si è costituito un osservatorio
su un fenomeno riguardante la criminalità organizzata. È un fatto
certamente non di poco conto per una regione come la nostra. Da
questo punto di vista, a margine, vorrei anch'io fare una
considerazione su quanto successo oggi, in giornata, anche perché
non abbiamo potuto farlo in precedenza, ma è una considerazione del
tutto politica che poco ha a che vedere con l'osservatorio ed è il
fatto che le considerazioni che avevamo fatto il 5 di luglio
sull'inopportunità, cioè una questione politica di porre a capo del
Governo regionale una persona che rischiava di avere dei problemi
dal punto di vista giudiziario, oggi, con la richiesta di rinvio a
giudizio, sono più che confermati. Insomma, si aggiunge
preoccupazione a preoccupazione. È una questione - come detto -
politica; ad una maggioranza debole numericamente e politicamente
si aggiunge anche, come dire? una questione...aleggia su questa
maggioranza anche un problema giudiziario del proprio Presidente,
che può anche avere degli effetti che avevamo evidenziato in quel
caso sul buon nome e sull'immagine della nostra Regione. Oggi
questi aspetti sono della richiesta di rinvio a giudizio ancora più
importanti e ci fanno credere che quell'ordine del giorno avrebbe
dovuto essere votato e preso in considerazione, anche perché ci
chiediamo quando poi eventualmente...se le cose andranno avanti, si
potrà poi...vabbè, lo vedremo in seguito.
Presidente
- Grazie. Ci sono altre richieste? Possiamo
mettere in votazione? La votazione è aperta. Possiamo chiudere? La
votazione è chiusa.
Presenti: 35
Votanti: 35
Favorevoli: 35
Il Consiglio approva all'unanimità.
