Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1305 del 2 maggio 1985 - Resoconto
OGGETTO N. 1305/VIII - COMUNICAZIONI DEL PRESIDENTE DEL
CONSIGLIO.
PRESIDENTE:
Le comunicazioni del Presidente inquadrano
l'attività del Consiglio dal 18 aprile in poi.
Disegni di legge presentati:
D.L. n. 190, presentato dalla Giunta regionale in data 29 aprile
1985, concernente: "Rifinanziamento della legge regionale 1° giugno
1982, n. 12, recante la promozione di una fondazione per la
formazione professionale e per la sperimentazione agricola".
D.L. n. 191, presentato dalla Giunta regionale in data 29 aprile
1985, concernente: "Rifinanziamento delle leggi regionali 16 giugno
1978, nn. 23, 24 e 25, concernenti l'adesione della Regione ai
Consorzi Garanzia fidi tra gli artigiani, gli industriali e i
commercianti della Valle d'Aosta".
D.L. n. 192, presentato dalla Giunta regionale in data 29 aprile
1985, concernente: "Istituzione dell'Istituto Bartolomeo
Gervasone".
D.L. n. 193, presentato dalla Giunta regionale in data 29 aprile
1985, concernente: "Norme per l'inquadramento degli operatori
professionisti di 2^categoria - infermieri generici di ruolo della
Unità Sanitaria Locale della Valle d'Aosta che conseguono il
diploma di infermiere professionale".
D.L. n. 194, presentato dalla Giunta regionale in data 29 aprile
1985, concernente: "Interpretazione autentica della legge regionale
21 marzo 1969, n. 3 recante norme per i concorsi da bandire per la
nomina a posti di sanitari dipendenti da Enti locali e per i
concorsi da bandire per il conferimento di farmacie locali".
D.L. n. 195, presentato dalla Giunta regionale in data 29 aprile
1985, concernente: "Finanziamento per l'esercizio 1985, della legge
regionale 10 gennaio 1961, n. 2, concernente: "Provvidenze per
l'incremento del patrimonio alpinistico (rifugi e altre opere
alpine)".
D.L. n. 196, presentato dalla Giunta regionale in data 29 aprile
1985, concernente: "Concessione di incentivi per la realizzazione
di impianti di risalita e di connesse strutture di servizio".
P.L. n. 197, presentata dai Consiglieri del Gruppo Comunista in
data 30 aprile 1985, concernente: "Provvedimenti straordinari ed
urgenti per l'occupazione giovanile".
Disegni di leggi vistati:
D.L. n. 156, concernente: "Norme concernenti le aspettative ed i
permessi a favore dei dipendenti regionali chiamati a ricoprire
cariche elettive".
D.L. n. 157, concernente: "Acquisto di beni patrimoniali".
D.L. n. 146, concernente: "Aumento della spesa per
l'applicazione della legge regionale 28 giugno 1962, n. 13 e
successive modificazioni, recante norme per il risanamento del
bestiame in valle d'Aosta, nei riguardi della brucellosi,
tubercolosi e mastiti".
D.L. n. 147, concernente: "Contributi a favore di associazioni
di categoria e di volontariato operanti in valle d'Aosta nei
settori della Sanità, dell'Assistenza Sociale e dei Servizi
Sociali".
D.L. n. 158, concernente: "Consulta regionale per la condizione
femminile - Finanziamento del programma di attività e modificazioni
alla legge regionale 23 giugno 1983, n. 65".
D.L. n. 155, concernente: "Norme per l'esercizio delle funzioni
trasferite alla Regione Valle d'Aosta in materia di usi civici,
consorterie e promiscuità per condomini agrari e forestali".
D.L. n. 145, concernente: "Règlement de police pour la
circulation des véhicules à moteur sur le territoire de la
Région".
D.L. n. 173, concernente: "Modifiche al la legge regionale 15
dicembre 1982, n. 91, concernente il collegio dei revisori
dell'Unità Sanitaria Locale della Valle d'Aosta".
D.L. n. 179, concernente: "Concessione di medaglia commemorativa
ai reduci del la seconda guerra mondiale".
Proposta di Regolamento n. 3, concernente: "Norme generali per
la concessione di finanziamenti ad interesse agevolato a favore di
privati nel settore dell'edilizia residenziale".
Proposta di Regolamento n. 2, concernente: "Modifiche al
regolamento recante norme per la immissione al consumo in valle
d'Aosta di determinati contingenti annui di generi e merci in
esenzione fiscale".
Disegni di legge non vistati: -
Deliberazioni vistate: n. 5
Deliberazioni non vistate: -
Riunioni di Commissioni:
3^Commissione: 1
4^Commissione: 1
1^Commissione allargata ai Capi gruppo per questioni Casa da
gioco: 2
3^ Commissione allargata ai Capi gruppo per generi
contingentati: 1
PRESIDENTE:
Signori Consiglieri, ancora una volta in
apertura di seduta mi corre l'obbligo di ricordare la figura
dell'agente di Polizia Stradale, assassinato ieri a Roma da un
commando di terroristi. Si tratta di un fatto grave che va ad
aggiungersi ad altri numerosi attentati, nei quali hanno perso la
vita in questi ultimi anni numerosi appartenenti alle forze
dell'ordine. Alla famiglia dello scomparso e alla grande famiglia
delle forze dell'ordine porgiamo le più sentite condoglianze.
Profonda impressione ha suscitato nel mondo intero la scomparsa,
dopo lunga malattia, del Presidente brasiliano Tancredo Neives, che
era stato eletto a tale carica soltanto pochi mesi addietro. La sua
elezione era stata salutata da tutti gli osservatori politici con
viva simpatia e profonda soddisfazione, in quanto era coincisa con
il ritorno di questo grande Paese alla democrazia. L'augurio che
tutti i democratici del mondo si fanno in questo momento è che il
Brasile, anche dopo la scomparsa del Presidente Neives, possa
continuare sul la strada della democrazia.
Ancora una volta giungono tragiche notizie dal Libano, Paese da
anni tormentato da una sanguinosa guerra civile. Oggi, dopo il
ritiro delle truppe di occupazione israeliana, si nutrono
preoccupazioni per la comunità cristiana del Paese che, da quanto
si è potuto apprendere, è oggetto di persecuzione. L'auspicio che
il mondo libero esprime in questo momento è che il Libano, dopo
anni di violenza, possa di nuovo riconquistare il bene prezioso
della pace e della concordia.
Comunico, infine, che il Presidente della Camera dei Deputati,
Onorevole Nilde Iotti, ha assicurato il suo personale
interessamento per un sollecito iter del disegno di legge n. 1299,
concernente, tra l'altro, l'attribuzione alla Valle d'Aosta delle
competenze legislative in materia elettorale.
