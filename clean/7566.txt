Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2514 del 22 dicembre 1986 - Resoconto
OGGETTO N. 2514/VIII - SOTTOSCRIZIONE DI CAPITALE AZIONARIO
DELLA S.P.A. "CHAMOIS IMPIANTI" DI CHAMOIS.
PRESIDENTE
: Do lettura del testo della delibera:
Il Consiglio regionale
Delibera
1°) di approvare l'ulteriore sottoscrizione di capitale
azionario della S.p.A. "Chamois Impianti", per un ammontare di
spesa di L. 175.000.000 (centosettantacinquemilioni);
2°) di approvare e impegnare la spesa di L. 175.000.000
(centosettantacinquemilioni) sul capitolo 37500 del bilancio
preventivo della Regione per l'anno 1986 ("Spese per sottoscrizione
di titoli azionari di funivie e seggiovie locali e di altre
società"), che presenta la necessaria disponibilità;
3°) di stabilire che l'Assessorato alle Finanze provveda alla
liquidazione della spesa anzidetta, secondo quanto previsto
dall'art. 3 della L.R. 3.9.1971, n. 10, su conforme richiesta
dell'Assessorato al Turismo.
PRESIDENTE
: Ha chiesto di parlare l'Assessore ad interim
al Turismo, Urbanistica e Beni Culturali Fosson, ne ha facoltà.
FOSSON (D.C.):
La sottoscrizione di capitale azionario
della S.p.A. Chamois Impianti è un adeguamento a fronte di un
ulteriore versamento effettivo della quota di capitale sociale, nel
senso che la Regione è proprietaria del 35% del capitale sociale.
Essendo aumentato il versamento effettivo da parte degli altri soci
di capitale sociale, la Regione adegua la sua parte.
PRESIDENTE
: Pongo in votazione la delibera in
oggetto:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE
: I lavori del Consiglio sono terminati. Mi
permetto di augurare a tutti voi Buon Natale e soprattutto Buon
Anno.
La seduta è tolta.
L'adunanza termina alle ore 18, 43.
