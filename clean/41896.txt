Classificazione
TRASPORTI E VIABILITÀ
Trasporti



Oggetto del Consiglio n. 906 del 18 settembre 2019 - Resoconto
OGGETTO N. 906/XV - Interrogazione: "Notizie riguardanti il
piano di manutenzione delle stazioni ferroviarie della
Regione".
Rini (Presidente) -
Punto n. 15 all'ordine del giorno. La
parola all'Assessore Bertschy per la risposta.
Bertschy (AV)
- Grazie per l'interpellanza, che può avere
due modalità di risposta. Una è un po' più difensiva dicendo che le
stazioni sono di proprietà di RFI, che l'infrastruttura non ci
appartiene e che, in generale, siamo in territorio valdostano ma
non siamo proprietari di un'infrastruttura che è nazionale. Scelgo
la strada invece meno difensiva e credo che la proposta che sta
nell'interrogazione vada raccolta. È il lavoro che stiamo cercando
di fare. Non possiamo semplicemente abdicare dicendo che, non
essendo proprietari, non abbiamo possibilità di agire e di
stimolare gli interventi. Credo - come correttamente voi
sottolineate - che l'infrastruttura ferroviaria, le stazioni, ma
non solo, anche rispetto al trasporto su gomma le pensiline
piuttosto che i luoghi dove si aspetta il trasporto pubblico,
debbano essere una parte integrante della qualità dei servizi che
noi offriamo ai nostri cittadini e ai turisti. Rispetto a questo,
pur non avendo competenze dirette, non avendo un contratto da
gestire, dobbiamo sicuramente fare in modo di dare una qualità
maggiore a questi luoghi. Stiamo lavorando in questo senso. RFI ha
un suo contratto di gestione dell'infrastruttura che riguarda il
taglio dell'erba, la gestione dei servizi. Alcune stazioni, situate
nei luoghi più importanti, quelle aperte, sono state date in
comodato d'uso ai Comuni. Stiamo lavorando su un programma di
sopralluoghi con i Comuni, ma anche con RFI, per andare a rilevare
sui luoghi i problemi che ci sono, soprattutto per dare una
rinnovata operatività al lavoro che abbiamo di fronte da fare. La
ferrovia deve essere una ferrovia di qualità, non solo per quanto
riguarda la puntualità dei servizi che, anche questa, è sempre da
stimolare, ma anche per le cose che voi sottolineate.
La risposta alla domanda "
se vi sia un piano di manutenzione
in programma
" è quindi sì, RFI ha un piano di manutenzione in
programma, ma evidentemente può essere migliorato. Se vi sia un
controllo da parte nostra sulla gestione di questo programma, sì:
noi puntualmente sottolineiamo, rileviamo, scriviamo, riceviamo
anche noi da parte dell'URP piuttosto che con
mail
e servizi
diretti i piccoli e grandi malfunzionamenti che possono arrivare e
li rigiriamo con tutta l'attività che va fatta. Ultimamente abbiamo
per esempio risottolineato il problema dell'utilizzo della nuova
bigliettazione, delle nuove macchinette erogatrici, i cui biglietti
inseriti ancora oggi danno qualche problema. Pertanto sì, c'è un
programma, ma questo programma deve essere reso più efficiente. Coi
comuni faremo poi questi sopralluoghi per farli sentire un po' più
parte integrante del servizio. Mi permetto di sottolineare che in
questo senso, come Comune di Hône, a suo tempo qualche cosa avevamo
fatto. L'ambizione è che un po' tutti si vada nella direzione di
offrire sempre più qualità in questi luoghi e in questi momenti
importanti della giornata.
Seconda domanda: "
se questo Governo abbia già sollecitato RFI
per i numerosi disservizi
". Sì, possiamo offrirgli la grande
rispondenza che c'è, però bisogna passare da un piano di
segnalazione ad effetti più pratici e concreti e bisogna vedere
effettivamente risultati migliori di quelli che in certe situazioni
viviamo. Nelle risorse che sono state messe a disposizione
dell'ammodernamento del servizio ci sono anche lavori, investimenti
che riguarderanno gli interventi riguardanti la mobilità delle
persone con disabilità. È chiaro che sono interventi molto
importanti e ci vorrà del tempo. Per adesso cerchiamo di migliorare
la qualità generale dei servizi e dei luoghi, la manutenzione, il
decoro e l'efficienza dei servizi essenziali come quella dei
servizi igienici.
Ho l'occasione per raccogliere la vostra sollecitazione, per
continuare il lavoro che stiamo facendo, e per dare corso, nel mese
di ottobre, ad una serie di sopralluoghi puntuali insieme a RFI e
ai Comuni per effettuare degli interventi che sono sicuramente
utili a tutti.
Presidente -
La parola alla collega Nasso per la
replica.
Nasso (M5S)
- La ringrazio per la risposta, Assessore, mi
sono segnata anche qualche appunto.
Innanzitutto, è una dovuta premessa sottolineare che di questi
tempi chi sceglie di prendere il treno per andare al lavoro o a
studiare, eccetera, è quasi da considerare un eroe, visto tutto
quello che sappiamo - non mi dilungo, ho poco tempo - e se i luoghi
sono anche angusti, sono poco confortevoli, sono sporchi, ci sono
tante cose rotte che non funzionano, credo che sia anche un
pezzetto più brutto da accettare. So bene - infatti l'avevo anche
scritto nella mia iniziativa - che è compito di RFI, che è
un'infrastruttura nazionale; però, come dice lei, è anche compito
nostro sollecitare e segnalare tutto quello che non funziona.
Quando ho scritto questa interrogazione ero già conoscenza di
questi disservizi perché li avevo visti io stessa e non ho
menzionato stazioni, ma faccio un esempio fra tanti: nella stazione
di Pont-Saint-Martin c'è davvero un grande disagio. Tra l'altro è
anche una stazione simbolica, perché è l'ultima stazione della
Regione, verosimilmente ci passano dei turisti per venire qui e
dunque è davvero anche un brutto biglietto da visita. Il
sottopassaggio è pieno di muri che cascano a pezzi, è anche quasi
una questione di sicurezza.
Lei mi ha mi ha detto che si sta lavorando; per carità, è sempre
una bella frase, ma bisogna anche capire come, quando e il tempo.
Mi ha parlato di ottobre e io me lo segno. Se ad ottobre ci sarà un
giro di sopralluoghi, ben venga, controllerò affinché quello che
lei mi ha detto sia vero, perché non è tollerabile - non è una
minaccia, ci mancherebbe - che alcune situazioni siano proprio in
uno stato di abbandono tale in una regione come la nostra, in cui
già proprio il treno non è il nostro fiore all'occhiello come
spostamento. Concludo la mia replica dicendo che il sollecito a RFI
forse va fatto con più forza, affinché tutto prenda poi piede.
