Classificazione
ATTIVITÀ CULTURALI



Oggetto del Consiglio n. 2892 del 26 luglio 2017 - Resoconto
OGGETTO N. 2892/XIV - Interrogazione: "Criteri per
l'affidamento degli incarichi riguardanti la realizzazione del
programma di Châteaux en musique e Caffè letterari".
Rosset (Presidente) -
Con 29 Consiglieri presenti
possiamo riprendere i lavori. Considerato che è rientrato
l'Assessore alla pubblica istruzione, ripartiamo dal punto n. 8
dell'ordine del giorno. Ha chiesto la parola l'Assessore Certan, ne
ha facoltà.
Certan (ALPE) -
Bonjour à tous. Merci au Président du
Conseil et à la Conférence des Chefs des groupes pour avoir accepté
de renvoyer mon intervention.
Collègues Guichardaz et Cretier, pour ce qui est de votre
question sulla rassegna
Châteaux en musique
, che è la
tradizionale rassegna musicale con cadenza settimanale proposta
dall'Assessorato dell'istruzione e cultura nei mesi di luglio e
agosto e che fino al 30 agosto propone ogni mercoledì nei castelli
eventi finalizzati alla valorizzazione dei castelli nella nostra
regione, quest'anno è stata organizzata in accordo con
l'Assessorato del turismo e include anche gli appuntamenti dei
Caffè letterari
, tradizionali appuntamenti coordinati e
proposti dall'
Office régional du tourisme
. La deliberazione
n. 777 del giugno 2017, che approvava la rassegna Châteaux en
musique, definiva anche la possibilità di eventuali supporti di
consulenza per l'organizzazione e la programmazione.
Visti i tempi ristretti per la definizione della programmazione
artistica dei concerti musicali, non è stato affidato alcun
incarico di direzione artistica, ma l'Assessorato istruzione e
cultura si è avvalso della collaborazione e disponibilità
dell'Istituto musicale pareggiato della Valle d'Aosta per
l'individuazione di concerti che avessero come tema dominante
quello della musica antica e idonea alle cornici architettoniche e
agli scenari artistici di grande pregio come quello dei nostri
castelli. Gli uffici del Dipartimento Soprintendenza per i beni e
le attività culturali, a cui compete l'organizzazione dell'intera
manifestazione, hanno quindi definito, in accordo con il
Conservatoire
, un calendario prettamente classico in cui si
è voluto dare rilievo anche ai giovani talenti provenienti dal
Conservatorio stesso, quali: il musicista Valentin Lleshi, chitarra
solo, e il duo di percussioni Christian Chouquer e Andrea
Dejeronimis.
Per quanto riguarda i caffè letterari, che ripeto essere stati
organizzati dall'Office du tourisme e la cui risposta naturalmente
proviene dall'Assessorato del turismo, e per i quali rispondiamo io
e il collega Restano in modo congiunto, diciamo che sono magici
quest'anno poiché avevano questo tema: "La magia e l'arte
dell'impossibile", sono un progetto inserito nel piano operativo
annuale nell'Office régional du tourisme approvato dalla Giunta
regionale. Nel rispetto dei principi di pubblicità, trasparenza e
imparzialità previsti dal Codice dei contratti pubblici, l'Office
régional du tourisme ci ha comunicato che ha pubblicato specifico
avviso nella sezione "avvisi" del sito istituzionale dell'Office
régional du tourisme. Per la manifestazione "Estate magica in Valle
d'Aosta" è pervenuta la proposta di
Master of Magic
tramite
la società Loop Media Network S.r.l. di Torino, a cui è stata
affidata l'organizzazione degli eventi legati alla magia, tra i
quali ci sono due Caffè letterari che hanno un costo complessivo di
? 5.600, più IVA. La parte logistica, disponibilità di castelli e
location
e relativa gestione burocratica dei permessi e
della sicurezza è stata effettuata dall'Assessorato dell'istruzione
e cultura. Non è stata affidata alcuna direzione artistica per i
Caffè letterari da parte dell'Office du tourisme.
Per quanto riguarda invece la domanda n. 2 in cui si chiede di
entrare nel dettaglio dei costi, il costo organizzativo della
rassegna Châteaux en musique ammonta complessivamente ad ? 60.832,
per un totale di ? 54.000, approvati con deliberazione della Giunta
regionale n. 777 di giugno 2017, a cui si somma la spesa di ? 6.832
per i Caffè letterari organizzati dall'Office régional du tourisme,
che è la cifra di prima più IVA. La rassegna rientra nel progetto
di eccellenza denominato "Esperienze innovative di turismo
culturale, residenze reali, ville, castelli e giardini storici",
promosso dal Ministero dei beni e delle attività culturali e del
turismo. Concepita come calendario unico di incontri ed eventi di
valorizzazione dei castelli proposti in sinergia tra l'Assessorato
della cultura con l'Office régional du tourisme, la rassegna
infatti risponde alle finalità proprie del progetto che consistono
nella promozione e commercializzazione di residenze, ville,
castelli e giardini storici, anche ai fini dell'attrazione di
percorsi ed eventi tematici (arte, musica e cultura). Gran parte
della spesa di organizzazione della rassegna trova copertura sui
fondi - come le dicevo - stanziati nell'ambito di tale progetto dal
Ministero dei beni e delle attività culturali e del turismo (? 36
mila), mentre la restante parte di euro 18 mila grava sui fondi di
gestione dell'Assessorato dell'istruzione e cultura e del bilancio
dell'Office régional du tourisme per la parte dei due Caffè
letterari, pari a ? 6.832.
In relazione al costo dei singoli eventi, gli uffici della
Soprintendenza per i beni e le attività culturali hanno provveduto
ad acquisire per le agenzie di intermediazione di seguito elencate
le prestazioni artistiche relative a nove concerti previsti nella
rassegna e un appuntamento dei Caffè letterari per una spesa
complessiva di ? 12.675: Agenzia Musica e Muse di Aosta, consort di
flauti dolci del 5 luglio presso il Castello di Verrès, cachet
?
1.496, IVA compresa; duo Impérial Joël e Gilbert,
19 luglio 2017 presso il Castello Savoia di Gressoney-Saint-Jean,
cachet ? 1.320, IVA compresa; consort di ottoni Valle d'Aosta 9
agosto 2017 presso il Castello di Cly, cachet ? 1.100 euro, IVA
compresa; Accademia veneziana, 16 agosto 2017 presso il Castello di
Sarre, cachet ? 1.122, IVA compresa; Alessandra Gardini (soprano) e
Mikari Shibukawa (arpa doppia) 30 agosto 2017 presso il Castello di
Introd, cachet ? 847, IVA compresa; Agenzia Associazione Quartetto
Lyskamm di Milano, 2 agosto 2017 presso il Castello di Sarre,
cachet ? 2.200, IVA compresa; Agenzia Doc Servizi società
cooperativa di Verona: consort di tromboni, 23 agosto 2017 presso
il Castello di Issogne, cachet ? 1.540, IVA compresa; Agenzia Wow
S.r.l. di Torino, Caffè letterari con la partecipazione di Arturo
Brachetti, 7 agosto presso il Tour de Villa di Gressan, cachet ?
3.050, IVA compresa. A questi si aggiungono i due appuntamenti
individuati dall'Office régional du tourisme venerdì 21 luglio ore
17:00: Gabry Ponte, Castello Gamba di Châtillon, e martedì 25
luglio, ore 17:00 Raoul Cremona, Castello di Passerin d'Entrèves di
Saint-Christophe, per un totale di ? 6.832, IVA compresa.
In due appuntamenti: il 12 luglio presso il Castello Sarriod de
La Tour e il 26 luglio presso il Castello di Issogne si sono tenuti
i concerti di artisti provenienti dal
Conservatoire
, per i
quali non è stato riconosciuto alcun cachet, perché rientrano nella
collaborazione degli artisti del Conservatoire che si mettono a
disposizione per gli interventi sul territorio. I restanti corsi
organizzativi non sono imputabili ai singoli eventi, ma a tutta la
rassegna nella sua complessità e riguardano le seguenti tipologie
di servizio: progetto grafico, stampa di materiale promozionale,
affissione e distribuzione di materiale di comunicazione, spese di
ospitalità e rimborsi viaggi, realizzazione segnaletica,
totem
e materiale vario di comunicazione, servizio
fotografico dei concerti, diritti SIAE, noleggi palchi, compreso
montaggio e smontaggio, integrazione illuminazione dei percorsi,
servizi tecnici di amplificazione e illuminazione, per una spesa
complessiva di ? 41.325.
Per la rassegna Châteaux en musique e per i Caffè letterari non
sono intervenuti né
sponsor
, né patrocinatori al di fuori
del finanziamento ministeriale. Vi è il pagamento del biglietto per
l'entrata al castello e sono comprese le visite guidate alle 18:00
e alle 21:00. Quest'anno non vi è stata l'organizzazione di
aperitivi o rinfreschi.
Dalle ore 15:40 assume la presidenza il Vicepresidente
Fosson
.
Fosson (Presidente) -
Ha chiesto la parola il Consigliere
Guichardaz, ne ha facoltà.
Guichardaz (PD-SIN.VDA) -
Grazie per i dati. Le chiedo
gentilmente se me li può consegnare per iscritto perché ho provato
a segnarmi un po' di cose ma... Mi sfugge solo relativamente alla
questione della mancanza della direzione artistica, che lei ha
attribuito al fatto che la manifestazione è stata organizzata in
tempi ristretti, siccome la delibera n. 777 che ha citato prevedeva
un supporto di consulenza artistica per l'elaborazione dei
programmi, poi lei non li ha confermati...quindi praticamente
questa parte rientra nella consulenza o comunque nel supporto da
parte del
Conservatoire
a titolo gratuito? E neanche i
servizi degustazione enogastronomica quindi sono stati
organizzati?
(interruzione dell'Assessore Certan, fuori microfono)
...va bene, grazie.
