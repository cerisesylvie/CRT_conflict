Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2620 del 23 ottobre 1991 - Resoconto
OGGETTO N. 2620/IX Criteri per la predisposizione del
bilancio di previsione per il 1992.
(Reiezione di
mozione).
Presidente
Do lettura della mozione presentata dal
Consigliere Riccarand:
Mozione E' ormai a noto a tutti che l'I.V.A. da importazione
(che dall'inizio degli anni '80 ad oggi ha rappresentato la voce
più grossa delle Entrate del Bilancio regionale) e destinata a
ridursi drasticamente nei prossimi anni per effetto della
realizzazione del Mercato Unico Europeo.
Questa consapevolezza (presente da tempo in alcune forze
politiche, è diventata più recentemente un dato riconosciuto da
tutti) impone una particolare cautela nel l'utilizzazione delle
entrate dell'I.V.A. da importazione.
Appare, quindi, opportuno che nella predisposizione del Bilancio
di pre-visione per il 1992 e del Bilancio triennale 1992-1994 si
adottino accor-gimenti in grado di evidenziare l'apporto reale
all'Entrata dell'I.V.A. da importazione e la sua utilizzazione
inviata nella parte Spesa.
Pertanto, il Consiglio regionale della Valle d'Aosta
delibera
di impegnare la Giunta regionale ad attenersi ai seguenti
criteri della predisposizione del Bilancio di previsione per il
1992 e per il triennio 1992-1394:
1) nella Parte entrate distinguere, mediante due distinti
capitoli, le entrate dell'I.V.A. da importazione da quelle
dell'I.V.A.;
2) nella Parte spesa, utilizzare i proventi dell'I.V.A. da
importazione solo per capitoli concernenti spese di investimenti ed
indicando in un apposito allegato l'elenco di tali capitoli.
Presidente
Ha chiesto di illustrare la mozione il
Consigliere Riccarand, ne ha facoltà.
Riccarand (VA)
Credo che l'argomento posto da
questa mozione, che era già importante ed attuale nei mesi scorsi
quando era stata presentata (la presentazione risale all'estate del
1991, anche se non è mai stata discussa dal Consiglio), diventi
ancora più importante dopo i recenti avvenimenti alla Camera dei
Deputati, che hanno affrontato questo nodo dell'IVA da importazione
attraverso l'ormai noto emendamento presentato da alcuni
parlamentari di vari Gruppi, che hanno chiesto la soppressione
dell'IVA da importazione per quanto riguarda gli introiti della
Regione Valle d'Aosta. E' questo un ulteriore elemento che ci deve
spingere a valutare con molta attenzione questo argomento ed a
prendere una posizione da parte di questo Consiglio, che sia
innovativa rispetto a quanto è successo finora.
Nell'illustrare la mozione partirei da alcuni dati, su cosa ha
rappresentato l'IVA da importazione per il bilancio della Regione
Valle d'Aosta. Nel decennio 1981-1990, cioè da quanto è stato
approvato un nuovo ordinamento finanziario della Regione Valle
d'Aosta fino allo scorso anno compreso, la quota di spettanza della
Regione sull'IVA da importazione riscossa all'autoporto di Pollein
e incassata dalla Regione (parlo dei 9/10 incassati dalla Regione)
ha ammontato complessivamente a 2780 miliardi, con una crescita
progressiva dai 147 miliardi del 1981 (primo anno di assegnazione)
a 381 miliardi del 1990. Non ho i dati aggiornati complessivamente
sul 1991, ma credo che siamo sui livelli dello scorso anno. Quindi
si tratta di una quota molto importante, sappiamo che l'IVA da
importazione rappresenta la più alta entrata del bilancio della
Regione Valle d'Aosta, quindi è un provento che deve essere seguito
con cura ed utilizzato con molta circospezione, proprio per la
entità della cifra rappresentata dall'IVA da importazione.
Sappiamo tutti che questa entrata è una entrata a rischio, non
solo ma ormai possiamo tranquillamente affermare che è una entrata
a termine, nel senso che sono in atto una serie di modificazioni
che comporteranno una riduzione fortissima di questa entrata per la
Valle d'Aosta: non scomparirà l'introito da IVA da importazione, ma
è destinato nell'arco di pochi anni a ridimensionarsi in modo
drastico.
Il motivo principale per cui questo ridimensionamento avverrà
non è legato tanto a scelte possibili da parte dello Stato italiano
nei rapporti con la Regione, ma è legato al processo di
unificazione dell'Europa e alla creazione del Mercato Unico
Europeo. Sappiamo che il Mercato Unico Europeo farà un passo avanti
sostanziale con il primo gennaio 1993, a partire da quella data
scompariranno le dogane interne fra i paesi che costituiscono la
comunità economica europea, scomparirà il concetto di importazione
fra i paesi CEE, quindi tutta la materia verrà affrontata in modo
diverso.
Ormai queste sono notizie note e scontate, leggo comunque dalla
rivista "Il fisco" del maggio 1991: "La soppressione delle
frontiere fiscali fra i paesi della CEE comporta necessariamente
l'abolizione delle nozioni di esportazione e di importazione,
relativamente agli scambi posti in essere nell'ambito dei paesi
comunitari. Dopo detta soppressione si avrà infatti esportazione
solo quando i beni verranno spediti o trasportati verso paesi
terzi, e importazione quando i beni provenienti dai paesi terzi
saranno introdotti all'interno della cinta doganale comunitaria.
Conseguenza di ciò sarà l'applicazione del regime di tassazione
all'origine".
La creazione del Mercato Unico trasferisce l'IVA alla fase
iniziale e non più alla fase di destinazione. E' chiaro che questo
processo di creazione del Mercato Unico Europeo, con tutti i
problemi che comporta, pone una serie di problemi tecnici che
devono essere risolti, di allineamento di aliquote IVA, di camere
di compensazione fra i vari stati membri, per cui è prevista fin
d'ora una fase transitoria di alcuni anni (si dice fino al 1996),
in cui saranno consentite delle deroghe alla tassazione di origine,
per cui alcuni prodotti potranno continuare a pagare l'IVA a
destinazione. Questo però riguarderà solo alcuni prodotti e non
tutte le merci.
Leggo ancora da questa rivista specializzata: "In presenza degli
anzidetti impedimenti, è stato ormai deciso che a decorrere dal
primo gennaio 1993 troverà applicazione un regime transitorio con
il quale saranno introdotte numerose deroghe al sistema di
tassazione all'origine, ferma restando bene inteso l'abolizione
delle frontiere fiscali".
Nello stesso tempo però ci sarà un intervento sulle aliquote
IVA, ed è già stato deciso l'allineamento delle aliquote IVA di
tutti i paesi CEE su due fasce molto più ristrette delle attuali.
Faccio un solo esempio: l'aliquota IVA per quanto riguarda le carni
bovine e suine, che attualmente è del 19 per cento, verrà ridotta
al 7 per cento. Già solo questo dato, siccome sappiamo qual è
l'incidenza che sugli introiti dell'IVA da importazione
all'autoporto di Pollein ha l'IVA sulle carni bovine e suine, può
darci una idea di quelle che sono le trasformazioni in atto e quali
saranno le conseguenze di questo fenomeno.
Quindi abbiamo di fronte nell'arco di pochi anni una prospettiva
di una scomparsa totale dell'IVA da importazione per i prodotti
provenienti dai paesi CEE e di una sopravvivenza soltanto della
importazione da paesi terzi. Già adesso è in atto e si accentuerà
nella fase transitoria un processo per cui è sempre più divaricato
il rapporto fra i camions che passano attraverso la Regione Valle
d'Aosta, che transitano attraverso il tunnel del Monte Bianco e il
tunnel del Gran S.Bernardo, e quelli che fanno sdoganamento
all'autoporto di Pollein. I TIR che fanno operazione di
sdoganamento sono 55-60mila all'anno contro i 750-800mila all'anno
che transitano attraverso il tunnel del Monte Bianco, e poi c'è
un'altra quota che passa attraverso il tunnel del Gran S.Bernardo.
Già questo ci dà l'idea di una sproporzione spaventosa fra quello
che è il livello di traffico, che questo comporta a livello di
inquinamento, di pericoli, di costi per le infrastrutture, e invece
la fascia molto stretta di TIR che fanno operazioni di sdoganamento
e che riversano poi una quota delle entrate nelle casse della
Regione, quota e fascia di TIR che è destinata a ridursi
ulteriormente nell'arco dei prossimi anni e a quasi azzerarsi sul
lungo periodo.
Quindi credo che il problema sia molto serio. Ho sentito nei
mesi scorsi che di fronte al fatto che veniva riproposto questo
tema, veniva data una risposta abbastanza superficiale di questo
tenore: non dobbiamo preoccuparci, perché sappiamo che questa
entrata è destinata a scomparire, ma lo stato italiano dovrà darci
qualcosa in cambio.
Credo che questo ragionamento non indica una eventualità né
molto probabile, né a mio avviso giustificata. Non è molto
probabile, perché la dimostrazione l'abbiamo in quello che è
successo nelle settimane scorse. Ormai sappiamo che questa IVA da
importazione, riscossa dalla Regione Valle d'Aosta, e che poi è
stata estesa con provvedimenti legislativi più recenti anche alla
Regione Trentino Alto Adige, ripartita in quote fra le due province
autonome, è sotto l'attenzione di tutti quelli che esaminano il
bilancio dello Stato, e non è solo l'emendamento Usellini che ha
sollevato questo problema; ricorderemo tutti in questo Consiglio
che nel 1988 c'è stata la commissione Giarda, commissione sulla
spesa pubblica, che fece un'analisi approfondita del rapporto fra
regioni a statuto speciale e regioni a statuto ordinario, degli
ordinamenti finanziari, della ripartizione delle quote,
soffermandosi anche sul concetto IVA da importazione, e la
conclusione di questa commissione credo sia conosciuta, perché poi
ci furono dei dati ufficiali. La commissione Giarda concludeva le
sue valutazioni dicendo: "E' in ogni caso da ritenere auspicabile
un intervento urgente sulla normativa finanziaria della Regione
Valle d'Aosta, che ha dato luogo al più vistoso caso di
sperequazione, per ridurre le quote di compartecipazione ai tributi
erariali dagli attuali eccessivi 9/10 e per sopperire la
partecipazione della Regione stessa al gettito dell'IVA sulle merci
importate, transitanti dalle dogane valdostane".
Questo è un documento del 1988, sappiamo anche che su questa
base l'On. Amato, allora vicepresidente del Consiglio e anche
ministro del tesoro, propose pari pari queste cose nella legge
finanziaria del 1989, e ci furono le solite trattative e i soliti
interventi, per cui alla fine il riparto fiscale non venne toccato,
ma vennero tagliati dei finanziamenti alla Regione sui fondi di
settore agricoltura, trasporti eccetera, secondo la linea che poi è
proseguita negli anni successivi.
La vicenda recente dell'emendamento presentato dall'On.
Usellini, e in commissione dai capigruppo del PSI, dal
ministro-ombra del PDS, Visco, e da un liberale, non scopre niente
di nuovo ma si inserisce in un filone che ormai è consolidato nei
tecnici e nei politici che seguono più attentamente le finanze
dello stato, e che dal punto di vista di chi si pone di fronte ad
un problema di deficit dello stato non può che affrontare questo
nodo rappresentato dall'IVA da importazione della Valle d'Aosta,
che rappresenta un fatto anomalo all'interno dell'ordinamento
finanziario.
Di fronte a questa situazione, quando ci sono concrete minacce
di un intervento per scelta politica di taglio sull'IVA da
importazione, ancora prima che questa venga falcidiata dal processo
di unificazione europea, pensare che automaticamente lo stato possa
con un altro tipo di intervento attribuire alla Regione Valle
d'Aosta 400 miliardi all'anno in sostituzione di questa imposta, io
lo ritengo abbastanza poco probabile e da tutta una serie di
ragionamenti, se vogliamo farli dal punto di vista della onestà
intellettuale, non possiamo che convenire che questo provvedimento
non è neppure giustificabile e richiedibile.
Allora bisogna pensare ad un futuro, in cui avremo una
dimensione diversa del bilancio regionale, oppure possiamo
continuare ad avere questa dimensione del bilancio regionale, ma è
chiaro che la Regione Valle d'Aosta deve preoccuparsi di fare una
politica della entrata, che non ha mai fatto, e deve preoccuparsi
di gestire una politica della spesa diversa.
Qui allora casca la questione della mozione. Da anni, non da
oggi, abbiamo fatto presente questa situazione, poniamo con forza
il problema di gestire l'entrata dell'IVA da importazione come una
entrata straordinaria, eccezionale, a termine, destinata a
contrarsi ferocemente e quindi da usarla non per la ordinaria
amministrazione, ma come capitolo a sé nella entrata e come
destinazione finalizzata nella spesa. Cosa vuol dire questo? Che
quegli introiti non devono mai andare a finire nella spesa
corrente, ma devono essere usati solo per interventi straordinari
mirati, in grado di produrre lavoro, ricchezza, produzione e
solidità economica locale, che è poi quella da cui possono
scaturire quelle quote dell'IVA che domani rimarranno in Regione
perché sono frutto della produzione e della ricchezza locale.
Questo a noi sembra un discorso responsabile, corretto, che guarda
lontano, che non va a rivendicare assistenzialismi finanziari, che
si pone correttamente il problema di una autonomia economica della
nostra Regione. E' un discorso che avevamo già fatto in passato e
lo riproponiamo con forza.
Del resto devo dire che non è solo il nostro Gruppo politico che
ha posto questo problema; in passato, il PCI ha fatto questa stessa
proposta, non solo ma nel programma di legislatura 1988-1993 (e lo
rileggo perché mi sembra importante) c'è una precisa proposta in
questo senso, quindi mi aspetto che il PDS prenda una posizione in
Consiglio coerente rispetto a questa impostazione programmatica che
è stata presentata agli elettori. Leggo dalla proposta
programmatica del PCI: "Utilizzo mirato dei proventi straordinari.
Il terzo punto cardine per un programma innovatore riguarda l'uso
dei proventi straordinari derivanti dal prelievo dell'IVA sulle
merci in transito. La Giunta regionale sta iniettando queste
risorse nel bilancio ordinario, sostenendo in modo artificiale una
economia che viene drogata, per rimanere al parallelo con il corpo
umano, disegnato in occasione della discussione sul bilancio di
previsione 1988. Una economia che rischia pertanto il collasso per
overdose da un momento all'altro e tra pochi anni una drammatica
crisi di astinenza. Noi comunisti abbiamo proposto e proponiamo di
considerare queste risorse extrabilancio, da destinare a pochi e
ben mirati progetti di modernizzazione della nostra Regione, per
creare le condizioni affinché una parte di ricchezza che oggi
transita attraverso la Valle d'Aosta e sulla quale tratteniamo
l'IVA possa venire prodotta in Valle".
Qui siamo al di là della politica, qui siamo semplicemente alla
onestà intellettuale, siamo alla responsabilità rispetto al futuro
che ogni amministratore deve avere. Se non si fa questo tipo di
discorso, ci si vuole chiudere gli occhi di fronte alla realtà e
non si vuole operare seriamente rispetto al futuro.
Noi riproponiamo con forza questa questione, ci auguriamo che il
Consiglio regionale voglia cogliere questo tipo di impostazione,
che fin dal prossimo bilancio di previsione per il 1992, che poi è
un bilancio triennale che si proietterà fino al 1994, sia prevista
questa impostazione nuova; so che non sarà indolore per la gestione
del bilancio ma è necessaria. Sappiamo che ci sono previsioni di un
aumento dell'organico regionale, nuove assunzioni, si parla di 400
nuove assunzioni, ci sono espansioni di spese, dobbiamo vedere se
tutto questo è sopportabile da parte di un bilancio regionale in un
arco di tempo lungo, non solo nella contingenza, non solo nei mesi
successivi, non solo da qui fino alle elezioni regionali del 1993,
perché se ragioniamo solo in quei termini facciamo un pessimo
servizio alla comunità.
Nel concludere, vorrei fare una piccola osservazione, che non è
direttamente attinente alla questione della gestione nel bilancio
dell'IVA da importazione, che è il tema della mozione, ma rispetto
alla questione discussa in parlamento, emendamento Usellini
eccetera. Noi abbiamo sempre detto apertamente che ritenevamo
discutibile l'entità della quota dell'IVA da importazione destinata
alla Regione; abbiamo sempre detto che mentre ritenevamo giusto che
una quota dell'IVA da importazione finisse nelle casse della
Regione, perché la Regione comunque sopporta un disagio reale per
il transito delle merci, per tutta una serie di questioni poste dal
traffico dei TIR, ci sembrava difficilmente giustificabile fin
dalla legge del 1981 questa quota dei 9/10 non trattandosi di
lavoro locale, di merci destinate in loco. In questo senso è
totalmente diverso il caso della Sardegna, in cui l'entità dell'IVA
da importazione è notevolmente diversa e arrivano nell'isola
soltanto le merci effettivamente destinate all'isola. Comunque, al
di là di questo però abbiamo sempre detto che su queste cose
bisognava intervenire in modo coerente rispetto alle competenze e
alle garanzie statutarie; quindi certamente dal punto di vista
della correttezza dei rapporti non possiamo condividere che in
questo caso, come in altri, si intervenga con delle modificazioni
legislative frutto di atti unilaterali, frutto di scelte non
concordate di intesa, che si collocano al di fuori delle
prerogative statutarie e delle norme statutarie che regolano il
rapporto finanziario fra Stato e Regione. Al di là della
scorrettezza del comportamento, comunque il problema rimane e
sarebbe auspicabile che la Regione fosse lei ad aprire una
trattativa con lo Stato, per arrivare a rafforzare il nostro
ordinamento finanziario, ma senza insistere rispetto ad un discorso
di 9/10 sull'IVA da importazione, che a mio avviso non ha molte
giustificazioni e soprattutto non ha prospettive rispetto
all'avvenire.
Ripeto, questa è una osservazione che è piuttosto marginale
rispetto al problema posto dalla mozione, che riguarda l'uso di
questa risorsa, che è destinata a scomparire in gran parte e che
dobbiamo usare in modo diverso da quello che è avvenuto finora.
Presidente
E' aperta la discussione generale. Chi
chiede di intervenire? Se nessuno chiede la parola, dichiaro chiusa
la discussione generale.
Ha chiesto di parlare l'Assessore alle Finanze Lavoyer, ne ha
facoltà.
Lavoyer (ADP)
Ripeterò sostanzialmente quanto ho
già dichiarato rispondendo al Consigliere Riccarand su questo
argomento in sede di discussione del bilancio consuntivo del 1990.
In proposito ritengo perciò opportuno fare presente che nel passato
si è evitato di distinguere il gettito della IVA da importazione da
quella riscossa per le normali operazioni imponibili per le
seguenti ragioni: la legge di contabilità stabilisce che le entrate
siano ripartite in categorie a seconda della natura del cespite e
in capitoli a seconda dell'oggetto. E' fuori da ogni dubbio il
fatto che l'oggetto del tributo è unico, in quanto si tratta di una
imposta avente unica radice. Non è possibile ipotizzare una
ripartizione della entrata a seconda dell'ufficio che ha riscosso
il tributo, perché in tal caso si dovrebbe procedere ad una
spaccatura di tanti altri capitoli nella parte entrata. La legge di
contabilità non consente per la parte entrata, a differenza della
parte spesa del bilancio, di articolare il capitolo a seconda delle
varie attività aventi unico oggetto.
Una seconda motivazione è di ordine più politico, in quanto si è
inteso dare alle entrate una organizzazione complessiva, evitando
eccessive spaccature che potevano portare a distorte riflessioni
circa l'ammontare dei trasferimenti da parte dello Stato alla
Regione. E' difficile far capire che la legge di riparto fiscale ha
conferito alla Regione le risorse necessarie per far fronte alle
competenze assegnate con lo statuto speciale.
Il commento generalizzato circa l'ammontare delle entrate è
costruito sulla base del rapporto risorse-popolazione, per cui ne è
nata una distorta immagine della Valle d'Aosta.
E' necessario ancora ricordare che, a richiesta della
opposizione consiliare, il dato dell'IVA da importazione è stato
comunicato in più riprese, disattendendo così il principio di
unitarietà delle entrate. In proposito si era ritenuto opportuno
elaborare uno studio per documentare la particolare situazione
della Valle d'Aosta, che si trova ad espletare funzioni tipiche
delle Province e dello Stato, fra le altre la Prefettura,
utilizzando i fondi provenienti dal riparto fiscale. La conclusione
di allora fu quella di sostenere che alla Valle d'Aosta vengono
trasferiti i 9/10 delle imposte, ma che oltre 3/10 vengono
assorbiti per il soddisfacimento delle predette funzioni
provinciali e statali.
Giova infine ricordare che anche ad altre Regioni o Province a
statuto differenziato è stata attribuita una quota del gettito
dell'IVA da importazione, e il dato non trova un riscontro così
puntuale in bilancio di detti enti, come richiede il Consigliere
Riccarand.
In merito poi alla possibile perdita della entrata dell'IVA da
importazione dopo il 1993, dopo l'abbattimento delle barriere
doganali, si ritiene che lo Stato debba provvedere con altre somme
sostitutive a fornire la Regione delle risorse necessarie alle
proprie attività, e ciò in analogia a quanto praticato per le
province di Trento e Bolzano. Infatti la recente legge di revisione
dell'ordinamento finanziario della Regione Trentino Alto Adige ha
espressamente previsto che in caso di modificazioni del sistema
tributario, anche in relazione alla armonizzazione con il regime
fiscale della CEE, si debba provvedere con entrate sostitutive.
Infine l'obbligo di destinare le entrate da IVA da importazione
a spese in conto capitale con apposito documento allegato al
bilancio, costituisce un modo eccessivamente rigido di fare
amministrazione, quindi anche tale richiesta del Consigliere
Riccarand sarebbe da respingere.
Per queste motivazioni la maggioranza dichiara la sua astensione
sulla mozione proposta.
Presidente
Ha chiesto di parlare il Consigliere
Rollandin, per dichiarazione di voto, ne ha facoltà.
Rollandin (UV)
Je croyais que sur ce thème il y
avait d'autres interventions, par conséquent on n'a pas eu la
possibilité de faire le débat qui aurait été utile. Tout de même
sur ce thème on y reviendra au moment du débat sur le budget
régional, comme d'habitude, et surtout lorsqu'il y aura des
éclaircissements sur les initiatives qui ont été prises dans ces
derniers temps à propos de la réduction des 9/10.
C'est vrai qu'il y a déjà eu dans le temps des tentatives de
réduire le contenu de la loi 690 concernant les recettes
régionales; à ce sujet, si on a écouté avec attention les
observations qui avaient été faites de la part de certaines
commissions parlementaires pour ce qui est du problème des régions
à statut spécial, ce qu'on ne veut pas rappeler c'est qu'en même
temps il y a des conditions de dépense différentes. Je m'attendais
qu'il y ait une intervention qui puisse être équilibrée, à la suite
des études qui avaient été faites de la part de l'Administration
régionale et présentées comme annexe au budget, et surtout
présentées au moment où il y avait eu de la part du Gouvernement
national l'intention de réduire les 9/10, pour dire que, au
contraire, à présent (je me réfère en 1989) les 5/10 étaient liés à
des dépenses qui étaient au delà des dépenses ordinaires pour les
autres régions à statut ordinaire.
Tout cela c'est bien de le rappeler aujourd'hui, même si c'est
important de dire que au niveau de l'IVA d'autres régions ont sans
doute eu des garanties différentes; c'est dans ce sens que ce
serait intéressant qu'il y ait une modification par la suite qui
aille dans le même sens. Si par hasard vont être réduites les
recettes de la TVA, ce serait important qu'il n'y ait pas pour ce
qui est du budget régional des conditions défavorables pour notre
Région.
En même temps ce sera intéressant de suivre ce qui se passe pour
les différentes initiatives, au delà de l'amendement qui a été
présenté, qui est un peu la conséquence du fait qu'on a présenté
l'accord avec la Mercedes, qui allait donner certaines recettes à
l'Administration régionale. Il est évident que, au moment où on va
lire sur la presse 1000 milliards, l'impact est important et il
faut comprendre quelle est l'attitude de certaines régions par
rapport à ce qui se passe dans notre milieu.
Il est important que, et là j'espère que de la part de
l'Assesseur aux Finances il y ait l'attention nécessaire, au moment
de la présentation du budget il y ait la possibilité de voir les
conséquences des augmentations qui ont été faites dans ces derniers
deux ans par rapport aux recettes de la TVA, afin qu'il y ait la
possibilité de mieux saisir la solution définitive au problème de
l'IVA pour notre Région, autrement on risque chaque fois de donner
à l'extérieur l'impression d'être une région avec trop d'argent, ce
qui n'est pas vrai.
Par conséquent je crois que ce serait important, au delà de la
répartition possible et de l'utilisation des fonds, qui ne peut
qu'être liée aux programmes qu'une Administration va se proposer,
d'avoir au moment de la présentation du budget des données
sérieuses d'évaluation.
C'est dans ce sens qu'on va présenter officiellement la réalité
des possibilités de recettes au niveau du budget, car dire 600
milliards ou dire 240 milliards ça modifie déjà l'ensemble du
problème. Il y a 2 ans, chaque dixième représentait 60 milliards
pour ce qui était du budget et le fait d'avoir souligné les frais
conséquent à toute une série des matières qui sont exercées et donc
payées directement par l'Administration régionale, ça avait été
l'argument qui avait fait tomber certaines requêtes de la part du
Gouvernement.
J'espère qu'il y ait une attention face à la Finanziaria et
qu'il y ait la possibilité de faire valoir les droits de notre
Région. Pour ce qui est de cette motion, le problème du futur et
des années à venir, il est sans doute à suivre avec attention,
c'était la raison pour laquelle on avait même prévu cette
commission spéciale pour suivre les modifications que, au niveau
européen, seront portées de l'avant d'une façon concrète à l'égard
du régime de la TVA. Il y a eu des modifications dans ces derniers
temps qui vont baisser les recettes, mais c'est aussi vrai que dans
d'autres secteurs elles ont augmenté. L'uniformisation de la TVA a
prévu un certain rééquilibre; la question doit être encore réglée
parce qu'elle n'est pas encore acceptée de la part des différentes
membres de la CEE.
Il est donc important reprendre le travail de cette commission
afin qu'il y ait un support valable pour la relation au budget,
j'espère que dans ce sens il y ait la possibilité d'apprécier le
résultat de ces études et en même temps d'avoir la conscience du
futur de notre Région, pour faire les pas nécessaires envers le
parlement italien qui sera renouvelé (et seulement en ce moment on
pourra le faire), pour présenter de façon sérieuse nos requêtes
face à une série de programmes.
Sur ce thème on s'était déjà exprimé, on avait déjà dit qu'on ne
partage pas cette nécessité de prévoir une répartition qui aille
mettre en évidence ce qui est l'IVA d'un côté plutôt que de
l'autre; il est important de gérer ce système d'une façon concrète
surtout pour garantir des recettes pour le futur. C'est là
l'engagement que nous demandons.
Nous aurons la possibilité d'y revenir au moment de la
présentation du budget et c'est évident qu'il est important que,
compte tenu d'une période particulièrement favorable, il y ait
l'engagement de l'Administration régionale à utiliser les fonds de
l'IVA pour des réalisations concrètes et non pas pour augmenter les
frais de l'administration normale, autrement on risquerait d'avoir
des surprises à l'avenir.
Sur l'ensemble de la motion on s'abstiendra.
Presidente
Ha chiesto di parlare il Consigliere
Riccarand, ne ha facoltà.
Riccarand (VA)
Sarebbe stato bene sentire i vari
Gruppi consiliari cosa pensano di questo argomento, perché non è un
argomento da poco: qui è in gioco il futuro del nostro bilancio
regionale. Quindi si può anche far finta di niente, però se un
gruppo politico ha una attenzione rispetto al futuro della nostra
Regione, a mio avviso dovrebbe sentire il dovere di esprimere le
proprie valutazioni sia di consenso, sia di dissenso motivato
rispetto ad una impostazione. Non riteniamo di avere la verità in
tasca, ci sembra di dire delle cose ovvie e scontate che fanno
parte più che della sfera dell'opportuno, della sfera del
necessario.
Per quanto riguarda l'intervento dell'Assessore, credo di non
poter condividere né il merito né il tipo di taglio che ha dato
all'intervento. Intanto - dice l'Assessore - l'IVA è un'imposta
unica e non è possibile, in base alla legge di contabilità
distinguere fra l'imposta normale e l'imposta da importazione.
Questo secondo me non è vero, cioè tecnicamente è sicuramente
possibile, perché sappiamo bene che sono separabili le due entrate,
e dal punto di vista politico e di gestione del bilancio sarebbe
quanto mai opportuna questa distinzione. Dal punto di vista tecnico
voglio far presente che la stessa legge 690/81, che è la revisione
dell'ordinamento finanziario della Regione Valle d'Aosta, dice
all'articolo 3: "Sono attribuiti alla Regione Valle d'Aosta i 9/10
delle sottoindicate tasse e imposte erariali sugli affari percette
nel territorio regionale: a) IVA, compresa quella relativa alla
importazione"; è chiaro che è tutto IVA, però sono due cose diverse
all'interno di uno stesso concetto.
Quindi è perfettamente possibile sul piano tecnico, sul piano
contabile, prevedere nel bilancio regionale due capitoli distinti,
uno che indica l'IVA e uno che indica l'IVA da importazione, e
questo è estremamente opportuno dal punto di vista politico di
gestione del nostro bilancio, di conoscenza delle risorse da cui
attingiamo. Si tratterebbe di una operazione di trasparenza
contabile e di intelligenza contabile quanto mai importante, anche
perché non si tratta di alcune centinaia di milioni, ma qui
parliamo di centinaia di miliardi per quanto riguarda l'IVA da
importazione, e se invece andiamo a vedere l'IVA, che è l'entrata
nostra reale, ci accorgeremo che lì siamo nell'ordine delle decine
di milioni. Allora già su quel dato ci sarebbe da riflettere,
perché abbiamo un bilancio notevolmente grande, con delle entrate
notevolmente grosse, ma con un prodotto di IVA che non è da
importazione fra i più bassi d'Italia. E allora come si spiega
questo dato, se non con il fatto che abbiamo una struttura
economica fragilissima che produce pochissimo in valore aggiunto?
Questa è la realtà.
Certo, questo è un dato politico importante da far emergere,
perché su questo si può intervenire con una programmazione
economica, ma se questo dato lo si nasconde nel bilancio mettendo
tutto insieme, certamente non si può fare questa operazione.
So benissimo all'inizio degli anni 80 c'era solo una voce che
comprendeva tutte le entrate tributarie, poi si è arrivati per
fortuna un po' per volta a distinguere L'IRPEF dalla impostazione
di fabbricazione, dall'IVA eccetera, rimane questo ultimo passo (e
fra un po' non ci sarà più bisogno di farlo se aspettiamo ancora)
quanto mai opportuno oggi, di separare nella entrata l'IVA dalla
IVA da importazione, operazione che nessuna legge di contabilità ci
vieta.
Questa è una scelta nostra, ha detto l'Assessore è una questione
di tipo tecnico e poi ha dato anche una motivazione politica, che
non condivido perché non è assolutamente mettendo dentro questi
ministroni che si possono confondere le acque, perché chiunque
vuole analizzare il nostro bilancio, va a capire perfettamente dove
vengono questi 450 miliardi che mettiamo in quel capitolo; però è
una scelta che dobbiamo fare proprio in conseguenza della politica
di spesa che intendiamo portare avanti.
Fra l'altro l'Assessore, in una intervista che ha rilasciato
alla stampa a proposito dell'emendamento Usellini, ha commentato:
"Ma come, stiamo qui a battagliare su questa questione dell'IVA da
importazione, quando è una tassa destinata a scomparire".
Quindi sappiamo che sarà così, è solo questione di tempi, e
comunque questione di tempi stretti, per cui questo dato dobbiamo
coglierlo nel suo effetto dirompente rispetto alla gestione del
bilancio e dobbiamo saper intervenire, non possiamo far finta di
niente.
Di fronte a questo la risposta dell'Assessore alle Finanze,
della maggioranza e della Giunta, qual è? Si ritiene - questa è la
risposta - che lo Stato debba provvedere con somme sostitutive.
Permettetemi di dire che questa risposta mi lascia molto perplesso,
in quanto non so per quale motivo lo Stato debba (e ho dei forti
dubbi che lo Stato possa) farlo.
Mi è stato riferito che la settimana scorsa era previsto un
incontro a Chambery fra delegazioni dei ministeri dell'ambiente
della Francia, della Svizzera e dell'Italia, sulla questione del
Parco del Monte Bianco; a questo incontro sono andate le
delegazioni francese e svizzera ma non è andata la delegazione
italiana. A richiesta di informazioni il ministero dell'ambiente ha
risposto che la delegazione non ha potuto andare perché hanno
esaurito i fondi sulle spese di missioni di trasferta del
ministero. Questa è una cosa banale, ma ci dice qual è il livello a
cui siamo nello Stato italiano. Ormai siamo all'emergenza, siamo
sommersi da un indebitamento pauroso, che ci tocca tutti. Con il
processo che sta andando avanti di regionalizzazione, di richiesta
di più competenza da parte delle regioni, le regioni forti, quelle
che pagano sulla loro pelle e che sostengono tutto il sistema
finanziario italiano: la Lombardia, il Veneto, il Piemonte,
l'Emilia Romagna, non sono più disposte a pagare per tutti!
Allora pensiamo che in uno Stato che è sottoposto a delle
pressioni così forti, che si dovrà trasformare in uno stato più
regionale, che decentrerà più risorse, uno Stato che è sommerso dai
debiti, che non riesce più a far fronte alla spesa corrente, che
deve tagliare in modo feroce sulla spesa sociale, pensiamo che lo
Stato debba provvedere con somme sostitutive alla Regione Valle
d'Aosta? Lo possiamo anche dire, ma credo che non sia un modo serio
di affrontare il problema.
Il modo serio di affrontare il problema è di attrezzarsi per
andare ad attingere risorse; noi abbiamo delle possibilità di
cercare delle risorse per sostenere il bilancio regionale: risorse
all'interno e risorse all'esterno, ma bisogna fare una politica
della entrata e bisogna fare una politica della spesa. Bisogna
contenere la spesa corrente, bisogna fare delle scelte che siano
coerenti rispetto al futuro che si prospetta. E anche qui dire che
nella parte spesa non possiamo separare quello che viene alimentato
con un certo tipo di entrata, perché tutta l'entrata possiamo
gestirla liberamente, questo è vero, possiamo gestire liberamente
tutte le entrate in quanto non abbiamo vincoli di destinazione
sull'IVA da importazione, però abbiamo dei problemi di opportunità
politica.
Mi ricordo che anche nel bilancio comunale di Aosta si metteva
un asterisco rispetto a determinati capitoli di spesa, e
quell'asterisco stava ad indicare che quel capitolo era alimentato
con un certo provento del capitolo di entrata, che era un provento
straordinario, che era una addizionale momentanea, per alimentare
quel tipo di spesa. E allora cosa ci impedisce di evidenziare nella
parte uscita le spese che andiamo a sostenere con l'IVA da
importazione, per evitare che questi fondi finiscano nella parte
corrente? Questa è una cosa tecnicamente possibile nella parte
spesa, politicamente opportuna e responsabile.
Mi sembra che non ci sia disponibilità di procedere in questo
senso e la cosa mi rammarica. Mi dispiace che in questo Consiglio
l'arco delle forze politiche che sostiene questa tesi invece di
allargarsi si restringa, perché questo non depone sicuramente a
favore del futuro della nostra amministrazione.
Presidente
Pongo in votazione la mozione in
oggetto:
Esito della votazione
Presenti: 29
Votanti: 1
Favorevoli: 1
Astenuti: 28 (Agnesod, Aloisi, Andrione, Bajocco, Beneforti,
Bich, Chenuil, Dolchi, Faval, Fosson, Lanièce, Lavoyer, Limonet,
Mafrica, Marcoz, Martin, Milanesio, Monami, Mostacchi, Pascale,
Perrin, Ricco, Rollandin, Rusci, Stévenin, Trione, Vallet e
Viérin)
Il Consiglio non approva
