Classificazione
CONSIGLIO REGIONALE
Attività consiliare d'aula



Oggetto del Consiglio n. 843 del 24 luglio 2019 - Resoconto
OBJET N° 843/XV - Communications du Président du Conseil
régional.
Rini (Presidente) -
Alla presenza di 30 colleghi,
possiamo iniziare i lavori di questa seduta del Consiglio regionale
con il punto 1 all'ordine del giorno.
Collègues, je vous communique que les actes législatifs suivants
ont été déposés à la Présidence du Conseil régional:
- Proposition de loi n° 37 présentée par les Conseillers
régionaux Sammaritani, Distort et Aggravi, le 19 juillet 2019:
"Disposizioni in materia di tutela e sviluppo delle libere
professioni, nonché di applicazione dell'equo compenso.";
- Proposition de loi n° 38 présentée par les Conseillers Vesan,
Mossa, Nasso et Russo, le 23 juillet 2019: "Modificazioni alla
legge regionale 3 dicembre 2007, n. 31 (Nuove disposizioni in
materia di gestione dei rifiuti). Estensione delle funzioni dei sub
ATO.".
Je vous communique ainsi que à partir du 10 juillet 2019 les
réunions suivantes ont eu lieu:
Bureau de la Présidence: une fois;
Conférence des Chefs de groupe: une fois;
I
e
Commission: deux fois;
II
e
Commission: trois fois;
III
e
Commission: deux fois;
IV
e
Commission: une fois;
V
e
Commission: une fois;
III
e
Commission et IV
e
Commission
ensemble: une fois.
De lundi 29 juillet à vendredi 2 août prochains, nous aurons le
plaisir d'accueillir la troisième édition du Conseil des Jeunes
Valdôtains, qui réunira une trentaine de jeunes âgés entre 18 et 28
ans qui endosseront
le rôle de Conseiller, d'Assesseur ou de
Journaliste en représentant la Valcéjinie, la région autonome
fictive qui a été créée pour cette simulation parlementaire. Nous
leur souhaiterons la bienvenue lundi 29 à 10 heures... Je comprends
que peut être ce n'est pas le thème du jour, mais je vous demande
un peu d'attention, s'il vous plaît, et je crois que le Conseil des
Jeunes mérite cette attention... Je disais que nous leur
souhaiterons la bienvenue lundi 29 à 10 heures par une cérémonie
officielle au cours de laquelle ils seront investis de leurs rôles.
Je vous rappelle aussi que vendredi 2 août, à 17 heures, les jeunes
présenteront à notre Conseil le résultat de leur travail, à savoir
deux projets de loi sur les thèmes de cette édition, c'est-à-dire
la réforme du système électoral et la parité des genres, donc aussi
des thèmes extrêmement actuels. Je vous invite toutes et tous à y
participer, collègues: ce sera une belle occasion d'écouter et
d'échanger avec ces jeunes, qui sont motivés et engagés.
Le Vice-président du Conseil, Joël Farcoz, et la collègue
Conseillère Manuela Nasso, ont participé à la 45
e
session plénière de l'Assemblée parlementaire de la francophonie
qui s'est tenue à Abidjan - Côté d'Ivoire - du 5 au 9 juillet 2019,
à la présence de près de 300 Parlementaires de 51 sections de
l'APF. Moi je veux remercier les collègues pour avoir bien
représenté les instances de notre région au sein de l'APF, pour
nous c'est une occasion d'échanges très importante avec les Pays
francophones.
Nella riunione di ieri, colleghi, la Conferenza dei Capigruppo
ha deciso i seguenti abbinamenti di punti all'ordine del giorno: 11
e 12, e 22 e 36. I disegni di legge sull'assestamento e la seconda
variazione di bilancio (punti 47.02 e 47.03 all'ordine del giorno)
saranno discussi congiuntamente, così come i punti 47.01 e 47.04
che riguardano la mobilità sostenibile saranno trattati esaminando
il nuovo testo della III e della IV Commissione derivante dal
coordinamento dei due progetti di legge.
In conclusione, colleghi, venerdì 19 luglio scorso è deceduto,
all'età di 89 anni, Giuseppe Casetta. Consigliere nella IV
legislatura, dal 1963 al 1968, era stato eletto nella lista del
Partito comunista italiano. È stato componente delle Commissioni
permanenti per l'agricoltura e dei lavori pubblici. A nome di tutto
il Consiglio regionale e mio personale, desidero esprimere le
nostre più sentite condoglianze alla famiglia e vi invito ad
osservare un minuto di silenzio in suo ricordo.
(l'Aula osserva un minuto di silenzio)
Presidente
-
Grazie, colleghi. Ha chiesto
la parola la collega Nasso.
Nasso (M5S)
-
Du 6 au 10 juillet j'ai participé à
la 45
e
session de l'APF à Abidjan, en Côte d'Ivoire,
avec le collègue Joël Farcoz et la Secrétaire générale Christine
Perrin, que je remercie.
Le thème de la session était "Parlement et renforcement de la
démocratie". Moi j'ai participé avec Madame Perrin à la réunion du
réseau des femmes parlementaires et nous avons affronté, parmi des
débats et des résolutions, ces thèmes et ces problématiques. La
traite des êtres humains - question vraiment tragique - et
l'absence de chiffres officiels précis ne doivent pas être une
justification. Tout le monde doit prendre des dispositions, même
les Pays comme les nôtres qui, heureusement, ne connaissent pas la
traite. Deux: les besoins des femmes et des filles réfugiées qui
sont exposées à la discrimination sexuelle avec des conséquences
sanitaires et psychologiques terribles. Et, encore, la condition de
la femme dans l'espace francophone, l'incapacité de plus d'un
milliard de personnes de démontrer leur identité, les lois
discriminatoires: c'est incroyable, mais il y a encore des femmes
qui ne peuvent pas hériter des terres ou conduire des entreprises.
Ce sont vraiment des discriminations juridiques. Inviter les États
à prendre des mesures pour abroger les lois discriminatoires est
fondamental et nous l'avons fait en approuvant une résolution
pendant la commission et pendant la session plénière. Et encore: la
scolarisation et l'analphabétisme, qui sont encore trop croissants,
les mariages forcés, les salaires différents, la non-autonomisation
de la femme, l'inégalité devant la loi et beaucoup d'autres
problèmes existent. Le monde ne peut pas l'ignorer, nous non plus.
Entre autres, j'ai eu l'occasion de participer à la Commission de
l'éducation de la communication et des affaires culturelles où on a
analysé des thèmes comme la mobilité étudiante et la construction
des écoles. Par exemple en Côte d'Ivoire ont construit des écoles
avec des briques faites avec les emballages de bonbons, briques
fabriquées en plastique 100 pour cent recyclée.
Le dernier jour nous avons participés à la session plénière où
on a adopté 13 résolutions portant notamment: la situation
politique en Haïti, la corruption comme obstacle au développement
économique, la reconstitution de ressources du Fonds mondial de
lutte contre le Sida, la tuberculose et le paludisme, les besoins
en santé des femmes et des filles
réfugiées, ainsi que - et
cela est vraiment important -, pour la première fois, deux
propositions de loi-cadre sur l'enregistrement obligatoire gratuit
et public des naissances, ainsi que sur la protection des données
personnelles.
Per concludere, posso assicurarvi che sono stati giorni di
lavoro faticosi e non è di certo stata una vacanza, anzi. La nostra
Regione, che sono molto orgogliosa di aver rappresentato, non ha di
certo la pretesa di risolvere queste tristi problematiche molto
lontane da noi che ho elencato, anzi,
la corruption comme
obstacle au développement économique
non è neanche poi così
lontana da noi. Credo che noi siamo nati dalla parte giusta del
mondo, forse quella più fortunata, e so bene che far parte di
questa Assemblea non è la soluzione. Recandoci in Costa d'Avorio
non abbiamo risolto problemi tangibili della nostra Regione, è
vero, e tantomeno l'APF risolve i problemi gravi della nostra
Regione, ma la Valle d'Aosta ne fa parte dal 1988 ed è sicuramente
un mezzo per fare rete, per collaborare e portare queste
istanze.
Ricordo che ad ottobre scorso i colleghi Morelli, Luboz e
Nogara, che ringrazio, avevano partecipato sempre ad un incontro
dell'APF dove avevano affrontato il tema del turismo sostenibile,
se non sbaglio. Chi dovesse ritenere non idonea la nostra presenza
in quest'Assise, credo che abbia tanti provvedimenti e tanti
iter
da poter intraprendere. Ritengo che sminuire e
banalizzare il lavoro degli altri colleghi, che peraltro stanno
rappresentando la Regione tutta, non sia così corretto.
Qui, dal Consiglio regionale della Valle d'Aosta, dobbiamo
approfondire le criticità politico-amministrative della nostra
Regione, è chiaro, è ovvio, però dobbiamo nello stesso tempo tenere
le antenne dritte, perché se a sei ore di aereo da qui ci sono
bambini fantasma che non sono registrati, se a sei ore di volo da
qui ci sono bambine di 9 anni costrette a sposare uomini di 50 anni
poiché quella legge lo prevede, noi non possiamo nasconderci sotto
la sabbia e far finta di niente. Siamo comunque un'Istituzione e,
anche se siamo una regione piccola del nord Italia, siamo comunque
un posto nel mondo.
Concludo: per chiunque avesse voglia di approfondire, qualsiasi
collega che volesse avere più informazioni di come si sono svolti i
lavori, trova la mia più completa disponibilità.
Presidente
-
La parola al collega Cognetta.
Cognetta (MOUV') -
Presidente Rini, colleghi, è bene che
in quest'Aula si prenda coscienza di un fatto: è la seconda volta,
da quando è entrata in maggioranza Rete Civica, che vengono
scaricati dei provvedimenti senza nessun approfondimento in
Commissione. Ora questo sostanzialmente dimostra un totale
disprezzo verso le Commissioni e verso il nostro lavoro. Su questo
noi non possiamo essere d'accordo.
Presidente Rini, io e lei, nella passata legislatura, abbiamo
avuto uno scontro proprio su questo punto, si ricorda? Era la legge
sulle
adaptations
e venne passata in questo Consiglio senza
nessun approfondimento, se si ricorda. All'epoca presentai mille
emendamenti - che poi vennero ritirati - a fronte di un voto in
quest'Aula con un ordine del giorno, sottoscritto e votato da tutti
i Consiglieri, nel quale si affermava un diritto: non si sarebbero
più dovuti portare dei provvedimenti senza le opportune discussioni
e approfondimenti nelle Commissioni (cosa che nella passata
legislatura poi è stato rispettato).
Oggi abbiamo presentato tremila emendamenti sulle cinque leggi,
perché non possiamo subire nuovamente questo affronto. Noi siamo
Consiglieri regionali, noi vogliamo lavorare in maniera corretta e
coerente, e voi, come maggioranza, dovete preservare questo
diritto, perché è un diritto che avete anche voi; anche i colleghi
di maggioranza hanno questo diritto, non ce l'hanno solo quelli di
opposizione, ce l'hanno tutti i Consiglieri. Se loro sono disposti
a venire meno a questa cosa, noi non lo siamo. Di conseguenza
abbiamo messo in campo questa modalità ostruzionistica che è
giustamente ostruzionistica, ma l'obiettivo è chiaro.
Mi rivolgo a lei, Presidente Rini: per favore faccia rispettare
le regole, faccia rispettare i lavori del Consiglio, faccia
rispettare i Consiglieri, tutti, non solo alcuni.
Presidente
-
Collega Cognetta, ovviamente parto
dalla sua considerazione finale.
Il ruolo di questa Presidenza, quindi non solo del Presidente ma
di tutto l'Ufficio di Presidenza, è quello di far osservare il
nostro Regolamento e, ovviamente, anche il buon andamento dei
lavori, sia in seno all'Aula che nelle Commissioni. Mi consenta un
piccolo chiarimento. Sa che non ho la sindrome da ex isterica, però
faccio una puntualizzazione sulle
adaptations,
vista che
l'ha fatta anche lei: le ricordo che l'atto che è arrivato in
Consiglio era frutto di un lavoro fatto da Commissioni tecniche
formate da dirigenti scolastici e insegnanti... sì, sì, la lascio
replicare volentieri, ma questo è il dato di fatto. Ricordo, solo
per onestà del vero, che fu frutto di un approfondimento tecnico,
non politico.
La parola al collega Aggravi.
Aggravi (LEGA VDA)
-
Presidente, anch'io voglio
chiederle quanto ha chiesto il collega Cognetta.
È avvenuto, nel corso della scorsa Assise di questo Consiglio,
che un provvedimento sia stato votato e discusso in quest'Aula
senza un'audizione, senza degli approfondimenti che forse... anzi,
io dico che erano necessari. Poi il carico è aumentato: ci siamo
trovati con un assestamento, una seconda variazione di bilancio, il
relativo collegato normativo, ma soprattutto la legge sui Segretari
e quella sulla mobilità sostenibile. Sulle ultime due noi capiamo,
ma sulla prima forse c'è stata un'accelerazione, dovuta - chissà
perché? - alla presentazione di una proposta di modifica della
legge n. 6; risulta che questa legge fosse sul tavolo del Governo
con questa proposta da molto prima. Perché in I Commissione, dove
certe audizioni vengono concesse, non si è lavorato tutti insieme
per il bene di trovare una soluzione comune, visto che i Comuni non
sono patrimonio di qualcuno ma sono patrimonio dei valdostani? Con
una legge che, purtroppo - e ripeto purtroppo - non risolverà i
problemi. Qui mi perdoni, Presidente Fosson, ma spesso gli atti
d'amore dovrebbero essere più ragionati.
Per quanto riguarda la mobilità sostenibile, visto che mi sento
anche parte in causa, in quanto a seguito della mozione votata
all'unanimità qui, in questa Aula, riproposi il testo che in realtà
ereditai dai miei precedenti colleghi Guichardaz e Roscio proprio
per permettere alle Commissioni di poter lavorare, un percorso si
stava facendo. Certo, era un percorso al di fuori di un certo
cronoprogramma che qualcuno nel frattempo ha firmato, ma se il bene
della Valle d'Aosta e di tutti i cittadini - che sempre in
quest'Aula andiamo a citare - si deve piegare ad un cronoprogramma,
sinceramente io penso invece ci sia la necessità di arrivare ad un
testo, anche qui, che possa arrivare al termine di una
condivisione, che comunque, nel bene o nel male, si stava facendo e
i suoi frutti li stava producendo.
Io non ho fatto parte di legislature precedenti, l'ho detto
anche in Commissione. Credo che prima di tutto qua, al di là della
lotta politica, ci debba essere il rispetto reciproco e quindi
penso sia inutile - mi perdoni - aprire dei Consigli, come è già
successo, parlando di scaramucce o di attacchi che avvengono sui
social network
se poi prendiamo il Regolamento di questo
Consiglio e lo buttiamo nella
poubelle à papier
. Io ritengo
che se queste Istituzioni hanno una dignità devono poter lavorare,
le Commissioni devono poter lavorare. Sinceramente il sottoscritto,
membro di una Commissione come quelli di maggioranza che purtroppo
venerdì scorso mi hanno visto piuttosto adirato, ha visto tali
membri più imbarazzati, e giustamente dico, perché tutti possono
portare un contributo al di là dell'azione di Governo.
Io chiedo che quest'Aula, che questa Istituzione sia rispettata.
Lo chiedo a lei, ma lo chiedo soprattutto al Presidente Fosson, che
voleva inaugurare un nuovo percorso che mi sembra più vecchio del
vecchio passato,
ancien régime.
Presidente
-
La parola al collega Manfrin.
Manfrin (LEGA VDA)
-
Non posso che unirmi a quanto
hanno già detto i miei colleghi e soprattutto a chi è già entrato
nei particolari, però io ritengo che oggi sia veramente una
giornata importante per la nostra democrazia.
La democrazia si fonda sulle regole e se queste vengono violate,
allora non si può più parlare di democrazia. Il fatto che vengano
violate queste regole non lo diciamo noi, ma lo dicono gli stessi
componenti di maggioranza delle Commissioni, i quali, dopo aver
approvato quelle proposte di legge in fretta e furia senza alcun
esame, hanno poi rilasciato delle dichiarazioni con cui si dice:
"comprendiamo il disagio dei gruppi di opposizione, ma si tratta di
iniziative legislative fondamentali che devono essere affrontate
con urgenza". Ecco, mi pare che alcune di queste iniziative siano
piuttosto datate e pure che ai tempi questa urgenza non si fosse
registrata, ma diventa di incredibile urgenza l'affrontarle nel
momento in cui un alleato di Governo vi chiede di approvare una
legge in tutta urgenza. L'urgenza non la decidete voi, l'urgenza la
decide la necessità delle cose. Se questa legge aveva iniziato un
percorso già tanto tempo fa e non era mai stata esaminata, se la
Commissione non ha avuto neanche il tempo di poterla esaminare e di
poter fare delle audizioni, di poter fare quello che il Consiglio è
chiamato a fare, allora è evidente che la democrazia rischia di
dissolversi, perché a questo punto d'ora in poi sarà sufficiente, a
colpi di maggioranza, prendere qualsiasi legge o quelle che
interessano a voi, quelle che bontà vostra deciderete che siano le
priorità e mandarle avanti. E sapete perché? Perché c'è una legge
che il sottoscritto ha depositato assieme ad altri colleghi ad
aprile, è una legge che mira a ridare la dignità delle persone che
soffrono di una patologia molto grave, la fibromialgia, e da aprile
ad oggi la stiamo ancora aspettando! Quella non è importante, sono
importanti le vostre. Perché? Perché ce lo dite voi. Mi dispiace,
questo sistema non funziona!
Soprattutto mi fa davvero specie - su questo credo che il
collega Aggravi abbia centrato veramente il punto - che qualcuno
che si dice essere portatore di novità, qualcuno che voleva dare un
nuovo corso, un
new deal,
oggi si faccia sostenitore di quei
sistemi che davvero per troppo tempo hanno portato la nostra Valle
d'Aosta nella condizione odierna. Mi fa ancora più specie che a
sostenere questo sia un movimento fatto di due persone che
stampella questa maggioranza e che lo fa perché ne vede un utile
tornaconto personale per giustificare, ormai con i propri
pochissimi elettori rimasti, il perché di una mossa che è stata
chiaramente non compresa.
Il risultato di tutto questo allora è evidente, e lo dico da
persona che non si occupa di materie sanitarie, ma posso rilevare
con assoluta nettezza una vera "allergia" alla democrazia.
Presidente
-
Ha chiesto la parola il collega
Sammaritani.
Sammaritani (LEGA VDA)
-
Naturalmente mi devo
associare a ciò che già è stato detto dai colleghi che mi hanno
preceduto e mi riallaccio anche a quanto ha affermato proprio in
conclusione il collega Manfrin: gli ultimi due entrati in
maggioranza, coloro che vi tengono ormai in ostaggio, hanno fatto
una bella pubblicità sui giornali dicendo: "la LEGA vuole
sciogliere questo Consiglio e noi lo vogliamo far lavorare". Lo
abbiamo visto, infatti hanno eliminato le Commissioni e hanno
cominciato a portare tutto in Consiglio direttamente! Non è il
sistema previsto, c'è un Capo VI del Regolamento interno del
Consiglio che prevede che esistano delle Commissioni, che le
Commissioni si devono esprimere sui progetti di legge, li devono
poter esaminare, devono portarli trattare, devono poter fare le
audizioni necessarie.
Oggi voi avete portato un numero di disegni di legge che per
certi versi possono avere anche un senso nella loro "urgenza", ma
comunque sono quelle di ordine finanziario, le altre sicuramente
no. La legge sulla mobilità sostenibile e quella sui Segretari non
sono affatto urgenti. Il Presidente Fosson ci è venuto a dire in
Commissione che c'era un'urgenza particolare su quella dei
Segretari, ma non è esattamente così - forse avremo modo poi di
parlarne -, perché sono situazioni che per adesso si possono ancora
gestire così come sono, così come le norme lo prevedono. Non c'è
bisogno di fare delle leggi raffazzonate o, come è già successo
l'ultima volta in materia di trasporti, dire che stiamo cercando di
fare o di ristrutturare le case prima ancora di fare le fondamenta.
Bisogna fare invece il processo inverso: ci vuole rispetto delle
Commissioni e di chi le compone, quindi il discorso "facciamo
lavorare il Consiglio"... per carità, noi siamo qua per lavorare,
ci mancherebbe, ma molti forse fuori non sanno che il lavoro vero,
quello di preparazione, di ponderazione dei progetti di legge, si
fa all'interno delle Commissioni e non in Consiglio. Se vogliamo
farlo qui, avremo modo di farlo, visto che abbiamo progettato un
certo numero di emendamenti, pertanto lavoreremo su questi.
Presidente
-
La parola al collega Restano.
Restano (GM)
-
Mi rivolgo a lei e all'intero
Ufficio di Presidenza, ai due Vicepresidenti e ai due Segretari,
anch'io per invocare il rispetto di quest'Aula, dei Consiglieri e
dei componenti le Commissioni.
Effettivamente dal Consiglio del 2 e 3 luglio non c'è più
rispetto nei confronti delle Commissioni; forse se ne aveva poco
anche prima ma, come già anticipato, abbiamo trattato la legge sul
Casinò, tratteremo la variazione di bilancio, l'assestamento di
bilancio, il collegato alla variazione di bilancio, le due leggi
sulla mobilità sostenibile e la legge sui Segretari senza che
queste siano state debitamente analizzate in Commissione, senza
poter audire i portatori di interessi, le parti sociali. Credo che
questo sia un fatto mai accaduto, senza precedenti. Ora non so da
cosa derivi tale atteggiamento, se sia l'urgenza, l'emergenza, la
fretta, se sia l'accordo di reciproci impegni per una
collaborazione mirata che vede la firma di tutti i componenti di
questa nuova maggioranza, ma leggendo questo accordo appare assai
evidente che tra le questioni analizzate ed evidenziate siano
emerse quelle dei momenti di confronto, dei tavoli di lavoro
comuni, le riunioni di coordinamento, il salvaguardare la libera
espressione dei vari gruppi nei lavori delle Commissioni
consiliari. Non lo abbiamo firmato noi questo accordo e ritengo che
sia un accordo... è vero, è della maggioranza, ma che debba
interessare tutti i componenti di questo Consiglio.
Ha ben detto chi mi ha preceduto: acquistare le pagine sui
giornali non serve a niente, le enunciazioni di principi in
grassetto sui giornali non servono a niente se non vengono
rispettati. Dov'è finita la democrazia? Dov'è finito il dialogo, il
confronto, la trasparenza, la possibilità di esprimersi? Noi ci
chiediamo se le persone che rappresentiamo in questo interno ne
siano a conoscenza, cosa possano pensare dopo tutto quanto è stato
detto in quest'Aula.
La definizione di "urgenza": cosa c'è di più urgente della
situazione del Centro trasfusionale? Faccio un esempio. È da
gennaio che si conosce questa situazione, c'è un solo medico! Mi
sembra che l'unico medico rimasto abbia l'opportunità di
trasferirsi a Genova. Questa è l'emergenza, è la capacità di fare
politica, di vedere il futuro, di ovviare a queste situazioni, non
è certo una legge raffazzonata, una mobilità sostenibile. Vedremo
più avanti, forse una legge che... Qualcuno - non certo La Valle
d'Aosta che cresce - ha giustamente affermato che è una legge che
nasce vecchia. Allora forse è il caso di aspettare un mese in più e
fare un buon lavoro, portarci al passo con i tempi e dimostrare la
nostra peculiarità. La nostra autonomia la sappiamo spendere bene
anche investendo un confronto sulla trasparenza, sul dibattito e,
soprattutto, sulla correttezza e il rispetto di chi in quest'Aula
rappresenta i valdostani.
Presidente
-
La parola al Vicepresidente
Distort.
Distort (LEGA VDA)
-
Vorrei esprimere anch'io un
mio commento personale.
Poco più di un anno fa, come tanti di voi, io entravo in questo
Consiglio e vi confesso che la domanda cruciale che mi sono posto,
quella che mi ha creato più preoccupazione di tutto era: ne sarò
degno? Sarò degno di far parte di questo Consiglio? Sarò degno
della rappresentanza dei cittadini? Ne sarò degno? Vi confido la
dignità, non tanto la capacità, perché al massimo mi sarei fatto
delle figure personali, ma quello che era importante era la
dignità. Che cos'è che mi ha permesso di uscire, di rasserenarmi di
fronte a questo dilemma, di fronte a questa preoccupazione? Una
frase molto semplice, di una persona molto semplice che è diventata
famosa in tutto il mondo, Madre Teresa di Calcutta, la quale
diceva: "nella vita la differenza non sta nel fare cose
straordinarie, ma nel fare straordinariamente bene le cose
ordinarie". È esattamente questo che mi ha dato sicurezza: fare
straordinariamente bene le cose ordinarie. Da quel giorno mi sono
detto "cercherò di fare bene" e per fare bene il tentativo era
esattamente questo: mettere in atto sia dei contenuti ma anche la
forma. Diverse persone qui, in questo Consiglio, mi hanno insegnato
che la forma è sostanza. Benissimo, io ci ho creduto e ci credo
oggi, per cui
est modus in rebus
è dal modo con cui si fanno
le cose che si può dire se sono fatte bene o male. L'albero si
riconosce dai suoi frutti e quindi permettetemi di dire per la
seconda volta che, da quando c'è Rete Civica - devo chiamarlo in
accordo con la maggioranza? facente parte della maggioranza?
complice della maggioranza? -, noi ci troviamo a discutere in
Consiglio provvedimenti che non hanno seguito il corso naturale,
sono stati dei parti prematuri, e questo è esattamente un
modus
in rebus
scorretto. Non è così.
Sono stato Presidente di Commissione ed io questa Commissione
l'ho seguita in modo paterno, con tutti i miei difetti perché è la
mia prima esperienza, ma per me essere Presidente di Commissione
vuol dire difendere il valore, la dignità, l'importanza della
Commissione. Purtroppo questo non l'ho visto. Siccome conosco le
persone, conosco le dinamiche alle spalle, non infierisco, ma vi
dico chiaramente, Presidenti: so le dinamiche che stanno dietro.
Questo comunque non giustifica, fa capire ma non giustifica. Ora,
abbiamo detto che per la seconda volta... l'ha detto
nell'introduzione il collega Cognetta... seconda volta su due
Consigli vuol dire il 100 percento dei casi. Cosa dobbiamo
aspettarci? Che per il 100 percento dei casi il connubio, questa
unione tra Rete Civica ed una maggioranza depotenziata porti in
atto questa strategia? Assolutamente, mi spiace, io non mi ritrovo,
non mi riconosco in questo modo di procedere.
Presidente Rini, è stato rivolto a lei un accorato invito. Io
sono Vicepresidente, insieme a lei faccio parte dell'Ufficio di
Presidenza, e so che l'invito a lei rivolto presuppone un coraggio
ed una situazione anche imbarazzante. Non so quanto possa cambiare
le cose, ma glielo dico con tutto il cuore: io, in questo momento,
mi schiero in questa linea. Se lei ha bisogno di un alleato, lo
trova in me, perché io oggi non riconosco rispettato il valore del
Consiglio.
Presidente
-
La parola al collega Gerandin.
Gerandin (MOUV')
-
Madame la Présidente, ci
rivolgiamo a lei perché in tutta sincerità è l'ultima della catena
a cui ci siamo rivolti in questi giorni. Noi l'abbiamo fatto
all'interno delle Commissioni, abbiamo detto che di fatto non si
rispettava un
iter
ormai consolidato, soprattutto su
determinati provvedimenti così importanti come quelli che avete
scaricato, su quei disegni di legge che avete scaricato: l'iter
consolidato era quello di audire i soggetti interessati. Immagino
cosa avrebbero potuto dire magari i sindacati sulla variazione,
sull'assestamento collegato; le associazioni di categoria non sono
state neanche interpellate. Leggiamo sui giornali che alcune
associazioni ci dicono: "siamo stati dimenticati, non siamo mai
stati chiamati ai tavoli"... neanche chiamati ai tavoli per essere
consultati su provvedimenti così importanti!
Vogliamo parlare della legge sui Segretari? Io penso che sia un
passaggio davvero mortificante, non ho altri termini,
"mortificante", perché sentire un Presidente - mi rivolgo a lei,
Presidente Fosson, e la guardo, visto che sta commentando - che
scaricando il testo di legge martedì, il giorno dopo ci dice: "è un
testo aperto, fate qualche proposta, ditemi per favore cosa
vogliamo fare" e poi ci dice: "avete 24 ore per decidere del
destino"... vede, è questo l'atteggiamento con cui si è presentato
in Commissione! Per fortuna che alla seconda audizione - così
almeno arriviamo al succo del discorso - si è presentato con i
tecnici i quali le hanno detto che effettivamente quella legge
faceva acqua da tutte le parti. Ora ci sentiamo dire che "è una
legge in evoluzione, ci presenteremo con degli emendamenti del
Celva". Noi sugli emendamenti del Celva manco sappiamo cosa avete
approvato e voi pretendete che noi ci esprimiamo in Aula oggi? Io
ho fatto un'iniziativa in tempi non sospetti, Presidente,
attraverso la quale le ho detto, tra le altre cose, che era
un'urgenza e che probabilmente bisognava pensarci prima. Peccato
che poi quel testo è stato nei suoi cassetti non so per quanto
tempo, salvo poi scaricarlo 24 ore prima!
Detto questo, quello che soprattutto mi dispiace è che con tanti
colleghi di questa maggioranza, e soprattutto con gli ultimi che
sono entrati in maggioranza di Rete Civica, ho avuto percorsi dove
la salvaguardia del ruolo del Consigliere era una delle battaglie
fatte in questi anni. Prendo atto che qualcuno ha cambiato idea su
questo; prendo atto che, pur di mettere una bandierina, non importa
a che prezzo, non importa se poi vengono meno dei principi...
l'abbiamo già visto tante volte, peraltro, chi ha un po' più di
esperienza come me ed è stato Sindaco negli anni, sa che abbiamo
avuto delle esperienze dove ci hanno fatto fare tutti i Piani
regolatori salvo poi adeguarli al PTP. Questo è il pensiero del
regista di quest'operazione che pretende di andare nella stessa
direzione, anche adesso con il progetto di mobilità e
quant'altro.
Essere complici di certi atteggiamenti è molto più grave se si
hanno alle spalle battaglie su principi dove il ruolo del
Consiglio... fino a quando non sarà modificato con la nuova legge
elettorale, non voglio immaginare cosa introdurrà a questo punto!
Probabilmente neanche l'augusto pensiero è mai arrivato a fare
quello che siete riusciti a fare voi in questi due Consigli dove
avete proposto questi atti senza audizioni, senza nessun confronto
in Consiglio, neanche l'augusto pensiero lo aveva fatto, per cui
non immagino quale sarà la proposta che andrete a portare avanti!
Non ci riuscirete chiaramente, perché probabilmente i primi che vi
hanno bocciato sono i valdostani che hanno capito benissimo che
questa era null'altro che un'operazione di mantenimento di poltrone
e nulla di più. In questo frangente, non rispettando le regole,
quello che avete dimostrato è esattamente questo, per cui verrete
giudicati sugli atti.
Riferendomi a tutti coloro che hanno presentato quella marea di
emendamenti, personalmente - ma come penso tanti di noi - noi non
condividiamo questo ostruzionismo, non lo condividiamo
assolutamente. Non è nel mio pensiero - parlo per me, sicuramente -
andare a bloccare l'attività del Consiglio.
Io penso che la Valle d'Aosta abbia necessità di andare avanti,
ma non ha neanche alcun bisogno di vedere calato dall'alto il
"prendere o lasciare". Era per far capire ai valdostani, ma
soprattutto a questa pseudo maggioranza con la stampella di Rete
Civica, che questo non è un metodo accettabile, è un'eccezione, e
per far capire che a tutto c'è un limite. Avete superato il limite,
anche quello della decenza. Ci dispiace davvero, è con sommo
rammarico che constatiamo come questa iniziativa è stata portata
avanti, ma è anche per dimostrare che il rispetto per l'Istituzione
c'è e deve esserci sempre.
Presidente
-
Ha chiesto la parola il collega
Cognetta per un secondo intervento.
Cognetta (MOUV')
-
Brevemente, Presidente, solo
per replicare alla sua nota rispetto alle
adaptations.
Non
vorrei aprire adesso la discussione, però ricordo con chiarezza il
fatto che all'epoca era stato chiesto a questo Consiglio di audire
tutte le parti in causa e lei, all'epoca - in maniera poco
opportuna, secondo me - portò la discussione di quella legge
durante la chiusura delle scuole. C'era un Comitato dei docenti che
voleva essere audito e doveva essere audito, ma lei fece in modo di
arrivare direttamente a metà luglio, sostanzialmente quando non
c'era praticamente nessuno. Era solo una nota incisa tra me e lei,
perché se è vero che io ho preso quella posizione, è altrettanto
vero che lei fece quella mossa astuta, se mi permette, di evitare
il confronto e quindi da lì scaturì tutto quello che accadde
all'epoca.
Oggi siamo in una situazione molto peggiore, se mi posso
permettere, decisamente peggiore rispetto all'altra, perché ci sono
cinque leggi, tutte quante molto importanti e portate senza nessuna
discussione, nessun approfondimento, e facciamo seguito a quella
del passato Consiglio, quindi diventano sei. Lei comprenderà a
questo punto che si è passato decisamente il segno.
Presidente
-
La parola alla collega Spelgatti.
Spelgatti (LEGA VDA)
-
Oggi in quest'Aula si è
parlato di mancanza di rispetto nei confronti dei Consiglieri
regionali, delle Commissioni, quindi nei confronti di tutto un
lavoro che si dovrebbe svolgere in quest'Aula e soprattutto
all'interno delle Commissioni. La cosa più dolorosa, però, è la
mancanza di rispetto nei confronti dei valdostani.
Secondo me, tutti voi della maggioranza avete perso davvero il
senso delle cose, vi siete dimenticati del perché siete stati
eletti e qual è il compito e il ruolo che voi dovete svolgere.
Siete ormai convinti che per poter governare sia semplicemente
possibile sostituire una democrazia con una vera e propria
dittatura, perché oggi ci troviamo di fronte ad una dittatura che
non produce niente, se non delle bandierine che voi dovete mettere
nel terreno per dimostrare che state facendo qualcosa, quando in
realtà non state assolutamente facendo niente di positivo nei
confronti della Valle d'Aosta e di tutti i problemi seri che
affliggono la Valle d'Aosta. Ormai l'unica cosa a cui pensate voi
sono le bandierine, questo perché chiaramente con l'ingresso in
maggioranza di Rete Civica siete arrivati al punto addirittura di
comprare le pagine sui giornali per dire "abbiamo fatto questo,
abbiamo fatto quest'altro" e quelle due cose che riuscite a fare
cercare di pubblicizzarle. Se almeno queste cose venissero fatte
bene, almeno quelle due cose, potreste vantarvi di averle fatte
millantando di aver fatto chissà che cosa per la Valle d'Aosta! Il
problema è che non è così. Il problema è che non avete capito che
lavorare seriamente significa lavorare in silenzio, il vero lavoro
è silenzioso perché è serio, è il lavoro dietro le quinte, non è il
lavoro di pubblicità con i sorrisi smaglianti davanti ai
flash
dei giornalisti e con la continua ricerca della
pubblicità sul nulla, perché la pubblicità è ingannevole.
I valdostani ormai lo sanno, lo sanno, ed è tristissimo pensare
alla nostra Valle d'Aosta ridotta a questo livello, è tristissimo
pensare a tutto quello che bisognerebbe risolvere in questa Regione
perché "voi" avete portato questa Regione a questo livello e
continuate a non fare nulla, a mettere a punto semplicemente delle
bandierine su provvedimenti che fanno acqua da tutte le parti. Le
aveste almeno fatte bene, almeno quelle due cose fatte bene, ma no,
voi dovete dire: "abbiamo approvato la legge sulla mobilità".
Andiamo a vedere i contenuti di questa legge. Non si lavora così,
non così!
Ai colleghi di Rete Civica ricordo soprattutto che questa è
veramente una dittatura; a voi, che parlate tanto di democrazia,
dico che questa è una dittatura, vi dovreste vergognare! Pensate
davvero a governare, ma tanto così non potete governare. Fatevi un
esame di coscienza, ma soprattutto andate a confrontarvi con la
gente seriamente, non con sorrisi smaglianti davanti ai flash dei
giornalisti. Andate a chiedere alla Valle d'Aosta e ai valdostani
se sono contenti di come state lavorando! Fatevi un esame di
coscienza. Forse è ora davvero di riflettere, che voi riflettiate
seriamente su quello che state facendo di questa Regione e sulla
dignità vostra, anche personale, rispetto al vostro rapporto con i
cittadini, con le Istituzioni, con tutto quello che c'è da fare per
risollevare questa regione dal baratro in cui l'avete condotta in
decenni di malgoverno. Abbiamo presentato, sì, tremila emendamenti.
Volete lavorare in questa maniera? Bene!
Présidente
-
La parole au collègue Luboz.
Luboz (LEGA VDA)
-
Come fare a non condividere ciò
che è stato espresso poc'anzi dai miei colleghi del gruppo e anche
da altri colleghi? Mi riallaccio soprattutto a ciò che ha espresso
il collega Distort, anch'io faccio parte di questo consesso, di
questo Consiglio, da poco più di un anno. L'anno scorso, alla
vigilia delle elezioni, avevo sicuramente certi auspici, e il
giorno dopo ho avuto molte preoccupazioni, di essere appunto degno
di questo incarico importante per la comunità, perché noi qua siamo
a rappresentare tutta quanta la comunità.
Riprendendo le parole che ha detto all'inizio la Presidente, che
dalla prossima settimana ci sarà il Conseil des Jeunes, voglio
auspicare che le nuove generazioni possano essere migliori di
quanto stiamo dando noi come impressione. In chiusura del mio primo
intervento dell'anno scorso citai una frase di Corrado Gex che
diceva: "
Dz'ì deun mon cœur la douceur d'an
dzournò bien accompliya
" [traduzione dal patois e dal francese:
"Ho nel mio cuore la dolcezza di una giornata ben compiuta"] e con
questo auspicio speravo di poter terminare ogni lavoro in Consiglio
proprio con questa sensazione nell'animo e nello spirito. Oggi
posso dire che "
Dz'ì deun mon cœur le
tsagreun d'an dzournò mal partiya
" [traduzione dal patois e dal
francese: "Ho nel mio cuore la tristezza di una giornata partita
male"]. Sicuramente è una giornata che non parte bene, ma non credo
che sia per responsabilità dell'opposizione, bensì per un
diktat
voluto da qualcuno per una reciproca sopravvivenza e
non per un reciproco impegno nell'affrontare i temi.
Tanti temi avrebbero potuto essere affrontati in Commissione,
chiarimenti su poste di bilancio inserite in un capitolo piuttosto
che in un altro. Ringrazio a questo proposito un Consigliere di
maggioranza che ieri mi ha telefonato per tranquillizzarmi su una
posta di bilancio che io mi sarei aspettato di veder ben
classificata e invece non c'era, però questa è stata una decenza da
parte di questo Consigliere. Poi che dire veramente dell'urgenza di
lavorare e su quali temi? Sicuramente la mobilità è uno dei temi
importanti che dovremo affrontare, però quanti altri ci sono, a
partire dalla sanità, a partire dal mondo degli allevatori? I
giorni scorsi è stato approvato all'unanimità un impegno da parte
del Consiglio per valutare quali sono i soggetti a rischio suicidi.
A termine di quella giornata ho ricevuto dei messaggi da parte del
mondo degli allevatori che sono spesso dimenticati.
Colleghi di Rete Civica, prima della mobilità ci sono tante
altre urgenze da prendere in considerazione e, proprio riprendendo
il discorso di altri, richiamiamo alla correttezza istituzionale,
alla considerazione delle Commissioni, dei Commissari e dei
Consiglieri.
Presidente
-
La parola al collega Mossa.
Mossa (M5S)
-
Io volevo ricordare che a dicembre
dello scorso anno, prima dell'approvazione della legge di bilancio,
dopo il cosiddetto "ribaltone" a seguito della mozione di sfiducia
costruttiva, se non altro in una settimana era stato fatto un
tour de force
di audizioni, quindi diciamo che almeno la
figura di convocare i portatori di interesse e sentire perlomeno
cosa avevano da dire è stato fatto; che poi le loro considerazioni
non siano state prese minimamente in considerazione è un altro
discorso, però il tentativo era comunque stato fatto.
Oggi sono state depositate delle leggi importanti, il giorno
appena prima della convocazione delle Commissioni, e nella stessa
settimana ci è stato chiesto di votarle senza audire nessuno e
senza neanche un confronto aperto con i Consiglieri, quindi ci è
stato chiesto di portare al buio e sulla fiducia questi importanti
atti. Oggi a rimetterci di questa chiamiamola "scelta
antidemocratica" chi sarà? Ovviamente, come al solito, saranno i
cittadini che si ritroveranno dei provvedimenti fatti male e calati
dall'alto. Viene anche a mancare il ruolo dei Consiglieri, che è
appunto quello di consigliare se un atto può essere stato fatto
bene o con eventuali modifiche, ma in tempi adeguati, non in una
settimana. Comunque, vista la mancanza di democrazia da parte di
questa maggioranza e anche l'ostruzionismo che con questi tremila
emendamenti rischiano di rimetterci pure gli alberi, chiediamo se
non altro alla Presidente che tali emendamenti vengano distribuiti
in formato digitale anziché cartaceo, almeno facciamo risparmiare
un po' di carta all'Amministrazione.
Présidente
-
Le collègue Lucianaz a demandé la
parole.
Lucianaz (LEGA VDA) -
Riporto anch'io la frase che
abbiamo condiviso noi colleghi di minoranza del gruppo LEGA e
MOUV'. È successo con la legge sullo strumento partecipativo per la
Casinò de la Vallée nello scorso Consiglio e oggi accade con
l'assestamento, con le variazioni in bilancio collegati alla legge
sui Segretari e alla mobilità sostenibile presentati a colpi di
maggioranza senza alcuna audizione, né approfondimento necessario.
È questo il nuovo percorso del Governo Fosson, questa è la nuova
portata dei tutori di Rete Civica. Lunedì scorso, nell'audizione
della I Commissione - lì per fortuna si fanno ancora le audizioni
-, la professoressa Trucco, quando le ho esposto la situazione che
c'è in Consiglio regionale e la situazione del Regolamento del
nostro Consiglio, al termine ci ha detto: "questa è una situazione
tipica da maggioritario" e io ho detto: "no, guardi, questa è la
situazione che stiamo vivendo in un sistema assembleare come quello
regionale".
Il fatto che Rete Civica piazzi come prioritario entro il mese
di novembre il punto della legge per l'elezione del Presidente
della Regione, del sistema maggioritario... forse è un punto che si
può tranquillamente eliminare, perché di fatto succede già, c'è un
Governo che detta i tempi e le regole di questo Consiglio.
Io però mi aspettavo dalla Presidente anche un cenno sulla
situazione della criminalità in Valle d'Aosta. Spero che il
Presidente Fosson nelle sue comunicazioni ce ne parli, perché la
situazione, a mio avviso, questa sì, è urgente e preoccupante. Non
credo che con l'arresto di qualche personaggio della malavita sia
terminato il rischio della criminalità e dell'infiltrazione mafiosa
in Valle d'Aosta.
Ricordo soltanto che il 15 febbraio 2019 il Capogruppo di Rete
Civica, Bertin, ha depositato in qualità di primo firmatario una
proposta di legge - questa sì che era urgente - volta
all'istituzione di un osservatorio permanente sulle organizzazioni
criminali di stampo mafioso. Riporto l'articolo del giornale dove
ad un certo punto Bertin sostiene:
"...dimostrata la presenza
della 'ndrangheta in Valle d'Aosta, l'infiltrazione di questa
organizzazione criminale nel nostro territorio è un fatto risalente
nel tempo e può essere considerata ormai ultradecennale e storica,
nonostante le ironie e le minimizzazioni di tanti partiti che ora
sono al Governo per tanti anni. Adesso speriamo sia cambiato il
clima
". Continuava Bertin in quanto proponente del testo, lui e
la sua collega, adesso alleati appunto con questi partiti che
deridevano questi allarmi: "
nessun fulmine a ciel sereno, come
pronunciato dall'attuale Presidente della Regione,
- si
riferiva a Fosson -"
solo una colpevole sottovalutazione del
fenomeno e i fatti che stanno emergendo non ne sono la conseguenza.
Il quadro inquietante di pericolosi intrecci tra malavita
organizzata ed esponenti politici, oltre a scandalizzare, deve
farci reagire. La politica deve assumersi le proprie
responsabilità, prendere nettamente le distanze in modo chiaro ed
inequivocabile, diversamente da come ha fatto sinora. Le
Istituzioni devono in tutti i modi essere rafforzate e rese
impermeabili all'infiltrazione mafiosa
". Bertin terminava
dicendo che un osservatorio permanente sulle organizzazioni
criminali di stampo mafioso era indispensabile, "
un dispositivo
che, affiancato ad altri, possa servire anche a contrastare il
diffondersi di questi fenomeni, uno strumento informativo di
supporto all'attività legislativa e amministrativa della
Regione
". Ecco, la Presidente della I Commissione Morelli è
testimone che - e termino con questa frase - nella precedente
riunione in Commissione ho chiesto notizie su questo osservatorio,
perché io ci sono da un anno in Commissione, ma non abbiamo mai
discusso una volta di questi fatti.
Presidente
-
La parola alla collega Pulz.
Pulz (ADU VDA) -
Presidente, io mi rivolgo a lei che è
garante di questa Istituzione e quindi della sua legalità per
riportare anch'io, sulla scia del collega Lucianaz, l'attenzione di
quest'Aula spostandola un po' dalle critiche a come questi nuovi
provvedimenti oggi siano stati catapultati in quest'Aula - critiche
che condivido assolutamente e su cui quindi non ritorno -, per
richiamare dicevo l'attenzione, ancora una volta, sulle notizie
allarmanti che giungono da Magistratura ed organi inquirenti e che
ricostruiscono l'immagine di una Regione, la nostra, la Valle
d'Aosta, in cui facciamo fatica a riconoscerci, perché è
attraversata dagli interessi criminali di alcune cosche mafiose,
perché è così colpita nel tessuto sociale ed economico ed è
umiliata nelle Istituzioni. Dalle indagini -
Tempus Venit,
Geenna
e oggi abbiamo la bella novità di
Altanum
-, si
profilano ipotesi di reati gravissimi che di nuovo gettano nello
sconcerto e nella preoccupazione la cittadinanza valdostana, quella
onesta.
Oggi Ambiente Diritti Uguaglianza Valle d'Aosta non intende di
sicuro strumentalizzare le notizie che ancora devono prendere forma
precisa, né tantomeno allontanarsi da quei principi garantisti che
abbiamo richiamato tante volte e che guidano sempre la nostra
azione. Però vogliamo dichiarare da questa sede ufficiale il
profondo disagio, innanzitutto nostro, da chi, da poco più di un
anno siede sui banchi di questo Consiglio regionale e che già
troppe volte si è trovato a dover riflettere in base alla cronaca
giudiziaria sulla tenuta democratica delle Istituzioni valdostane e
sulla loro capacità di garantire, di rappresentare, di tutelare
davvero le cittadine e i cittadini di questa Regione, una Regione
così bella e così travagliata, attraversata da interessi oscuri,
difficili da capire, che avvelenano nel profondo il tessuto della
nostra comunità. In attesa quindi degli esiti investigativi e
giudiziari di queste inquietanti vicende, di cui noi purtroppo
siamo attoniti spettatori, vogliamo innanzitutto esprimere
solidarietà nei confronti di quei cittadini che appunto sono onesti
e che hanno il diritto di conoscere la verità e di essere
rappresentati nel pieno senso democratico da Istituzioni pulite e
trasparenti che lavorino davvero per il bene di tutta la
collettività, senza fini opachi, senza trame sotterranee e
incomprensibili, soprattutto senza il sospetto di connivenza con
chi invece lavora nella direzione opposta, in qualsiasi ruolo e
posizione.
Per concludere, mi piace citare nuovamente - anche se l'ho fatto
da poco, ma credo che non sia fuori luogo - lo scrittore Corrado
Alvaro, per quella riflessione essenziale che dovremmo rileggere
tutte le mattine e tutte le sere prima di dormire, perché diceva
così: "
La disperazione più grave che possa impadronirsi di una
società è il dubbio che vivere rettamente sia inutile
".
Presidente
-
Non vedo altri iscritti a parlare e
quindi mi permetto... Ha chiesto la parola il collega
Vicepresidente Farcoz, allora gli cedo la parola e poi mi
consentirete anche di poter rispondere ovviamente alle suggestioni
pervenute dai colleghi. Prego, Vicepresidente.
Farcoz (UV)
-
Madame la Présidente, je voudrais
retourner sur les communications, donc à notre présence à
l'intérieur de l'APF. Je remercie avant tout la Secrétaire générale
et la collègue Nasso qui ont bien voulu partager avec moi cette
présence à Abidjan. Le thème était évidemment le renforcement de la
démocratie comme il a été rappelé par la collègue Nasso.
Si vous me le permettez, je fais un petit rappel: cette matinée
on a entendu utiliser le terme "dictature". Nous avons entendu les
différents systèmes et les différents modèles de gouvernement qu'il
y a dans tout le monde francophone, et bien je crois qu'aujourd'hui
notre démocratie vie encore en état de très bonne santé par rapport
à ce que nous avons entendu. Quand même chacun de nous a participé
à des commissions différentes: au réseau des jeunes, comme moi, et
au réseau du développement et de la coopération.
Je voulais simplement donner une information qui peut-être à
déjà été partagée par les organes de presse. Au printemps 2020 la
Vallée d'Aoste aura l'occasion d'avoir la première réunion de
l'intersession du réseau parlementaire des jeunes, il s'agit de
tous les parlementaires de l'APF âgés moins de 40 ans. Je crois que
cela est un succès pour la Vallée d'Aoste, parce que là vraiment
nous aurons la possibilité de bâtir des politiques et surtout de
débattre sur un thème que nous avons choisi de programmer, thème
qui est cher à cette Assemblée, c'est-à-dire celui des changements
climatiques, la transition énergétique des Pays de l'APF, un défis
que nous voulons considérer des jeunes et un problème global sur
lequel nous voulons trouver des solutions locales, avec une
décarbonisation de tous les Pays de la terre.
Voilà, je crois qu'en terminant je peux simplement faire un
petit rappel: c'est grâce à notre bilinguisme, a notre
plurilinguisme que la Vallée d'Aoste, une petite région de
montagne, peut se connecter au monde entier avec des États, avec
des Parlementaires, avec 300 Parlementaires - et même plus - dans
le monde entier.
Je veux rappeler aussi un autre aspect: dans ce Conseil on
entend souvent de grands beaux discours sur la valorisation de la
francophonie, sur la valeur du français, mais ce sont des discours
qui clochent seulement pour une partie. L'exemple: ces discours
sont faits tout à fait en italien et je crois que si cette
Assemblée veut donner un exemple d'être bilingue et d'être digne de
ce Statut spécial que nous avons, nous devons parler aussi dans la
langue française. Je veux porter un petit exemple sur lequel je
veux déjà remercier la Présidente Rini et les autres collègues du
Bureau de la Présidence sur ma proposition. Le Bureau de la
Présidence a convenu et prévu de rédiger les délibérations en
langue française pour 30 pour cent. C'est un petit pas, une petite
question, mais évidemment je crois et j'espère que l'Administration
régionale, en vertu aussi du bilinguisme que nous percevons du
point de vue budgétaire, peut faire des efforts, parce que si
d'abord ce n'est pas la politique et l'Administration qui bougent
évidemment on ne peut pas prétendre que le peuple valdôtain puisse
nous suivre.
Presidente
-
Non vedo altri iscritti a parlare,
quindi consentitemi non una breve replica ma una considerazione.
Colleghi, io vi invito solamente a prenotarvi, perché altrimenti si
perde anche un po' di senso. Prima di entrare nel merito del vero
oggetto, torno solamente ad un richiamo, non per sminuire gli
altri, ma perché credo che sia compito e dovere di questa
Presidenza prendere delle posizioni su quanto è stato rilevato in
quest'Aula.
Mi permetto semplicemente di sottolineare il richiamo fatto in
maniera più cauta dal collega Lucianaz ed in maniera un pochino più
aggressiva dalla collega Pulz sulla questione della criminalità
organizzata. È un tema sicuramente molto delicato, molto
importante, che da una parte non deve essere banalizzato, ma
dall'altra nemmeno strumentalizzato, collega Pulz. Io credo che
ognuno di noi... vedo diversi colleghi qui, in Aula, che quando
hanno avuto il sentore che qualcosa non funzionasse... guardi che
le parlo in prima persona, perché anch'io in passato l'ho fatto: se
si hanno notizie di un certo tenore, si va nelle sedi competenti e
deputate a ciò e si espongono i fatti che si conoscono.
Detto questo, non è sicuramente compito di un Presidente del
Consiglio entrare nel merito di questi tristi, tristissimi fatti di
cronaca; l'ultimo in ordine non riguarda le Istituzioni, ma
riguarda comunque la nostra comunità e fa male al cuore leggere
certe notizie. Se però da una parte con il tema che abbiamo
affrontato questa mattina si richiama al rispetto degli organi e
dei ruoli, dall'altra poi non si può chiedere ad un Presidente del
Consiglio di andare oltre le proprie prerogative, e quindi di
infrangere ciò per cui è stato chiamato a svolgere il proprio
ruolo, che non è sicuramente quello di entrare in queste
tristissime notizie. Ci sono gli organi competenti che lo fanno.
Credo che siamo stati i primi a prendere delle posizioni quando
queste notizie hanno toccato il cuore dell'Assemblea.
Detto questo, ci sono ancora due iscritti. Io chiedo a tutti i
colleghi che intendono prendere la parola di iscriversi, in modo
poi da poter trovare anche una sintesi. L'ordine del giorno è molto
corposo e sarebbe interessante riuscire anche a trovare un punto di
incontro tra le diverse posizioni.
La parola al collega Luboz, per un secondo intervento.
Luboz (LEGA VDA)
- Justement le Vice-président Farcoz
nous rappelle de revenir au thème introduit par Madame la
Présidente, donc au rapport de ceux qui ont participé à l'APF,
cette importante institution où participent les différents
représentants de langue française, des Conseils régionaux et pas
seulement, aussi nationaux, naturellement.
J'apprends que le collègue Vice-président Farcoz va déposer une
loi ou un règlement où l'on invite les fonctionnaires de
l'Administration régionale à rédiger les actes et les délibérations
pour 30 pour cent en langue française. Ayant travaillé dans
l'Administration régionale et en évaluant le degré de connaissance
de la langue française dans notre Région, j'estime que cela n'aura
pas un grand enthousiasme dans le monde du travail des employés
régionaux et il faudra bien analyser si l'éducation bilingue de
notre Administration n'a pas été une faillite plus qu'un succès. Ce
n'est pas à travers une imposition ou un règlement où l'on invite à
rédiger des actes en français qu'on peut - disons en quelque sorte
- améliorer le degré et la connaissance de la langue française en
Vallée d'Aoste.
Presidente -
La parola alla collega Minelli.
Minelli (RC-AC) -
Brevemente, perché ho intenzione di
fare qualche osservazione su quanto ho sentito poc'anzi. C'è un
ovvio e prevedibile attacco politico che viene soprattutto da parte
di chi aveva l'unico interesse di sciogliere il Consiglio e di
andare ad elezioni anticipate in una situazione che - lo sappiamo
tutti - non garantirebbe quella governabilità e stabilità che da
più parti è stata auspicata. È evidente però che chi voleva
sciogliere il Consiglio non possa accettare che lo stesso lavori e
produca nell'interesse della comunità.
Voglio entrare nel merito di due cose che sono state dette e che
riguardano due provvedimenti: uno è stato votato lo scorso
Consiglio e l'altro è quello che deve andare in votazione in questo
Consiglio. Ho sentito parlare di "parti prematuri", di "decisioni
da dover prendere al buio". Per quanto riguarda la questione dei
parti prematuri relativamente al programma strategico per la
ferrovia e la legge sulla mobilità, io parlerei nel primo caso di
"parto elefantiaco" più che di parto prematuro, perché ricordo che
questo provvedimento doveva essere approvato oltre due anni fa e
che non è stato approvato nelle sue linee in modo sostanzialmente
diverso dal testo presentato a suo tempo lo scorso anno. Questa è
la prima cosa da dire.
Si è detto che non c'è stato il tempo di fare audizioni di vario
tipo. Ricordo che durante le ultime riunioni di Commissione, quando
c'è stata l'illustrazione dell'Assessore ai trasporti e dei suoi
tecnici e poi successivamente quando c'è stata l'audizione del
Comitato "La Valle d'Aosta Riparte", non sono state fatte domande,
se non da pochissime persone. Ricordo in un'occasione di essere
stata l'unica a chiedere delle cose insieme ad una domanda del
collega Lucianaz. Non c'è stata tutta quella richiesta di
approfondimenti che adesso viene invece sottolineata come
assolutamente necessaria. In quel caso - parlo del programma
strategico per la ferrovia - non è stato nemmeno presentato nessun
emendamento in Commissione, non è stato presentato nulla; è stato
chiesto del tempo, una settimana, per rivedere ancora il testo, ma
poi siamo rimasti alla stessa situazione. Ricordo anche che quel
provvedimento è passato in quest'Aula con 24 voti a favore e nessun
voto contrario. Se fosse stato così scadente, immagino che sarebbe
stato bocciato alla grande.
La questione della legge sulla mobilità: non ho nessuna
difficoltà a dire che noi per primi avevamo chiesto di poter
arrivare un po' più avanti ad approvare questo provvedimento, ma
non perché crediamo che non siano stati fatti degli
approfondimenti. Ricordo che anche su quello le audizioni sono
state fatte lo scorso anno già ed è un provvedimento che non solo
ha un anno di esame, ma - come è stato ricordato stamattina -
discende da una proposta di legge fatta addirittura nella
precedente legislatura. È vero, c'è stata una brusca accelerazione
motivata dal fatto che esiste una quantità di denaro ferma e che
dovrebbe andare per questi contributi e, dovendo fare le
deliberazioni opportune riguardo a questo, se non si approva un
provvedimento si va ancora avanti nel tempo, per cui i contributi
del 2019 possono andare perduti.
Io credo che il lavoro svolto dalle due Commissioni che hanno
lavorato a questo testo è sostanzialmente quello che tutti
intendevamo. Ci possono essere... poi vedremo se ci saranno degli
emendamenti che possono essere considerati migliorativi, ma in
buona sostanza il disegno di legge n. 4 è stato mantenuto nella sua
interezza ed è stata aggiunta una parte introduttiva che poi
esamineremo successivamente.
L'altra cosa che volevo dire - termino velocemente - è che si è
parlato di "dittatura". Ecco, detto da un esponente della LEGA di
Salvini che, lì sì, sta cercando di trasformare il nostro Paese in
una dittatura e non ha alcun rispetto di tutta una serie di
procedure e nemmeno del proprio alleato di Governo, fa un po'
specie.
Presidente
-
Colleghi, pur rispettando tutte le
richieste di intervento, io vi chiedo non di poter dare una
risposta, ma di dare la presa di posizione anche di questa
Presidenza in seguito alle prese di posizione che ho ascoltato con
molta attenzione, alle parole di tutti voi che siete intervenuti in
quest'Aula. Questo ovviamente in qualità di Presidente del
Consiglio regionale, quindi come garante non solo del rispetto,
della figura di tutti i Consiglieri, siano essi di maggioranza o
dell'opposizione, e vorrei anche aggiungere in questo caso
soprattutto come garante del buon funzionamento e del rispetto
degli organi che compongono il nostro Consiglio regionale. Ricordo
che tutti i Presidenti dei Consigli regionali, nel tempo, nel loro
discorso di insediamento, sottolineano sempre la volontà di far
rispettare il Consiglio regionale e, con il Consiglio regionale,
gli organi che lo compongono,
in primis
le Commissioni. Lo
ha ricordato qualche collega, forse è il luogo meno noto, ma è il
vero luogo dove il dibattito politico può essere portato avanti e
dove nascono i provvedimenti che poi vengono portati in
quest'Aula.
Pur non avendo violato il dettato regolamentare di funzionamento
del Consiglio regionale - e questo va sottolineato -, non posso non
notare e non sottolineare come la pagina scritta in questa
occasione non sia una pagina positiva e, soprattutto, che non sia
stata portata avanti una procedura rispettosa del ruolo del
Consiglio regionale, dei singoli Consiglieri e dei Commissari che
fanno parte sia dell'opposizione che della maggioranza all'interno
delle Commissioni.
Ringrazio il Vicepresidente Distort che ha un po' anticipato la
posizione di questa Presidenza ed accolgo il suo invito. L'Ufficio
di Presidenza è unito nel difendere le prerogative e il rispetto
degli organi consiliari. Come Ufficio di Presidenza non abbiamo
altri strumenti per censurare questo comportamento, se non quello
di prendere pubblicamente posizione in quest'Aula (cosa che stiamo
facendo).
Detto questo, colleghi, invito i Capigruppo e i Consiglieri che
eventualmente ne siano interessati ad un momento di confronto. Ora
chiedo quindi una sospensione del Consiglio. Invito i Capigruppo
per una riunione informale al fine di poter trovare una mediazione
tra le diverse posizioni e chiedendovi davvero di anteporre il bene
e il ruolo che siamo stati chiamati a ricoprire alle mere posizioni
politiche e partitiche o personali. Grazie, colleghi. Il Consiglio
è quindi sospeso per una riunione informale dei Capigruppo.
La seduta è sospesa dalle ore10:17 alle ore 12:52.
Presidente
-
Possiamo riprendere i lavori
dell'Aula. Io chiedo scusa, soprattutto a chi sta seguendo i nostri
lavori, perché può essere difficoltoso capire quanto è accaduto. La
mattinata è stata impiegata credo in maniera positiva e fruttuosa
perché ci sono stati diversi incontri, diverse riunioni che spero
possano portare a trovare un punto di incontro tra le diverse
posizioni. Ora sospendiamo il Consiglio regionale. Ricordo che i
lavori riprenderanno alle ore 15:30 qui, in Aula, ma alle ore 15:00
sarà convocato il gruppo dei Capigruppo al fine di poter capire se
si è trovata o meno una posizione comune. Grazie, colleghi. Buona
pausa pranzo.
---
La seduta termina alle ore 12:53.
