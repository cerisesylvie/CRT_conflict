Classificazione
ARTIGIANATO
COMMERCIO
Fiere, mostre e mercati



Oggetto del Consiglio n. 2528 del 11 gennaio 2017 - Resoconto
OGGETTO N. 2528/XIV - Interrogazione a risposta immediata:
"Mantenimento dell'allestimento del Marché Vert Noël per ospitarvi
eventuali attività collegate alla Fiera di Sant'Orso".
Rosset (Presidente) -
Punto n. 3.01 dell'ordine del
giorno. Ha chiesto la parola la collega Morelli, ne ha facoltà.
Morelli (ALPE) -
Bonjour et bonne année à tout le monde.
Nous commençons par une question avec réponse immédiate qui reprend
un sujet qui a été à la une même pendant ces derniers jours: le
Marché Vert Noël, une manifestation qui a un grand succès et qui
attire dans notre région un grand nombre de touristes, on n'a pas
encore les données, mais les journaux parlent d'édition record.
Cette édition record est due en particulier au site dans lequel
cette manifestation se situe, un site d'une beauté absolue, qui
véhicule dans toute l'Italie, mais même à l'étranger une image de
la Vallée d'Aoste extraordinaire. Cette image est évidemment
renforcée par le fait que dans ce site on a créé une ambiance
particulière, qui met en contraste la grandeur et la beauté du
monument romain avec le style montagnard et les chalets. C'est un
site que, d'après nous, il vaudrait la peine d'exploiter même
pendant les jours de la Foire de Saint-Ours.
Credo che non scopriamo l'acqua calda con questa proposta,
probabilmente ci si è già riflettuto e ci si è già pensato, però
noi riteniamo, visto lo sforzo che viene fatto per costruire tutte
quelle strutture che poi costituiscono proprio l'ambientazione di
questo mercatino di Natale, che vale forse la pena di sfruttarlo
anche per la Fiera di Sant'Orso, creando una zona di sfogo
ulteriore rispetto alla Fiera e dando la possibilità ai tanti
visitatori anche di poter usufruire di quello spazio.
Presidente -
Per la risposta, ha chiesto la parola
l'Assessore Donzel, ne ha facoltà.
Donzel (PD-SIN.VDA) -
Siamo in perfetta sintonia nel dire
che il
Marché Vert Noël
ha un grandissimo successo, supera
ogni aspettativa. A questo successo concorre il fatto che
un'intuizione di un'Amministrazione passata del Comune di Aosta ha
visto rafforzare questo tipo di organizzazione che è stata poi
diretta, coordinata dall'Assessorato del turismo, a cui concorrono
addirittura quattro Assessorati regionali, con ovviamente il ruolo
in primo piano del Comune di Aosta. Va ribadito che è un
grandissimo successo, ovviamente è un successo che dovrà
ulteriormente - nell'ambizione che ci siamo dati - crescere ed
essere ulteriormente implementato. Solo per capirci, con uno dei
mercati storici che operano in Europa: per esempio, la durata del
mercato di Strasburgo, che ha 300
stand
e che è attivo dal
1570, va dal 25 novembre al 31 dicembre; quello di Colmar, che gli
fa da
pendant
con 800
stand
, va dal 25 novembre al 31
dicembre; sono di durata un po' più lunga quelli di Trento e di
Bolzano, che si spingono fino al giorno dell'Epifania, quindi hanno
una loro caratterizzazione, hanno una loro tipicità estrinseca
nell'essere il mercato natalizio.
Come ha detto lei, è da anni che si riflette come ulteriormente
valorizzare queste cose, quindi si pensa che arrivando a fine
gennaio la Fiera di Sant'Orso, si potrebbe ragionare di sfruttare
l'area anche per quell'opportunità. Intanto bisogna dire che lo
sforzo che stiamo facendo - e i risultati dicono che la Fiera di
Sant'Orso è l'altro evento di grandissimo successo - è quello di
valorizzare la tipicità dell'artigianato. La Fiera di Sant'Orso,
anche se intorno ha un'immensa fiera commerciale che cresce, anche
se quest'anno crescerà il padiglione enogastronomico con delle
cifre estremamente importanti, è la fiera dell'artigianato tipico e
la sua tipicità è di essere e di insistere sull'asse centrale. Le
ipotesi anche che sono state valutate di sfruttare quell'area
quindi si sono scontrate con il fatto che ci sono problemi di
sicurezza, problemi molto delicati e soprattutto, i due eventi non
devono essere sommati o confondersi: il Marché Vert Noël deve
continuare ad essere tale e la Fiera di Sant'Orso deve continuare e
semmai - ed è il lavoro che cercheremo anche di implementare
quest'anno - ancora di più mantenere la sua radice e identità
culturale, perché non è soltanto il
business
che è
importante, ma è importante per la natura e per lo sviluppo
dell'evento, tutto quello che trascina con sé il fatto di mantenere
la tipicità dell'evento stesso, della Fiera con i suoi banchi
nell'asse centrale delle vie. Da questo punto di vista, quindi
tante sono le iniziative che si vogliono sviluppare intorno alla
Fiera di Sant'Orso, ma bisogna fare attenzione che un gioiello così
prezioso non vada snaturato.
Presidente -
Ha chiesto la parola la collega Morelli, ne
ha facoltà.
Morelli (ALPE) -
Credo che ci sia un equivoco, Assessore:
io non ho parlato di prolungare il
Marché Vert Noël
e
neanche di riaprirlo per la data della Fiera di Sant'Orso. Io dico
che quell'area con le installazioni, con le strutture che vengono
montate dagli operai dell'Assessorato dell'agricoltura, che
caratterizzano quella zona con uno spirito alpino che è bello, che
la gente apprezza, io immagino le centinaia, le migliaia di foto e
di
selfie
che la gente avrà fatto in quella zona...quindi
non si tratta di riaprire il Marché Vert Noël, ma di coinvolgere
anche quella zona nella Fiera di Sant'Orso, così come si coinvolge
nella Fiera di Sant'Orso non soltanto l'asse centrale occupato dai
banchetti degli espositori, ma tutta una serie di piazze e di zone
a corollario della manifestazione, io questo intendevo. È giusto
rifletterci, secondo me, è una proposta, è qualcosa di
assolutamente costruttivo che chiediamo di prendere in
considerazione con questo spirito, non certo e non tanto per andare
a far confliggere il Marché Vert Noël con la Fiera di Sant'Orso,
quanto per dare la possibilità ai visitatori di fruire di quello
spazio senza ovviamente gli espositori del Marché Vert Noël, forse
senza gli
chalet
- la soluzione è da studiare - ma ci sembra
sensata come proposta, perché effettivamente quella zona è di
assoluta bellezza.
