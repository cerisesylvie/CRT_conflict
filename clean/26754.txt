Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 181 del 14 luglio 1972 - Resoconto
OGGETTO N. 181/72 - Proposta di legge statale recante: "Norme
per le elezioni politiche in Valle d'Aosta" (di iniziativa del
gruppo consiliare del P.C.I. con modificazioni).
Montesano (P.S.D.I.)
- Allora, chiuso il capitolo
dell'ordine del giorno, si passa alla legge. La legge è stata
distribuita, mi pare, in fotocopia.
Ci sono dichiarazioni di voto da fare? Avvocato Caveri.
Caveri (U.V.) -
Dichiarazione di voto brevissima, che si
limita ad una constatazione e ad un giudizio, constatazione, la
constatazione è la seguente: e cioè assistiamo alla capitolazione
della Giunta davanti al progetto comunista, perché in sostanza, se
ho ben capito, la Giunta ha ritirato il suo progetto.
Giudizio sul nuovo cosiddetto progetto unificato: non è che la
ripetizione del precedente progetto comunista con la differenza che
l'articolo, l'ex articolo 2 diventa l'articolo 1 e l'articolo 3
diventa l'articolo 2; e poi si aggiunge un articolo del progetto
governativo.
In queste condizioni evidentemente, per questione di logica e di
coerenza con quanto abbiamo detto a lunghezza di giornata, noi
voteremo contro questo progetto.
Pedrini (P.L.I.)
- Prima della votazione evidentemente io
che rimarrò solo nel votare la legge liberale, volevo spiegare il
perché noi continuiamo a mantenere questa posizione, lo farò in tre
parole.
Mi richiamo a quanto detto stamattina, noi rimaniamo fermi nella
nostra presentazione e siamo disposti ad una transazione nel
momento in cui il Governo o chi per esso ci assicura nella maniera
più formale che come si procede a nuove elezioni così
contemporaneamente si proceda alla modificazione della nostra legge
elettorale.
Pollicini (D.P.)
- La Giunta ha ritirato il suo progetto
di legge per un semplicissimo motivo; proprio perché intende
realmente che le elezioni politiche siano fatte il più presto
possibile e proprio perché il progetto della Giunta è un progetto
veramente innovativo che però avrebbe sicuramente portato a
prolungare forse l'iter parlamentare rispetto al progetto di legge
presentato dal Partito Comunista. Quel progetto di legge presentato
dal Partito Comunista consente di raggiungere i risultati a cui noi
miriamo e cioè ripetizione delle elezioni e modifica della legge
elettorale senza correre quei rischi che tanto si è voluto
paventare qui in aula.
Quindi il ritiro del progetto di legge della Giunta è un senso
di responsabilità veramente degno della massima stima poiché mira
realmente a rifare le elezioni il più presto possibile. Non
consente a voi i pretesti di scaricare su di noi e sugli altri
Partiti, responsabilità che sono e saranno soltanto vostre. D'altra
parte al Governo esiste la Democrazia Cristiana, ha una maggioranza
parlamentare, si tratta di volontà politica, misureremo questa
volontà politica dalla data che stabilità le nuove elezioni in
Valle d'Aosta.
Montesano (P.S.D.I.)
- Altri che chiedono la parola?
Consigliere Ramera.
Ramera (D.C.)
- Ho tanto di quei fogli qui davanti che se
uno volesse va avanti tutto quello che gli pare, perché dopo aver
mangiato per tutto il giorno adesso, ci viene ammannito il cocktail
finale con una legge raffazzonata in cinque minuti e dopo che
abbiamo visto la Giunta che questa mattina, attraverso la bocca del
suo Presidente, mi spiace Signor Presidente che Lei questa mattina
desse a noi lezioni di comportamento, di discorsi preelettorali
ecc., ha parlato della bontà della sua legge, poi improvvisamente
questa legge che era tanto buona è sparita dalla circolazione.
Avete seguito un pochino il mio consiglio, non è stato seguito
in tutto perché io avevo chiesto praticamente che i cinque progetti
sparissero perché, praticamente, io penso che gli elettori che per
caso hanno seguito tutto il giorno dalla tribuna, debbano averne
capito ben poco, cioè devono aver capito che con un dato sistema
che volevamo noi si votava ancora sempre, magari con una scheda per
la Camera dei Deputati e una per il Senato. Mentre invece con altri
sistemi si votava, magari con tre schede da una parte, due
dall'altra. Cioè, praticamente oggi è venerdì da una parte si
pretendeva di cambiare le parole per dire semplicemente che oggi è
il giorno che precede il venerdì, cioè che precede il sabato o
altrimenti il giorno che segue il giovedì.
Sono cose che l'elettore comune non capisce.
Sulla bontà, Pollicini, sull'aver abdicato per senso di
responsabilità, io mi ricordo semplicemente un gesto avvenuto al
Parlamento quando dirigevo l'Ufficio di Roma e allora seguivo
attentamente con l'attuale Assessore alla Sanità, Dott. Ing. Carlo
Benzo, che allora era Assessore all'Industria e Commercio, anche in
quella occasione il Partito Comunista per fare di più gli interessi
della Regione cercava di modificare la legge per impedire che la
Valle d'Aosta potesse avere subito i contingenti. Perciò a me su
certe bontà qualitative di determinati Partiti, io ci vado piano
perché ho toccato con dito che quando vogliono fare troppo, dietro,
dietro, nascosto c'è la volontà di non fare affatto.
Perché tutti qui hanno parlato, noi siamo i portavoce, il
Consiglio regionale esprime il parere delle maggioranze, ma
maggioranze che io già una volta ho chiamato qui "Legione
straniera" perché non comporta più il risultato delle elezioni del
'68 e per di più, noi minoranze in questo Consiglio abbiamo avuto
il conforto veramente del popolo valdostano il 7 di maggio. Noi che
siamo la minoranza in questo Consiglio. Mentre voi che siete la
maggioranza che fate passare in questa sede i documenti,
pretendereste dopo la sconfitta del 7 di maggio attraverso certi
vostri parlamentari di dire che questa è la voce del Consiglio
regionale.
Io questo lo volevo dire perché qui, l'ho già detto questa
mattina, chi ha interesse di fare le elezioni è chi le ha vinte, è
come una squadra di calcio che vince 6 a 0 non gliene frega niente
di rifare la partita, ma se malamente ha vinto uno a zero, e ora
qui è proprio il caso Pollicini che noi abbiamo vinto sei a
zero.
Rollandoz (D.P.)
- Quando vince a tavolino.
Ramera (D.C.)
- Quale data a tavolino, hanno votato gli
elettori, hanno votato.
Montesano (P.S.D.I.)
- Faccia la dichiarazione sennò
incominciamo da capo.
Ramera (D.C.)
- Scusi, se uno m'interrompe io
rispondo.
Montesano (P.S.D.I.)
- Sì, giusto.
Ramera (D.C.)
- Comunque, detto questo, è chiaro che io
sono conseguente alla richiesta pregiudiziale di questa
mattina.
Noi riteniamo che il disegno governativo, non perché lo abbiamo
fatto, non so nemmeno chi sia l'estensore, anche se so per esempio
che il Presidente della Giunta regionale era stato avvisato in
precedenza che c'era questo Consiglio regionale, qui caso strano
non è uscita questa telefonata da parte della Presidenza del
Consiglio, dato che io qualche volta vado anche a Roma, qualche
volta e ci tornerò lunedì anche per seguire queste cose...
Dujany (D.P.)
- ...l'ho dichiarato pubblicamente.
Ramera (D.C.)
- Che avevi ricevuto la telefonata....
Dujany (D.P.)
- ...l'ho dichiarato dopo, l'ho dichiarato
dopo pubblicamente che avevo ricevuto la telefonata dopo ...
Ramera (D.C.)
- Chiedo scusa perché non avevo sentito il
tuo secondo intervento molto probabilmente, comunque, comunque sta
di fatto che abbiamo assistito a cinque progetti di legge ridotti a
due in una giornata così farraginosa, per cui i difensori dei vari
progetti di legge ad un dato momento, non diciamo hanno calato le
braghe o gli uni verso gli altri o gli altri verso gli uni, per cui
ad un dato momento assistiamo che è rimasto in gioco il disegno di
legge comunista.
Io stamattina ero stato cattivo profeta, perché dicevo: forse il
Partito Comunista ha più buon gioco di adeguarsi al disegno di
legge della Giunta in quanto c'è già presentato il suo progetto al
Parlamento, sarò stato cattivo profeta, vuol dire che la Giunta vi
doveva praticamente restituire certi favori che le consente ancora
di sopravvivere, sia qui che al Comune di Aosta, dove abbiamo
assistito.
(voce: non si capisce)
Beh, ho chiesto interrompendo te che non avete dimostrato per
Dio il decreto governativo consente le votazioni regolari come sono
sempre state fatte in Valle d'Aosta, è inutile dire un nuovo
disegno! È come dire appunto che oggi non è venerdì ma è il giorno
che precede il sabato quello che hai detto tu! Quindi il disegno di
legge del Governo è quello niente altro che ha rispettato il
desiderio, la volontà unanime del Consiglio regionale, punto e
basta, e quindi noi voteremo contro questa legge e ci faremo parte
promotrice per appoggiare tutte le iniziative in sede parlamentare
dei nostri gruppi parlamentari.
Milanesio (P.S.I.)
- A me pare invece che la soluzione a
cui siamo arrivati sia una soluzione abbastanza ragionevole; il
progetto di legge che viene votato, mi auguro a maggioranza
abbastanza cospicua, è un progetto di legge che è stato ampiamente
illustrato da alcuni Consiglieri e poi le motivazioni di voto e le
argomentazioni che ha addotto lo stesso Pollicini mi pare che siano
sufficienti e che giustifichino una inversione di marcia e un
abbandono di un certo progetto di legge per così sposarne diciamo
con un altro che ha dei pregi, che ha delle qualità e che non è
così rivoluzionario del sistema elettorale come il precedente e che
poteva dare adito così a diverse perplessità e preoccupazioni nel
seno stesso della maggioranza.
Non so, io nell'annunciare il voto a favore del Partito
Socialista, voglio anche dire che per quello che mi riguarda, il
Partito Socialista insisterà affinché i propri parlamentari
facciano proprio il disegno di legge votato dal Consiglio
regionale, approvato dal Consiglio regionale.
Montesano (P.S.D.I.)
- Altri interventi? Allora si passa
alla votazione, articolo per articolo, se ci sono astensioni esse
vengono dichiarate, astenuto il Consigliere Pedrini.
Art. 1 - Chi è favorevole alzi la mano - contare i
favorevoli...
Andrione (U.V.)
- 21 favorevoli.
Montesano (P.S.D.I.)
- Contrari? Ha contato?
Andrione (U.V.)
- Ho contato: 21 favorevoli, contrari 11
- astenuto 1.
Montesano (P.S.D.I.)
- Il Consiglio approva.
Art. 2 - Chi è favorevole alzi la mano - stessa votazione -
contrari?
Art. 3 - Chi è favorevole alzi la mano - contrari? Astenuti?
Astenuti?
Allora il Consiglio approva.
Si passa alla votazione a scrutinio segreto. Risultato della
votazione: presenti 33, votanti 32, astenuti sulla votazione uno;
maggioranza 18, favorevoli 19, contrari 13.
Il Consiglio approva.
