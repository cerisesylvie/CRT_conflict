Classificazione
CONSULTE COMMISSIONI E ORGANI COLLEGIALI



Oggetto del Consiglio n. 3302 del 7 febbraio 2008 - Resoconto
OGGETTO N. 3302/XII - Consulta regionale per la condizione
femminile - Approvazione del programma di attività per l'anno
2008.
Il Consiglio
Premesso che la Consulta regionale per la condizione
femminile ha presentato il programma di attività per l'anno 2008,
corredato della previsione della spesa, chiedendone l'approvazione
da parte del Consiglio regionale, ai sensi dell'articolo 8 della
legge regionale 23 giugno 1983, n. 65;
Visto il bilancio di previsione del Consiglio regionale per
l'anno 2008;
Vista la deliberazione dell'Ufficio di Presidenza del
Consiglio n. 185/03 del 25 luglio 2003, con la quale è stata
approvata la nuova struttura organizzativa del Consiglio regionale
e le relative funzioni, così come modificata dalla deliberazione
dell'Ufficio di Presidenza n. 103/07 in data 8 giugno 2007 e n.
153/07 in data 6 settembre 2007;
Richiamata la legge regionale 23 giugno 1983, n. 65 e
successive modificazioni;
Visto il parere favorevole rilasciato Direttore della
Direzione Affari generali della Presidenza del Consiglio, ai sensi
del combinato disposto degli articoli 13, comma 1, lettera e) e 59,
comma 2, della legge regionale 23 ottobre 1995, n. 45, sulla
legittimità della presente deliberazione;
Visto il parere della I Commissione consiliare
permanente;
Delibera
di approvare l'allegato programma di attività predisposto
dalla Consulta regionale per la condizione femminile per l'anno
2008, con la previsione della spesa di € 77.468,00
(settantasettemilaquattrocentosessantotto/00), che fa parte
integrante della presente deliberazione;
2) di stabilire che all'impegno della spesa fino
all'ammontare di € 77.468,00
(settantasettemilaquattrocentosessantotto/00), il cui stanziamento
è previsto sul capitolo 185 "Finanziamento del programma annuale di
attività della Consulta regionale per la condizione femminile" del
bilancio di previsione del Consiglio regionale per l'anno 2008 che
presenta la necessaria disponibilità, si provveda con successivi
provvedimenti dell'Ufficio di Presidenza del Consiglio o del
dirigente, secondo le rispettive competenze, ai sensi della
deliberazione dell'Ufficio di Presidenza del Consiglio n. 230/07 in
data 28 dicembre 2007, con cui sono state attribuite alle strutture
dirigenziali del Consiglio le quote di bilancio per l'anno 2008 e
sono stati definiti gli obiettivi gestionali cui le risorse
finanziarie assegnate sono finalizzate.
Allegato
(Omissis)
Presidente
- Colleghi, la Consulta regionale per la
condizione femminile ha presentato il Programma di attività per il
2008. Come potete vedere dal documento che è sottoposto alla vostra
approvazione, la Consulta intende dedicare la sua attività
soprattutto ai temi di maggiore attualità ed interesse per le
donne, in modo particolare alle tematiche riguardanti la parità e
l'equità sociale, la conciliazione fra tempi di vita e tempi di
lavoro, i diritti, le pari opportunità e l'informazione. Prevede
inoltre il proseguimento dell'attività di sostegno alle donne in
difficoltà attraverso il "Centro donne contro la violenza" e una
robusta campagna di informazione in vista delle elezioni per il
rinnovo del Consiglio regionale, invitando le donne a candidarsi.
La previsione globale della spesa per la realizzazione del
programma ammonta a 77.468 euro.
Dichiaro aperta la discussione generale, se nessuno chiede la
parola, la chiudo. Pongo in votazione il Programma di attività per
il 2008 della Consulta regionale per la condizione femminile
ricordando che la I Commissione si era espressa all'unanimità su
questo oggetto:
Consiglieri presenti e votanti: 25
Favorevoli: 22
Contrari: 3
Il Consiglio approva.
