Classificazione
CONSIGLIO REGIONALE
Attività consiliare d'aula



Oggetto del Consiglio n. 2763 del 5 giugno 2007 - Resoconto
OBJET N° 2763/XII - Communications du Président du Conseil
régional.
Président
- J'informe le Conseil de l'activité de la
Présidence et des organes du Conseil depuis la dernière réunion de
l'Assemblée:
Proposition de loi n° 172
, présentée par les Conseillers
Sandri, Fontana Carmela, Squarzino Secondina, Bortot et Venturella
le 23 mai 2007: "Modificazioni alla deliberazione legislativa n.
2658/XII, recante "Disciplina delle cause di ineleggibilità e di
incompatibilità con la carica di consigliere regionale, ai sensi
dell'articolo 15, comma secondo, dello Statuto speciale", approvata
dal Consiglio regionale nella seduta del 18 aprile 2007 e
pubblicata, a fini notiziali in quanto testo di legge di cui
all'articolo 15, secondo comma, dello Statuto speciale, sul
Bollettino ufficiale n. 18 del 2 maggio 2007";
Projet de loi n° 173
, présenté par le Gouvernement
régional le 29 mai 2007: "Disposizioni di riordino in materia di
edilizia residenziale. Modificazioni alla legge regionale 8 ottobre
1973, n. 33";
Projet de loi n° 174
, présenté par le Gouvernement
régional le 1
er
juin 2007: "Disposizioni in materia di
servizio civile in Valle d'Aosta".
Réunions
:
Chefs de Groupe: 2
II
e
Commission: 2
III
e
Commission: 1
IV
e
Commission: 2
V
e
Commission: 1
Con nota del 1° giugno u.s. il Presidente della Regione ha
trasmesso a questa Presidenza copia del ricorso promosso da parte
del Governo davanti alla Corte costituzionale per illegittimità
costituzionale dell'articolo 2, comma 1, lettera s) e comma 2,
lettera e) della legge statutaria pubblicata sul Bollettino
ufficiale della Regione n. 18 per la violazione degli articoli 2, 3
e 51 della Costituzione. Copia del ricorso è stata trasmessa ai
sensi dell'articolo 70 del Regolamento interno alla I Commissione
consiliare permanente.
Informo inoltre che ho trasmesso alla I Commissione consiliare
permanente copia dell'ordinanza n. 69/2007 con cui la Corte
costituzionale, preso atto della rinuncia al ricorso da parte del
Governo per sopravvenuta abrogazione della norma impugnata ad opera
della legge regionale n. 21/2006, dichiara estinto il processo
relativo al ricorso per illegittimità costituzionale dell'articolo
11 della legge regionale n. 34/2005, (Disposizioni per la
formazione del bilancio annuale e pluriennale della Regione - legge
finanziaria 2006-2008) relativo all'esclusione degli studenti
lavoratori dagli interventi in materia di diritto allo studio
universitario. I Consiglieri che desiderano copia di questi
documenti possono rivolgersi alla Segreteria.
Lo scorso 30 maggio il Vicepresidente del Consiglio regionale,
Enrico Tibaldi, ha partecipato a Roma all'Assemblea plenaria della
Conferenza dei Presidenti delle Assemblee regionali. Al termine
della riunione è stato approvato, all'unanimità, un ordine del
giorno sui "costi della politica", nel quale si ribadisce la
necessità di un impegno istituzionale finalizzato al contenimento
dei cosiddetti "costi della politica" e, al contempo, ad un
rafforzamento dell'efficacia, dell'efficienza e della trasparenza
delle istituzioni democratiche. Il testo dell'iniziativa è a
disposizione dei Consiglieri che ne volessero prendere visione.
Je tenais à vous communiquer que les Conseillers Marco Fey et
Dario Comé ont participé, en tant que membres de la Section
valdôtaine de l'Assemblée parlementaire de la francophonie, à la
réunion de la Commission "Affaires parlementaires" de l'APF qui
s'est ténue à Sofia (Bulgarie) au cours du mois de mai passé.
Colleghi, mi corre l'obbligo di comunicare le determinazioni in
ordine alla programmazione dei lavori dell'adunanza consiliare di
oggi e domani, assunte all'unanimità dalla Conferenza dei
Capigruppo riunitasi in data 30 maggio 2007. Oggi discuteremo gli
oggetti fino al punto n. 5 compreso, poi vi sarà la discussione dei
disegni di legge n. 169 "Approvazione del rendiconto generale della
Regione per l'esercizio finanziario 2006" e n. 170 "Assestamento
del bilancio di previsione per l'anno finanziario 2007", anche fino
alle 21,30, se necessario, per terminare tali oggetti. Nel caso si
terminasse prima delle 20,00, si riprenderà con l'ordine del giorno
normale.
Per quanto riguarda la giornata di domani, si inizierà con
l'oggetto n. 44, la proposta di legge di iniziativa popolare
relativa al nuovo Ospedale; poi si continuerà con il normale ordine
del giorno, fino al termine normale dei lavori, in ogni caso fino
alle ore 20,00.
La parola alla Consigliera Squarzino Secondina.
Squarzino (Arc-VA)
- Noi ringraziamo il Presidente del
Consiglio della comunicazione che ci è stata fornita rispetto al
ricorso del Governo alla Corte costituzionale, per quanto riguarda
una questione di legittimità costituzionale di alcuni commi della
legge sull'illegittimità e incompatibilità che abbiamo approvato il
18 aprile 2007. Ricordo che in quella occasione il nostro gruppo
aveva presentato una serie di emendamenti che andavano nella logica
di sottrarre il mondo della formazione e il mondo accademico e
scolastico da ingiustificate esclusioni dall'elettorato passivo
della Regione. Allora il Consiglio regionale non aveva accettato
questi emendamenti, neanche quelli più lievi. Ora prendiamo atto
che le nostre obiezioni e le nostre perplessità erano meritatamente
fondate, se c'è questo ricorso del Governo alla Corte
costituzionale.
I motivi sono semplici e sono quelli che avevamo posto: nel caso
che ci occupa - leggo dal documento del ricorso - "del tutto priva
di giustificazione risulta l'esclusione del mondo accademico e
scolastico dall'elettorato passivo della Valle d'Aosta, dal momento
che, rivestendo il potere di deroga alla normativa primaria
carattere del tutto eccezionale, la Regione non può derogare alla
normativa vigente se non per motivi adeguati e ragionevoli,
finalizzati alla tutela di interesse regionale, motivi che
difettano nella fattispecie in esame". Come ha ricordato prima il
Presidente Caveri, il gruppo "DS" ed il nostro gruppo hanno
presentato un disegno di legge che va nell'ottica di eliminare
questa anomalia, in modo che ci sia anche da parte della Regione
una modalità di regolamentare l'elettorato passivo in modo coerente
alla Costituzione.
Presidente
- La parola al Consigliere Frassy.
Frassy (CdL)
- Solo per esprimere alcune considerazioni
sull'impugnativa che il Governo ha fatto di una legge regionale.
Non è la prima volta che fra questo Governo e questa istituzione ci
sono delle incomprensioni; diciamo che, rispetto a tale
incomprensione, riteniamo di aver compreso quale sia la chiave
politica. Qualcuno ha parlato di fretta sospetta nel sollevare la
questione di incostituzionalità alla Corte, su un passaggio di
questa legge; noi diciamo che forse è un esempio lampante di un
lobbismo un po' strampalato.
Ci conforta in questo scenario quanto dichiarato dal Rettore
dell'Università della Valle d'Aosta e pubblicato dalla stampa
locale, il quale, inserendosi nel dibattito che c'era stato sulla
legge, in riferimento alla categoria dei docenti universitari,
aveva commentato dicendo che potevano sembrare norme severe, ma che
la situazione della Valle d'Aosta è in una situazione particolare,
per cui forse quel tipo di severità era giustificata dalla
particolarità della situazione valdostana. Penso che saranno gli
atti conseguenti a decidere se sarà stata un'azione di tutela dei
principi costituzionali o se invece, come a noi pare, sia stata una
maldestra operazione lobbistica a tutela di qualche interesse che
forse prima che lobbistico risulta essere personale.
È sufficiente capire in qualche ambiente politico è stato
sollevato il problema, è sufficiente leggere che tipo di
argomentazioni erano state addotte a livello locale da alcuni
esponenti politici che sono anche interessati nell'insegnamento
nell'Università della Valle d'Aosta, per capire che non è una
difesa di principi costituzionali, ma una difesa di interessi
personali.
