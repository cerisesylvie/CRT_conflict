Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 716 del 13 luglio 1984 - Resoconto
OGGETTO N. 716/VIII - DISEGNO DI LEGGE CONCERNENTE:
"APPROVAZIONE DEL RENDICONTO GENERALE DELLA REGIONE PER L'ESERCIZIO
FINANZIARIO 1983".
PRESIDENTE
: Ha chiesto di parlare l'Assessore Martin, ne
ha facoltà.
MARTIN - (Féd. DP-UVP):
Penso che la relazione che
accompagna il rendiconto finanziario del 1983 sia molto esauriente,
comunque mi permetterò di entrare, anche se molto succintamente,
nel dettaglio delle varie poste che compongono il conto consuntivo
della Regione per il 1983, per vedere perché si è registrato questo
avanzo di amministrazione che spesso, in questi ultimi tempi, è
stato criticato.
In effetti penso che non sia tanto un discorso di cifre, quanto
di spendere bene i soldi di cui la Regione dispone; pertanto mi
permetterò di fare alcuni confronti con il rendiconto finanziario
del 1982, per spiegare perché ci sia stato questo incremento di
avanzo di amministrazione rispetto all'anno passato.
L'avanzo di amministrazione del 1983 ammonta a 152 miliardi e
deriva da entrate, che sono state stimate in 727 miliardi, e che
corrispondono al 62% in più rispetto al 1982 quando erano state 448
miliardi. Le spese sono state nel 1983 di 640 miliardi, il che
significa il 69% in più rispetto al 1982, quando erano state 379
miliardi.
Per quanto riguarda i residui attivi, erano stati iscritti 237
miliardi 884 milioni, sono stati riaccertati 237 miliardi 658
milioni, quindi una leggera differenza negativa di 226 milioni.
Residui passivi: iscritti 157 miliardi, riaccertati 147, con una
differenza positiva di ca 10 miliardi. L'esercizio precedente si
era chiuso con un avanzo di 54 miliardi circa, per cui il totale di
queste cifre porta ad un avanzo di amministrazione per il 1983 di
152 miliardi.
Scendendo ad esaminare un po' più nei dettagli queste varie
voci, per quanto riguarda il Titolo I ossia Entrate derivanti da
tributi propri della Regione, dal gettito di tributi erariali o di
quote di esso devolute alla Regione, si può notare che per i
tributi propri le risultanze finali di questa categoria fanno
registrare una maggiore entrata di 641 milioni, dovuta quasi
esclusivamente ad un maggior gettito dell'imposta della Casa da
Gioco di Saint-Vincent, che nonostante i fatti che noi tutti
conosciamo, ha comunque avuto un incremento rispetto al 1982
dell'1,57% in più.
Per quanto riguarda la voce maggiore, la compartecipazione dei
tributi erariali, c'è stato un maggior introito di circa 106
miliardi, dovuto quasi esclusivamente a due voci: l'IRPEF, che è
aumentata del 27,53% in più, e l'IVA che è aumentata del 15,26% in
più. Quindi è stato un introito di gran lunga superiore a quelle
che erano le previsioni che naturalmente tenevano conto del tasso
di inflazione programmato, mentre - fortunatamente io dico - si è
avuta questa maggiore entrata.
L'IVA, ne abbiamo discusso ancora stamani parlando di Autoporto
e di IVA da importazione, è la voce che più incide, quindi un
aumento del 15,26% porta molto in alto i valori in assoluto.
Al Titolo II, Entrate derivanti da contributi e assegnazioni
dello Stato, si è registrata una variazione negativa di circa 4
miliardi, dovuta soprattutto al mancato trasferimento entro il
31.12. di fondi da parte dello Stato a destinazione vincolata, fra
cui quelli per l'edilizia pubblica, l'attuazione dei piani di
sviluppo per le Comunità Montane, i fondi per il finanziamento per
la formazione professionale, i fondi per il finanziamento dei
programmi regionali di sviluppo.
Per il Titolo III, che riguarda le Entrate derivanti da rendite
patrimoniali, da utili di enti o aziende regionali, le risultanze
finali presentano un saldo positivo di circa 6 miliardi, dovuti
principalmente a proventi di beni della Regione e da partecipazioni
di aziende ed enti per l,5 miliardi, e interessi attivi maturati
sulle giacenze di cassa per circa 3,5 miliardi.
Il Titolo IV è praticamente insignificante; infine il Titolo V,
Entrate derivanti da mutui, ebbene qui c'è una minore entrata di
12,5 miliardi perché la Regione non ha contratto il mutuo che aveva
previsto quando si è trattato di acquistare il quartiere Cogne,
mutuo che poi non è stato necessario contrarre.
Il Titolo VI, Entrate per contabilità speciali, presenta una
maggiore entrata di circa 109 miliardi, dovuta ad una deliberazione
di Giunta adottata il 28.10.1983 e che serviva per anticipare dei
fondi all'U.S.L. in quanto c'erano dei ritardi da parte dello Stato
e si correvano seri pericoli per il pagamento degli stipendi al
personale dell'U.S.L..
Andando ad analizzare le spese, che sono ammontate a 640
miliardi (dicevo poc'anzi 69% in più rispetto all'82) a parte le
spese di funzionamento istituzionale, che sono state molto
contenute, tutti gli altri interventi a carattere generale hanno
avuto dei notevoli aumenti rispetto alle previsioni iniziali, in
quanto evidentemente in queste non erano compresi quei
provvedimenti di legge che si finanziano durante l'anno, le cui
disponibilità vengono prese dai fondi globali che, come sapete,
vengono inseriti nei bilanci di previsione e da cui, durante
l'anno, si prendono i fondi per questi provvedimenti.
La gestione dei residui: per quanto riguarda i residui attivi,
questi alla data dell'1.1.1983 ammontavano a 237 miliardi, contro
soli 70 miliardi del 1982, con un aumento quindi del 238%. Il dato
più positivo ritengo sia la riscossione di questi residui, che sono
stati 220 miliardi, quindi il 92,8% contro il 74% che si è
registrato nel 1982. Rimane quindi da percepire solo il 7% dei
residui attivi.
Per quanto riguarda i vari Titoli: al Titolo I c'è da dire che
abbiamo riscosso il 99,09% delle somme che ci derivano dal riparto
fiscale. Resta una piccolissima percentuale che è quella dovuta per
le trattenute del 25% sulle decadi, per cui sul Titolo I abbiamo
riscosso praticamente tutto.
Nel Titolo II abbiamo riscosso 28 miliardi; sono entrate
derivanti da contributi di associazioni dello Stato per i
trasferimenti di fondi del bilancio statale e rappresentano l'80%
circa delle somme accertate, così pure nel Titolo III, 77%, e nel
Titolo V, dove abbiamo riaccertato l'80% e quindi siamo su una
buona situazione per quanto riguarda la percentuale di residui
attivi.
Passando ai residui passivi, questi, in carico all'1.1.1983,
ammontano a 157 miliardi, contro soli 86 miliardi del 1982 con una
maggiorazione dell'82%. Di questi 157 miliardi, 114 sono stati
pagati nell'esercizio 1983, e rappresentano il 73% circa ed è una
percentuale quasi uguale a quella dell'82, anche se nel 1982 erano
stati pagati solo 63 miliardi di residui passivi. Quindi in valore
assoluto molto meno, ma in percentuale siamo sulle stesse
cifre.
Un dato ancora sulla spesa corrente di investimento che ritengo
sia molto interessante, in quanto su totale di spesa di 640
miliardi, dedotto il rimborso di prestiti e contabilità speciali si
arriva a 517 miliardi, si registra che tale somma è stata impiegata
per il 39,50% per le spese correnti, contro il 45,58% del 1982.
Questo vuol dire che abbiamo potuto utilizzare il 60,50% per le
spese di investimento contro solo il 54,42% del 1982. A mio avviso
questo è un dato molto interessante perché la politica che stiamo
portando avanti è quella di contenere al massimo le spese correnti,
per poter destinare sempre più risorse alle spese di investimento e
mi pare che questo risultato, questi circa 6 punti che abbiamo già
guadagnato rispetto al 1982, sia un dato abbastanza significativo,
tenendo conto ancora che le spese per i soli servizi scolastici
ammontano a 54 miliardi circa e assorbono il 10,42% delle risorse
impiegabili.
Venendo alla capacità di spesa, mediamente questa è stata del
67%, contro un 65% del 1982, quindi c'è stato un leggero
miglioramento anche per questo capitolo.
La situazione di cassa infine: al 31.12.82 avevamo un deficit di
25 miliardi circa, abbiamo avuto riscossioni per 651 miliardi nel
1983, pagamenti per 572 miliardi, il che ha portato ad un fondo
cassa positivo nel 1983 di circa 53 miliardi. Il totale di queste
cifre che vi ho letto porta ad un rendiconto di 152 miliardi di
positivo.
Se il Presidente dell'Assemblea me lo consente, visto che
l'argomento successivo è legato a questo argomento che stiamo
discutendo, tratterei brevemente anche l'assestamento di
bilancio.
PRESIDENTE
: Direi senz'altro accoglibile la richiesta
dell'Assessore alle Finanze; se non vi sono obiezioni da parte del
Consiglio possiamo discutere unitamente anche l'oggetto 19/H.
Ha chiesto di parlare l'Assessore alle Finanze Martin, ne ha
facoltà.
MARTIN - (Féd. DP-UVP):
Dicevo che l'avanzo di
amministrazione al 31.12.83 ammontava a 152 miliardi. Bisogna tener
conto che 45 miliardi erano già stati isoritti nel bilancio di
previsione per cui in effetti l'avanzo di amministrazione
utilizzabile si ridurrebbe a 107 miliardi. Bisogna ancora tener
conto che circa 9 miliardi costituiscono il cosiddetto avanzo
tecnico, ossia sono dei fondi che si ritirano dallo Stato ma che
hanno una destinazione di vincolo e che in pratica non si possono
utilizzare. Quindi l'avanzo di amministrazione utilizzabile,
chiamiamolo in questi termini, ammonta a 98 miliardi ed è
quell'avanzo di amministrazione con il quale abbiamo provveduto ad
apportare alcune correzioni ad alcuni capitoli riguardanti spese
correnti che dovevano essere rimpinguati, mentre la maggioranza di
tale avanzo è stata utilizzata per intervenire nel settore degli
investimenti.
Non do lettura di tutte le cifre e dei vari capitoli con le
varie voci che interessano, però mi pare giusto rilevare che di
questo avanzo di amministrazione, come dicevo prima, il grosso è
destinato alle spese di investimento; di questi, circa 25 miliardi
sono destinati ad opere pubbliche come strade, fognature,
acquedotti, ecc., altri 25 miliardi costituiscono un fondo globale
che abbiamo chiamato interventi per rilanciare l'economia e
l'attività economica in Valle d'Aosta, e in questo fondo troveranno
spazio quei provvedimenti che la Giunta sta mettendo a punto. Ci
sono altri interventi abbastanza interessanti, come i 2 miliardi
che abbiamo introitato nel capitolo per rimpinguare i contributi
per l'esproprio di beni immobili; 1 miliardo 173 milioni per
finanziare le spese per l'attuazione della convenzione RAI-Regione,
ed altre spese che sono elencate nella relazione.
Sono a disposizione per chiarire eventuali problemi che
dovessero sorgere.
PRESIDENTE
: E' aperta la discussione generale sui Disegni
di legge n. 78 e 79.
Ha chiesto di parlare il Consigliere Riccarand, ne ha
facoltà.
RICCARAND - (N.S.):
Non condivido l'apprezzamento
positivo che l'Assessore alle Finanze dà alla relazione di
accompagnamento del rendiconto, anche perché questa relazione, se
andiamo a confrontarla di anno in anno, vediamo che è sempre la
stessa, cambiano le cifre, ma il meccanismo è immutato. In questi
ultimi tre anni il bilancio regionale ha subito tali trasformazioni
per cui anche una griglia che era stata predisposta negli anni '70,
negli anni '80 dopo l'approvazione del riparto fiscale, dovrebbe
avere una impostazione diversa. Farò un esempio per dimostrare come
non funziona questo tipo di griglia.
Volevo fare alcune considerazioni generali sul rendiconto del
1983, che, credo sia opportuno ricordarlo, era il secondo anno di
gestione effettiva del nuovo ordinamento finanziario della Valle
d'Aosta. E' un documento importante per capire se alcune tendenze
che già erano emerse sul rendiconto del 1982, risultano o meno
confermate.
Il rendiconto 1982, quindi il primo anno di gestione del riparto
fiscale, aveva messo in luce due dati significativi: primo, c'era
stato un improvviso, fortissimo aumento delle entrate regionali;
infatti eravamo passati da 166 miliardi del 1981 ai 448 miliardi
del 1982, 166% in più. Segno questo che ci trovavamo di fronte ad
una svolta nelle potenzialità del bilancio regionale in conseguenza
dell'entrata in vigore del nuovo ordinamento finanziario.
Secondo elemento significativo del rendiconto 1982 era
l'emergere di una grossa difficoltà di spesa dell'Amministrazione
regionale a fronte dell'improvvisa impennata dell'entrata: una
capacità di spesa che era del 60%, cioè la capacità di usare
rapidamente poco più della metà delle risorse disponibili.
Entrambi questi dati risultano, a mio avviso confermati dal
rendiconto del 1983; nel 1983 le entrate della Regione hanno
confermato questa tendenza al continuo aumento ben al di là di
quello che è il normale tasso di inflazione. Infatti, le entrate di
competenza accertate hanno avuto questa dinamica: 1981, 168
miliardi; 1982, 448 miliardi; 1983, 727 miliardi (da cui potremmo
detrarre i 120 miliardi circa di contabilità speciali, rimanendo
comunque sui 605 miliardi, che rappresentano un incremento
fortissimo rispetto ai 448 dello scorso anno).
Anche l'attivo netto patrimoniale, e questo è un dato
importante, ha avuto un aumento impressionante; avevamo un attivo
netto patrimoniale nel 1981 di 13 miliardi; siamo passati a 133
miliardi nel 1982; siamo a 284 miliardi nel 1983.
Sempre rimanendo alle entrate, emerge ancora una volta in modo
nitido la fortissima dipendenza del bilancio regionale da due
particolari proventi: l'IVA da importazione tramite l'Autoporto, e
il gioco d'azzardo tramite il Casinò di Saint-Vincent. Queste due
voci assommano da sole a circa 300 miliardi, cioè a metà delle
reali entrate di competenza della Regione. Altri 100 miliardi sono
rappresentati da trasferimenti di fondi
statali, fondi cioè che lo Stato dà a noi in base a leggi di
settori, trasporti, consultori, programmi di sviluppo eco., come a
tutte le altre Regioni, che però non beneficiano dei 9/10.
Le entrate provenienti realmente dai contribuenti valdostani
sotto forma di imposta sul reddito, sul patrimonio, sugli affari,
sulla produzione, sui consumi, oppure da utili di enti, aziende o
beni della Regione, si riducono a circa 200 miliardi, cioè a molto
meno della metà delle entrate di competenza.
Le entrate della Regione sono quindi cospicue, ma poggiano su
basi fragili e aleatorie, e non certo sulla presenza di una solida
e fiorente struttura economica.
Un ultimo dato riguardante le entrate è la scarsa capacità che
l'Amministrazione regionale ha di prevederle e questo dato emerge
anche nella relazione del Consigliere Mafrica allegata al
consuntivo, con grossa sproporzione esistente fra la previsione
iniziale di bilancio e l'accertamento finale.
Per quanto riguarda poi la parte della spesa, anche qui è
confermata la difficoltà di spesa già emersa nel 1982; infatti
l'avanzo di competenza è ulteriormente aumentato: dai 3 miliardi
del 1981 siamo passati ai 68 miliardi del 1982 agli 87 miliardi del
1983. Lo stesso è avvenuto per l'avanzo di amministrazione che ha
avuto la seguente dinamica: 25 miliardi nel 1981, 54 miliardi nel
1982, 152 miliardi nel 1983.
Il bilancio di cassa segue lo stesso orientamento: deficit di 9
miliardi nel 1981, attivo di 25 miliardi nell982, attivo di 53
miliardi nel 1983. La capacità di spesa complessivamente rimasta
molto bassa era del 60% nel 1982, è stata del 65% nel 1983, con
soli 337 miliardi pagati su 518 impegnati e la formazione quindi di
182 miliardi di nuovi residui passivi che, aggiunti ai 32 miliardi
di residui provenienti dagli anni precedenti, portano l'ammontare
dei residui dell'Amministrazione regionale a 215 miliardi.
Dei 337 miliardi effettivamente pagati nel 1982, su un bilancio
di 727 miliardi, 168 sono andati per spese correnti, 167 per spese
di investimento. Qui vorrei fare un riferimento a
quell'osservazione che faceva l'Assessore alle Finanze che è
contenuta nella relazione, cioè il fatto che sono aumentate in
proporzione le spese di investimento rispetto alle spese correnti.
Ma il rapporto non va fatto sull'ammontare complessivo della cifra,
va fatto confrontando anno per anno la dinamica che hanno avuto le
spese correnti. Se facciamo questo confronto vediamo che le spese
correnti sono aumentate in modo sensibile: nel 1981 esse erano di
132 miliardi, nel 1982 di 169 miliardi, quindi un più 28% rispetto
all'anno precedente, nel 1983 di 204 miliardi, più 20% rispetto
all'anno precedente. Questa è la dinamica che hanno avuto le spese
correnti e che tolgono qualsiasi significato a questa affermazione,
perché è chiaro che aumentando notevolmente il bilancio le spese
correnti, per quanto aumentino, non raggiungeranno mai quel plafond
che ha raggiunto il gonfiamento complessivo del bilancio.
In conclusione, il rendiconto ha messo in luce le grandi risorse
finanziarie di cui la Regione ha potuto disporre nel 1983, come già
nel 1982. Queste notevoli risorse avrebbero potuto permettere di
impostare una efficace azione di trasformazione economica e sociale
della Valle d'Aosta; questa opportunità non è stata finora
sfruttata e si profila anzi l'orientamento a investire le somme fin
qui accantonate e che si prevede di accantonare in futuro in un
faraonico e assurdo progetto come quello autostradale. Dopodiché ci
ritroveremo con un bilancio strozzato, con una grande occasione
persa per investire in modo più intelligente e con guasti
ambientali da riparare a caro prezzo.
Per quanto riguarda l'assestamento di bilancio, questo conferma
sostanzialmente l'impostazione del bilancio di previsione su cui
avevamo dato un giudizio negativo.
Quindi il giudizio di Nuova Sinistra è negativo su entrambi i
documenti e il voto sarà contrario sia al Disegno di Legge di
rendiconto sia al Disegno di Legge di assestamento del
bilancio.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Purtroppo la discussione su questo
consuntivo avviene a metà luglio, in un periodo in cui c'è stato
uno scontro in Consiglio che forse non consente di dedicare a
questi due argomenti tutta l'attenzione dovuta.
Per esempio, un primo elemento che voglio sottolineare è il
seguente: innovando rispetto ad una tradizione consolidata di
questo Consiglio (non so se i Colleghi Consiglieri l'hanno notato
perché il tempo a disposizione per esaminare la relazione dei
revisori dei conti non è stato molto) non mi sono sentito, nella
mia qualità di revisore dei conti, di esprimere parere favorevole
all'approvazione del conto consuntivo. Ho accertato la parte
aritmetica delle cifre, ma ho espresso come revisore dei conti
parere negativo rispetto alla approvazione del consuntivo per
alcune ragioni di carattere politico - e queste possono essere
condivise o meno - ma anche per alcune ragioni di carattere più
squisitamente tecnico.
Le ragioni di carattere politico che portano il nostro Gruppo ad
un giudizio negativo sul consuntivo sono grosso modo le seguenti:
la prima è il rilevante ammontare dell'avanzo di amministrazione.
Ricordo che in sede di approvazione del bilancio 1984, nella
brevissima discussione avvenuta prima della sospensione, il nostro
Gruppo aveva detto che quell'avanzo previsto di 45 miliardi era
molto sottostimato, che sicuramente l'avanzo di amministrazione del
1983 avrebbe superato i 100 miliardi. Infatti ci sono stati 152
miliardi di avanzo di amministrazione.
Possono essere trovate tutte le giustificazioni, credo comunque
che rimanga il fatto politico di non aver voluto impegnare, negli
anni in cui temporaneamente la Regione aveva a disposizione entrate
straordinarie, queste risorse per un piano straordinario di
attività, e di avere invece lasciato che queste risorse rimanessero
nelle casse regionali inutilizzate, al punto che adesso si è
pensato di utilizzarle, con un altro ragionamento sbagliato, per
finanziare in tutto o in parte il progetto di autostrada regionale
con quell'impegno, che verrà discusso a settembre, di oltre 1000
miliardi.
Quindi il primo elemento negativo è questo: la Regione Valle
d'Aosta, la Giunta regionale, la maggioranza, non hanno saputo
cogliere l'occasione per utilizzare entrate straordinarie, per dare
fiato all'economia, per risolvere in modo razionale ed efficace
problemi che esistono da tempo nei diversi settori economici e
sociali.
La seconda osservazione, anche se è inutile farla, è quella
della difformità fra il conto consuntivo e il bilancio di
previsione. Ogni volta che si vota un bilancio di previsione le
entrate sono sempre contenute, quando si va a verificare a
consuntivo queste entrate risultano molto superiori; qui
addirittura si passa ad una differenza da 445 miliardi di entrate
previste nel bilancio per il 1983 a 720 miliardi a consuntivo.
Quale credibilità può avere la discussione del bilancio
regionale se al momento del consuntivo verifichiamo che le
previsioni sono completamente disattese? In modo particolare, sono
state tenute molto basse le entrate del riparto fiscale: la
differenza è di 106 miliardi nelle entrate del riparto fiscale del
1983. Certo che se al momento della previsione si fanno volutamente
o meno delle previsioni errate di questa dimensione, il bilancio
viene impostato in un certo modo e questo condiziona poi il
meccanismo della spesa successiva, porta a dover fare gli
assestamenti nel mese di luglio.
Devo fare anche alcune osservazioni di carattere tecnico. I 720
miliardi di entrate e i 640 miliardi di uscite di questo bilancio
sono artificiosamente gonfiati da un fenomeno particolare che si
riscontra per la prima volta in questo bilancio: il fenomeno delle
partite di giro, che ammontano a 122 miliardi in entrata e 122
miliardi ovviamente in uscita. Se vogliamo fare delle
considerazioni, le entrate effettive devono essere portate da 727
miliardi a 605; le spese effettive devono essere ricondotte da 640
miliardi a 518. Il fatto delle partite di giro ha una sua
importanza in quanto non sono dei fondi utilizzati; si tratta di un
importo di 110 miliardi che è stato accantonato in un conto e poi
riportato nel bilancio. In poche parole, sul capitolo delle partite
di giro sono stati prelevati 110 miliardi come fondo cauzioni per
pagamenti dell'U.S.L., che vengono poi fatti rientrare nelle
entrate. Prima di tutto sempre dal conto consuntivo si apprende che
l'U.S.L. ha avuto un giro, come suo capitolo, intorno ai 50
miliardi, quindi pensare anche solo di mettere nel conto 110
miliardi per questa operazione significa aver voluto fare
qualcos'altro, non aver voluto predisporre un fondo da utilizzare
per l'U.S.L.. In secondo luogo, questi 110 miliardi sono stati
prelevati attraverso delibere che affermavano che quel cap. 52000
delle partite di giro presentava la necessaria disponibilità.
Invece tutti questi prelievi, e basta guardare il libro mastro dei
mandati di pagamento, sono stati fatti sempre con segno negativo,
cioè quando la disponibilità era esaurita.
Potranno esserci delle ragioni politiche alla base di questa
scelta, però come revisore dei conti ho ritenuto opportuno
sottolineare nella relazione che a mio giudizio questi movimenti,
oltre che gonfiare artificiosamente le entrate e le uscite, sono
anche non regolari.
Senza andare troppo per le lunghe, credo sia ora di fare una
riflessione sulla consistenza effettiva del bilancio regionale,
perché è vero che c'è un avanzo di amministrazione di 150 miliardi,
però bisogna ricordarsi che questa cifra compare dopo due anni in
cui circa 150 miliardi sono entrati come "una tantum", che non si
ripeterà più, di arretrati di riparto fiscale per il 1981; per
l'esattezza, sono 92 miliardi nel 1982, 42 miliardi nel 1983.
Allora non abbiamo un bilancio di 727 miliardi di entrate nel 1983:
122 sono partite di giro e scendiamo a 605, 40 sono somme che
provengono dal riparto fiscale del 1981 che non ci saranno più;
quindi le entrate effettive del bilancio '83 sono circa 560
miliardi.
Rispetto a queste entrate ci sono spese effettive di una
Amministrazione che non ha fatto cose particolari, che non ha
saputo utilizzare in piani straordinari questi arretrati, ma che è
comunque riuscita a spendere lo stesso 518 miliardi. La differenza
fra quelle che sono le entrate effettive del 1983, se togliamo le
partite di giro e questa quota straordinaria e le spese effettive,
non è poi così grande; per cui il ragionamento è che se vogliamo
fare previsioni per il futuro, dobbiamo tenere conto che il
bilancio regionale non ha quella disponibilità di 1071 miliardi da
utilizzare per l'autostrada, cosa che discuteremo in seguito, ma
che la Giunta regionale pensa di avere. Una volta che avremo
utilizzato questi 150 miliardi che ci avanzano, che hanno questa
provenienza, fonti dove pescare nuovamente risorse aggiuntive da
utilizzare per l'autostrada non ne avremo. Credo che sarebbe
opportuno fare una riflessione sulla consistenza effettiva di
questo bilancio regionale: circa 400 miliardi provengono dal
riparto fiscale, 100 dai trasferimenti dello Stato, 50 dal Casinò:
questa è la dimensione del bilancio regionale con la quale bisogna
fare i conti per tutti i piani e i programmi che si vogliono
fare.
Se invece facciamo un discorso come quello che ha fatto
l'Assessore oggi, riferendoci a due elementi, a queste entrate
gonfiate dalle partite di giro, riferendoci al fatto che le spese
sono sempre in aumento perché prima ci sono i soldi nei fondi
globali e poi vengono con leggi trasferite nei capitoli, non
riusciamo a capire niente di qual è la consistenza del bilancio e
quale è stata la dinamica della spesa.
Chiedo pertanto alla nuova Giunta regionale che si andrà a
costituire, di affrontare la previsione di spesa per il bilancio
1985 che deve essere presentato entro ottobre facendo delle
previsioni effettive sulla dimensione del bilancio.
Per quanto riguarda l'assestamento, a parte alcuni incrementi
che corrispondono a decisioni già prese, il grosso della spesa è
concentrato in fondi globali. Quindi da una parte non è possibile
verificare l'intenzione della Giunta circa le ragioni per cui si
costituiscono dei fondi globali con indicazioni solo sommarie,
dall'altra ci sono normali adeguamenti di capitoli di bilancio che
si stanno rivelando inadeguati. Perciò questo assestamento, in
pratica, introduce nel bilancio per il 1984 delle variazioni da una
parte non controllabili, dall'altra che non ne modificano
sostanzialmente la struttura.
Questi sono i motivi per cui siamo contrari da una parte
all'approvazione del consuntivo, dall'altra all'approvazione
dell'assestamento di bilancio.
PRESIDENTE
: Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Il nostro sarà un discorso non
eminentemente tecnico, anche perché, sentito il Consigliere
Mafrica, è difficile penetrare nei segreti del bilancio con
maggiore oculatezza della sua. Il discorso ha invece, al di là
delle cifre e di alcune considerazioni di cui si deve tener conto,
una valenza politica. Se l'Amministrazione non ha la capacità di
spesa, e il dato fondamentale è questo, evidentemente nel suo
meccanismo politico e amministrativo ci sono alcuni elementi che
non funzionano.
Noi possiamo sviscerare, come ha fatto il Consigliere Mafrica,
in termini molto più realistici questo bilancio, e proprio perché
forse è stato revisore del conto ha potuto rendersi conto che la
dimensione del bilancio non è quella stratosferica presentata qui;
ma nonostante questo - che deve essere valutato attentamente
dall'Amministrazione - manca una capacità di investimento.
Parla l'Assessore, ed è riportato dalla relazione, di un
contenimento delle spese correnti; ma non corrisponde al
contenimento delle spese correnti un'attività corrispondente
dell'Amministrazione che dia il senso di una inversione di
tendenza. Mancano alcune idee guida e ciò riduce l'attività della
Amministrazione ad un discorso molto piatto e incolore. Dice
l'Assessore: non abbiamo contratto un mutuo per il quartiere Cogne
di Aosta, avevamo disponibilità di denaro fresco. Ma se noi
valutiamo solo questo dato, a mio avviso tale dato è profondamente
errato: una Amministrazione che ha la possibilità di intervenire
investendo in maniera così massiccia nell'acquisto anche solo di un
quartiere senza ricorrere a quelle forme di mutuo che potevano
costituire una operazione intelligente, non può non destare delle
perplessità; ciò sta a significare che l'attività
dell'Amministrazione tende ad arroccarsi sempre più in spese che
vanno ad investire settori che non sono produttivi quale quello
dell'acquisto di beni, che non in altri molto più produttivi, quali
possono essere l'industria ed il turismo.
Anche perché sotto questo aspetto dobbiamo considerare - e mi
rifaccio ad una esperienza di Amministratore comunale ed ad una
esperienza consolidata anche nell'ambito dell'Amministrazione
regionale - che l'esercizio 1983, che pur godeva di certi privilegi
per effetto di versamenti di arretrati da parte dello Stato, era
pur sempre un esercizio in cui si è svolta una consultazione
elettorale, e si sa che inevitabilmente in questi casi una
attivazione della spesa, per qualche segreto meccanismo che sfugge
sovente agli stessi Amministratori, si mette in moto.
Abbiamo un avanzo di amministrazione che è di una consistenza
tale che non può non farci pensare che l'Amministrazione deve
almeno correggere il dato della spesa, perché le entrate sono
quelle che ha manifestato il Consigliere Mafrica, ma se la Regione
tende a non investire e ad accumulare, perde la funzione di Ente
propulsore di certi tipi di attività.
Non possiamo non dire che questo discorso non ci preoccupa,
perché al di là di questo è necessario che l'Amministrazione ponga,
anche dal punto di vista finanziario, un'attenzione maggiore alla
qualificazione della spesa, quindi investendo in programmi magari a
lunga scadenza, non cercando di utilizzare una carenza di
impostazione nella spesa con il ricorso ad un meccanismo perverso
come era quello del finanziamento in proprio dell'autostrada.
Concludendo, invitiamo la Giunta e l'Assessore a correggere
questo tipo di impostazione, sul quale gravano situazioni di
esercizi precedenti e soprattutto il fatto di avere introitato
arretrati a conguaglio del riparto fiscale; tuttavia non possiamo
disconoscere che il giudizio è sostanzialmente negativo ed investe,
al di là delle cifre, una politica insufficiente
dell'Amministrazione regionale.
Un ente pubblico che non riesce a spendere i soldi non può fare
il discorso che fa un privato; anzi qualcuno diceva che è una buona
regola per un ente pubblico che il bilancio, anziché presentare
degli avanzi, presenti dei disavanzi, il che sta a significare che
l'attività dell'ente pubblico va incontro alle esigenze della
collettività. Soprattutto diciamo che preferiamo non mitizzare un
bilancio in pareggio, ma cerchiamo di evitare che ci siano degli
avanzi di queste dimensioni.
PRESIDENTE
: Ha chiesto di parlare il Consigliere
Baldassarre, ne ha facoltà.
BALDASSARRE - (P.S.D.I.):
Non voglio entrare nel merito
delle cifre, perché lo ha fatto egregiamente il Consigliere
Mafrica, però non posso condividere l'ottimismo dell'Assessore
Martin quando, su un rendiconto di bilancio, vi è un avanzo di
amministrazione di 152 miliardi. Questo avanzo di amministrazione
dimostra non solo una incapacità di spesa da parte di questa
maggioranza, ma anche che le previsioni sono sbagliate, perché è
vero che possono esistere delle quote di arretrati che dovevano
essere incassate, però si devono prevedere certi aumenti, e nel
caso che l'Assessore Martin ha indicato, nell'IRPEF e nell'IVA,
certe previsioni è necessario farle. In base a queste previsioni ci
sono delle spese, degli investimenti: qui non esiste una capacità
di spesa.
L'unica capacità di investimenti irregolare - ha fatto bene il
Consigliere Mafrica a sottolinearlo - è quella di aver anticipato
100 miliardi al l'U.S.L.: questa è una irregolarità amministrativa,
l'U.S.L. non c'entra niente con il bilancio regionale. E' un fatto
politico, su questo possiamo essere d'accordo, ma non è un fatto
amministrativo regolare.
Se investimenti ci sono stati, l'unico investimento attivo -
attivo fra virgolette - portato avanti da questa maggioranza è
quello dell'acquisto indiscriminato di immobili che in ogni
Consiglio regionale questa maggioranza ci sottopone. Speriamo che
non continui su questo ciclo, altrimenti bisognerebbe cambiare
denominazione: bisognerebbe dire che non è una Regione Autonoma, ma
è una Regione immobiliare autonoma.
Volevo essere brevissimo, anche perché la brevità è necessaria
dopo due giorni di Consiglio regionale; il mio giudizio è negativo
e voterò contro questo rendiconto.
PRESIDENTE:
La discussione generale sui Disegni di Legge
78 e 79 è chiusa. Ha chiesto di parlare l'Assessore Martin, ne ha
facoltà.
MARTIN - (Féd. DP-UVP):
Ho l'impressione che più che del
rendiconto finanziario si sia parlato del futuro investimento per
l'autostrada. E' un problema che però vedremo a settembre.
Diceva il Consigliere Riccarand che ogni anno aumentano le
entrate; io dico meno male che si verifica questo, sarebbe da
preoccuparsi se succedesse il contrario. Se aumentano le entrate
aumenta anche la possibilità di spesa della Regione.
E' stata sollevata anche la questione della relazione dei
revisori dei conti, e qui sono costretto a fare un rimbrotto al
Consigliere Mafrica perché ogni tanto non è molto obiettivo.
Infatti verso a metà di maggio ho convocato tutti e tre i revisori
dei conti, abbiamo illustrato il rendiconto, ho assicurato che gli
uffici erano a disposizione per dare tutte le informazioni che i
revisori dei conti potevano richiedere, però la relazione firmata
dal Consigliere Mafrica mi è giunta solo ieri. Se nel frattempo ci
sono state le elezioni europee, ed avete speso venti giorni per far
festa per il gran risultato ottenuto e cose del genere, questa non
è colpa nostra .... non è che è mancato il tempo per vedere questo
rendiconto finanziario; il tempo c'è stato, come c'è stato tutti
gli altri anni.
Si diceva che non si sono fatte cose particolari: qui è
questione di punti di vista perché dobbiamo ricordarci degli
investimenti, per esempio, sul decentramento amministrativo, lavori
fatti nell'industria, nei lavori pubblici.
Prendiamo i lavori pubblici: rendiamoci conto che i lavori in
Regione sono completamente bloccati per quanto riguarda
l'iniziativa privata; non vi siete mai chiesti perché i ribassi
sono così alti negli appalti della Regione? E' perché in giro non
c'è più niente.
Se non ci fosse la Regione, che ritengo sia un po' il motore
dell'economia valdostana anche in questo settore, non so cosa
faremmo; però abbiamo passato un piano lavori di circa 40 miliardi
all'inizio dell'anno, oggi presentiamo un altro provvedimento di
circa 25 miliardi. Questi non sono altro che investimenti, che
vanno a toccare tutta la comunità valdostana, quindi non è vero che
non si è fatto niente. Anche negli altri settori, turismo, sanità,
agricoltura, mi pare che si spenda parecchio.
Si è detto ancora "partite di giro dell'U.S.L.": quello è un
tasto che in Commissione abbiamo dibattuto parecchio; quella
operazione è stata chiaramente una scelta politica e penso che se
dovessimo rifarla oggi la Giunta la rifarebbe tale e quale, perché
noi rivendichiamo l'autonomia finanziaria.
L'autonomia finanziaria si rivendica e nel fatto di avere a
tempo debito i soldi del riparto fiscale e nell'avere la
possibilità di utilizzarli, quindi non condividiamo tutte quelle
norme restrittive che stanno venendo avanti con i vari decreti che
si sono fatti sulla Tesoreria unica, i quali tendono a non farci
spendere, a non farci tenere soldi in Tesoreria, cosa che
bloccherebbe la situazione finanziaria della Regione.
Si è discusso in Commissione sulla validità di questa
operazione; ritengo che abbiamo fatto bene a farla, in quanto ci ha
consentito di aggirare un certo ostacolo impostoci da certi
regolamenti, e non credo che ci sia niente di stravagante in questa
operazione.
Si è ancora detto che le entrate riguardanti il riparto fiscale
sono state molto contenute. Non posso negare che si sia trattato di
una previsione prudenziale; d'altronde penso sia meglio essere
prudenti e quindi avere la possibilità di aumentare questi
capitoli, piuttosto che essere un po' spregiudicati e avere delle
brutte sorprese alla fine, accorgendoci che certe entrate non ci
sono. E' sempre meglio correggere il tiro ma in positivo piuttosto
che in negativo.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN - (U.V.):
Seulement des observations à propos
de ce qu'on a dit sur le bilan. Au-delà des réponses compétentes
qui ont été données de la part de l'Assesseur, je crois qu'il
y
a quand même à soulever une contradiction entre ce qu'on a
dit cet après-midi.
D'un côté on souligne le fait qu'il y a eu un manque de capacité
de dépense; de l'autre côté on nous recommande de faire attention
au fait que dans les années à venir on n'aura plus la possibilité
d'avoir les revenus de ces dernières années.
C'est justement de ce fait qu'il était raisonnable de prévoir un
plan qu'on pouvait voir dans les différentes années. Autrement on
pouvait dépenser tout ce qu'on avait prévu dans une année, et
après? Donc il s'agit d'un choix correct vis-à-vis des exigences du
Conseil même.
Pour le restant sur la possibilité d'avoir davantage des
revenus, la lutte que comme autonomie on doit porter en avant c'est
justement le fait de faire reconnaître des exigences particulières
en tant que Région à statut spécial.
Un petit exemple de ces dernières années peut être le plan qui a
été accepté de la part du FIO pour l'aménagement des forêts.
Avec ce plan on a eu la possibilité de donner du travail à mille
ouvriers, on a présenté il y a quelques jours, un plan qui prévoit
une intervention pour 6O milliards pour l'aménagement des
torrents.
Voilà un moyen correct et intelligent pour faire intervenir
l'état dans des domaines de sa compétence.
J'accepte l'observation faite de la part de M. Mafrica que la
différence c'est plus réduite que ce qu'on peut prévoir pour les
années prochaines, mais là aussi à propos du fait qu'on a lié cette
observation au plan présenté pour l'autoroute.
Pour l'autoroute j'avais souligné ce matin qu'il y a la
prévision de faire travailler mille ouvriers pendant quatre années;
on doit tenir en considération ce fait. Chaque ouvrier dans les
différentes usines, combien va-t-il coûter à l'Administration
régionale? Là c'est la réponse au discours costi/benefici dont on
parlait ce matin.
On doit démarrer dès aujourd'hui pour prévoir des cours
professionnels afin qu'on puisse avoir de l'emploi régional.
Je n'accepte pas les critiques venant de la part des Conseillers
intervenus sur le fait du manque de possibilités de dépense. Je
pense au contraire qu'il
y
a eu une politique raisonnable,
en donnant la possibilité pour le budget de l'année prochaine, là
où on pourra intervenir et donner des suggestions pour une
prévision intelligente.
PRESIDENTE
: Si procede all'esame dell'articolo. Do
lettura dell'articolo 1:
ART. 1
Approvazione del rendiconto generale situazioni: di cassa,
finanziaria e patrimoniale
Il rendiconto generale della Regione Autonoma della Valle
d'Aosta per l'esercizio finanziario 1983 è approvato nelle singole
risultanze e nelle risultanze riassuntive finali del presente
articolo e degli articoli successivi:
SITUAZIONE DI CASSA
Deficit di cassa alla chiusura dell'esercizio 1982
25. 418. 197. 280
Riscossioni nell'esercizio 1983
651.037.098.652
Differenza risultante
625.618.901.372
Pagamenti nell'esercizio 1983
572.590.458.950
Fondo cassa al 31.12.1983
53.028.442.422
SITUAZIONE FINANZIARIA
Fondo cassa al 31.12.1983
53.028.442.422
Residui attivi al 31.12.1983
314.507.162.593
Totale dell'attivo al 31.12.1983
367.535.605.015
Residui passivi al 31.12.1983
215. 302. 731. 117
Avanzo di amministrazione al 31.12.1983
152.232.873.898
SITUAZIONE PATRIMONIALE
Attivo netto di inventario al 31.12. 1982
133.075.703.347
Variazioni attive nell'esercizio 1983 in aumento dell'attivo
£ 536.271.805.112
in diminuzione del passivo
151.868.264.530
688.140.069.642
Totale £ 821.215.772.989
Variazioni passive nell'esercizio 1983
in diminuzione dell'attivo
353.804.328.666
in aumento del passivo
£ 182.842.847.428
£ 536.647.176.094
Attivo netto di inventario al 31.12.1983 £
284.568.596.895
PRESIDENTE
: Metto in approvazione l'articolo 1:
ESITO DELLA VOTAZIONE
Presenti: 29
Votanti: 28
Astenuti: 1 (Aloisi)
Favorevoli: 18
Contrari: 10
Il Consiglio approva
PRESIDENTE
: Do lettura dell'articolo 2:
ART.
2
Gestione di competenza: entrate
Le entrate derivanti da tributi propri, gettito tributi
erariali o quote di esso devolute, da contributi e assegnazioni
dello Stato ed in genere da trasferimenti di fondi statali, rendite
patrimoniali, utili di Enti o aziende regionali, alienazioni di
beni patrimoniali, da accensione di mutui e altre operazioni
creditizie e per contabilità speciali, accertate nell'esercizio
finanziario 1983 per la competenza propria dell'esercizio stesso,
sono riassunte ed accertate in:
727.886.097.978
delle quali:
riscosse
430.370.215.729
rimaste da riscuotere
297.515.882.249
PRESIDENTE
: Metto in approvazione l'articolo 2:
ESITO DELLA VOTAZIONE
Presenti: 29
Votanti: 28
Astenuti: 1 (Aloisi)
Favorevoli: 18
Contrari: 10
Il Consiglio approva
PRESIDENTE
: Do lettura dell'articolo 3:
ART. 3
Gestione di competenza: spese
Le spese correnti, di investimento e per rimborso di mutui e
prestiti e per contabilità speciali della Regione, accertate
nell'esercizio finanziario 1983 per la competenza propria
dell'esercizio stesso, sono riassunte ed accertate in:
640.484.203.741
delle quali:
pagate
457.641.356.313
rimaste da pagare
182.842.847.428
PRESIDENTE
: Metto in approvazione l'articolo 3:
ESITO DELLA VOTAZIONE
Presenti: 29
Votanti: 28
Astenuti: 1 (Aloisi)
Favorevoli: 18
Contrari: 10
Il Consiglio approva
PRESIDENTE
: Do lettura dell'articolo 4:
ART. 4
Gestione di competenza: riassunto
entrate e spese
E' approvato il seguente riassunto generale delle entrate e
delle spese di competenza dell'esercizio finanziario 1983
- Entrate
727.886.097.978 - Spese
640.484.203.741
Avanzo della gestione di competenza 1983
87.401.894.237
PRESIDENTE:
Metto in approvazione l'articolo 4:
ESITO DELLA VOTAZIONE
Presenti: 29
Votanti: 28
Astenuti: 1 (Aloisi)
Favorevoli: 18
Contrari: 10
Il Consiglio approva
PRESIDENTE
: Do lettura dell'articolo 5:
ART. 5
Residui attivi alla chiusura
dell'esercizio finanziario
residui attivi accertati alla chiusura dell'esercizio
finanziario 1983 sono riassunti ed approvati in complessive £
314.507.162.593 come segue:
residui attivi iscritti in conto esercizi precedenti in
carico all'inizio dell'esercizio
237.884.037.336
minori accertamenti in conto residui attivi degli esercizi
precedenti
225.874.069
Differenza
237.658.163.267
residui attivi riscossi
220.666.882.923
residui attivi degli esercizi precedenti rimasti da
riscuotere al 31.12. 1983
16.991.280.344
residui attivi accertati in conto esercizio 1983 (art. 2)
297.525.882.249
Totale residui attivi al 31.12.1983
314.507.162.593
PRESIDENTE:
Metto in approvazione l'articolo 5:
ESITO DELLA VOTAZIONE
Presenti: 29
Votanti: 28
Astenuti: 1 (Aloisi)
Favorevoli: 18
Contrari: 10
Il Consiglio approva
PRESIDENTE
: Do lettura dell'articolo 6:
ART. 6
Residui passivi alla chiusura
dell'esercizio finanziario
I residui passivi accertati alla chiusura dell'esercizio
finanziario 1983 sono riassunti ed approvati in complessive £
215.302.731.117 come segue:
residui passivi iscritti in conto esercizi precedenti in
carico all'inizio dell'esercizio
157.877.294.269
residui passivi pagati
114.949.102.637
Differenza
42.928.191.632
residui passivi degli esercizi precedenti riconosciuti
insussistenti o perenti agli effetti amministrativi
10.468.307.943
- residui passivi degli esercizi precedenti rimasti da pagare
al 31.12.1983
32.459.883.689
residui passivi accertati in conto
esercizio 1983 (art. 3)
£ 182.842.847.428
Totale residui passivi al 31.12.1983
£ 215.302.731.117
PRESIDENTE:
Metto in approvazione l'articolo 6:
ESITO DELLA VOTAZIONE
Presenti: 29
Votanti: 28
Astenuti: 1 (Aloisi)
Favorevoli: 18
Contrari: 10
Il Consiglio approva
PRESIDENTE: Do lettura dell'articolo 7:
ART. 7
Situazione finanziaria
E' accertato ed approvato nell'ammontare di £ 152.232.873.898
l'avanzo di amministrazione alla chiusura dell'esercizio
finanziario 1983, risultante come segue:
Variazioni migliorative
- Avanzo di amministrazione alla chiusura dell'esercizio
1983
£ 54.588.545.787
miglioramento della gestione dei residui passivi (art. 6)
10.468.307.943
miglioramento della gestione di competenza (art. 4)
87.401.894.237
Variazioni peggiorative
peggioramento della gestione dei residui attivi (art. 5)
225.874.069
Avanzo di amministrazione alla chiusura dell'esercizio
1983
152.232.873.898
PRESIDENTE:
Metto in approvazione l'articolo 7:
ESITO DELLA VOTAZIONE
Presenti: 29
Votanti: 28
Astenuti: 1 (Aloisi)
Favorevoli: 18
Contrari: 10
Il Consiglio approva
PRESIDENTE
: Do lettura dell'articolo 8:
ART. 8
Situazione patrimoniale
La consistenza patrimoniale alla data del 31.12.83 (art. 1) è
approvata nelle seguenti risultanze riassuntive finali:
ATTIVO
Beni immobili £ 70.488.487.928
Beni mobili £ 10.797.387.382
Crediti diversi £ 381.408.331.241
Fondo cassa £ 53.028.442.422
£ 515.722.648.973
PASSIVO
Mutui passivi £ 15.851.320.961 Debiti diversi £
215.302.731.117
£ 231.154.052.078
Attivo netto patrimoniale al 31.12.83 £
284.568.596.895
PRESIDENTE
: Metto in approvazione l'articolo 8:
ESITO DELLA VOTAZIONE
Presenti: 29
Votanti: 28
Astenuti: 1 (Aloisi)
Favorevoli: 18
Contrari: 10
Il Consiglio approva
PRESIDENTE
: Do lettura dell'articolo 9:
ART. 9
Ai sensi dell'art. 39 della L.R. 7.12.79, n. 68, sono
convalidati i prelievi di complessive lire 3.321.100.000
(tremiliarditrecentoventunmilionicentomila) dal cap. 50800 "Fondo
di riserva per le spese impreviste", come da sottoelencati
provvedimenti della Giunta regionale:
n. 686 in data 4.2.1983
n. 1460 in data 11.3.1983
n. 1838 in data 28.3.1983
n. 2558 in data 22.4.1983
n. 2713 in data 29.4.1983
n. 3649 in data 10.6.1983
n. 4029 in data 17.6.1983
n. 4283 in data 1.7.1983
n. 4357 in data 8.7.1983
n. 4911 in data 4.8.1983
n. 5694 in data 3.9.1983
n. 5837 in data 30.9.1983
n. 6935 in data 16.11.1983
n. 7504 in data 21.12.1983
n. 8078 in data 31.12.1983
PRESIDENTE
: Metto in approvazione l'articolo 9:
ESITO DELLA VOTAZIONE
Presenti: 29
Votanti: 28
Astenuti: 1 (Aloisi)
Favorevoli: 18
Contrari: 10
Il Consiglio approva
PRESIDENTE
: Do lettura dell'articolo 10:
ART. 10
E' approvato l'accertamento finale di £ 117.843.667.283 di
cui al cap. 12000 "Riscossioni per partite di giro diverse" della
Parte Entrata ed al corrispondente capitolo "Pagamenti per partite
di giro diverse" della Park te Spesa.
PRESIDENTE
: Metto in approvazione l'articolo 10:
ESITO DELLA VOTAZIONE
Presenti: 29
Votanti: 28
Astenuti: 1 (Aloisi)
Favorevoli: 18
Contrari: 10
Il Consiglio approva
PRESIDENTE
: Do lettura dell'articolo 11
ART. 11
Le annualità o le quote di annualità relative a limiti di
impegno, di cui alla tabella n. 1 allegata alla presente legge,
costituiscono economie di spesa e saranno annualmente reiscritte
con legge di bilancio per l'importo risultante dalla proiezione dei
singoli bilanci degli impegni assunti.
PRESIDENTE: Metto in approvazione l'articolo 11:
ESITO DELLA VOTAZIONE
Presenti: 29
Votanti: 28
Astenuti: 1 (Aloisi)
Favorevoli: 18
Contrari: 10
Il Consiglio approva
PRESIDENTE:
Do lettura dell'articolo 12
ART. 12
I fondi relativi a trasferimenti dello Stato, di cui alla
tabella n. 2 allegata alla presente legge, non impegnati alla
scadenza dell'esercizio finanziario 1983 costituiscono economie di
spesa e saranno reiscritti sul bilancio di previsione
dell'esercizio 1984 con la legge di assestamento del bilancio
stesso.
PRESIDENTE
: Metto in approvazione l'articolo 12:
ESITO DELLA VOTAZIONE
Presenti: 29
Votanti: 28
Astenuti: 1 (Aloisi)
Favorevoli: 18
Contrari: 10
Il Consiglio approva
PRESIDENTE:
Do lettura dell'articolo 13
ART. 13
La presente legge e dichiarata urgente ai sensi del 3° comma
dell'art. 31 dello Statuto speciale ed entrerà in vigore il giorno
successivo a quello della sua pubblicazione sul Bollettino
Ufficiale della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE
: Metto in approvazione l'articolo 13:
ESITO DELLA VOTAZIONE
Presenti: 29
Votanti: 28
Astenuti: 1 (Aloisi)
Maggioranza: 18
Favorevoli: 18
Contrari: 10
Il Consiglio approva
PRESIDENTE
: Metto in approvazione la tabella allegato n.
1:
omissis ..
ESITO DELLA VOTAZIONE
Presenti: 29
Votanti: 28
Astenuti: 1 (Aloisi)
Favorevoli: 18
Contrari: 10
Il Consiglio approva
PRESIDENTE:
Metto in votazione la tabella n. 2:
omissis ...
ESITO DELLA VOTAZIONE
Presenti: 29
Votanti: 28
Astenuti: 1 (Aloisi)
Favorevoli: 18
Contrari: 10
Il Consiglio approva
PRESIDENTE
: Per dichiarazione di voto ha chiesto di
parlare il Consigliere Mafrica, ne ha facoltà.
MAFRICA - (P.C.I.):
Confermiamo il nostro voto negativo
nonostante le controdeduzioni fatte dall'Assessore e dal Presidente
della Giunta. Nella discussione fra gruppi politici i rimbrotti
sono reciproci e questo non fa differenza, fanno parte del ruolo
politico.
Comunque voglio confermare all'Assessore che il nostro Gruppo
non firma relazioni fin quando non ha controllato effettivamente le
cose.
Per quanto riguarda il discorso delle partite di giro,
presentato come uno strumento di difesa autonomistica, mi sembra
che ancora una volta, come per il riparto fiscale ed altre
questioni importanti, invece di affrontare di petto il confronto
con lo Stato, si vanno a cercare scappatoie non so quanto
accettabili, perché la legge da cui ha avuto origine la questione
dice che alcune Regioni a Statuto speciale, la regione siciliana,
la provincia autonoma di Trento e Bolzano, non rientrano in questa
normativa. Bisognava muoversi anche prima, fare delle battaglie
politiche e non nascondersi così.
Questa legge comincia a fissare il 12%, i successivi decreti
fanno riferimento a questa legge e man mano diminuiscono la quota
di denaro che può essere tenuta nelle casse regionali. Stavo
chiedendo agli esponenti della maggioranza, che hanno anche loro i
rappresentanti in Parlamento, come mai le regioni su menzionate non
hanno avuto bisogno di ricorrere. Evidentemente si sono mosse
prima, ottenendo di non essere sottoposte a questa vessatoria
normativa.
Il ragionamento per cui, essendoci 3O-4O miliardi di differenza
fra le entrate effettive e le spese effettive, si possa finanziare
per 15 anni una somma che oscilla fra i 60 e 110 miliardi, non mi è
chiaro. Inoltre mi sembra molto artificioso il dire, siccome
abbiamo avuto queste entrate straordinarie per un anno, non le
abbiamo volute dissipare, ci siamo tenuti qualcosa per il futuro.
Credo che questa sia una giustificazione, e la realtà sia invece
quella che non si sono trovati programmi adeguati - alcune cose
sono state fatte, ovviamente - però non si è pensato ad un piano
straordinario che lasciasse segni economici nello sviluppo della
Regione negli anni successivi.
Questa è la critica che muoviamo all'avanzo di amministrazione
da una parte e all'assestamento di bilancio dall'altra.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Riconfermiamo il nostro
atteggiamento negativo nei confronti del Disegno di Legge.
Diciamo che concordiamo con il Presidente della Giunta, che ogni
tanto cita dei piani; il piano FIO è stato una iniziativa lodevole
che ha fatto sì che la Regione introitasse dei fondi da parte dello
Stato, che ha dato dei frutti sul piano occupazionale, ha dato la
sensazione di una Regione che si muoveva in base ad un programma.
Ben vengano di questi programmi e così pure il fatto - cito le sue
parole - di far intervenire lo Stato nei settori di sua
competenza.
Ecco uno dei motivi che ci faceva dire cose diverse perché
sostenevamo che il problema del collegamento autostradale era un
settore tipicamente di competenza dello Stato.
Non voglio riaprire una discussione, ma ha ragione il Presidente
quando prospetta il problema dell'autostrada anche in termini
occupazionali. Siamo d'accordo, riteniamo che in un momento di
crisi come questo l'autostrada possa costituire, anche se in modo
temporaneo, un'alternativa ad una situazione difficile. Però
sosteniamo che questo discorso che il Presidente ha fatto nel
settore di sua competenza, in agricoltura, dove una svolta c'è
stata, deve essere portato anche negli altri settori di intervento,
l'industria, il turismo e altri, dove una impostazione per piani
può evitare che la Regione si faccia carico di spese che non le
competono e allo stesso tempo possa dare una risposta reale al
problema drammatico dell'occupazione. Su questo terreno potremo
confrontarci e trovarci d'accordo.
PRESIDENTE
: Ha chiesto di parlare il Consigliere
Baldassarre, ne ha facoltà.
BALDASSARRE - (P.S.D.I.):
Nel confermare il mio voto
negativo a questo Disegno di Legge, dichiaro che non mi preoccupa
la considerazione dell'Assessore Martin, anche perché io nei suoi
confronti non ho nessuna considerazione. Mentre lui ha detto che si
augura di tornare all'Assessorato alle Finanze, io mi auguro che
almeno un incompetente venga messo da parte.
PRESIDENTE
: Ha chiesto di parlare il Consigliere Aloisi,
ne ha facoltà.
ALOISI - (M.S.I.):
Sono critico nei confronti di questo
Disegno di Legge perché c'è un avanzo di amministrazione di 152
miliardi. Per questo motivo mi asterrò.
PRESIDENTE
: Metto in votazione il complesso della legge
per scrutinio segreto:
VOTAZIONE A SCRUTINIO SEGRETO
ESITO DELLA VOTAZIONE
Presenti: 30
Votanti: 29
Astenuti: 1 (Aloisi)
Favorevoli: 19
Contrari: 10
Il Consiglio approva
