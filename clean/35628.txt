Classificazione
AGRICOLTURA
CREDITO



Oggetto del Consiglio n. 95 del 25 settembre 2013 - Resoconto
OGGETTO N. 95/XIV - Interrogazione: "Attività di recupero
credito svolta dall'Agenzia regionale per le erogazioni in
agricoltura".
Président -
Pour la réponse la parole à l'Assesseur
Testolin.
Testolin (UV)
- Merci Président. Bonjour à tous.
In merito al primo punto:
"se AREA VdA da ente pagatore si
sia trasformato in ente esattore o sia un'Equitalia
valdostana"
, si segnala come la deliberazione della Giunta
regionale n. 2850 del 2007 avesse fissato, a suo tempo, i termini
per l'erogazione e per la restituzione degli anticipi stessi. AREA
VdA fu incaricata di gestire l'operazione nei limiti dettati dalla
legge regionale 7 del 2007, ivi comprese le modalità di
restituzione. La comunicazione, a cui voi fate riferimento,
costituisce in effetti una formale intimazione; essa è determinata
da situazioni di inadempienza, a volte reiterata e continuata, da
parte di quei soggetti che a suo tempo hanno beneficiato degli
anticipi regionali e che oggi, pur avendo riscosso i pagamenti TSR
sulle annualità anticipate, vale a dire gli anni 2007-2008-2009,
non hanno ancora provveduto alla restituzione degli anticipi
percepiti, risultando pertanto inadempienti rispetto agli impegni
sottoscritti già all'atto della richiesta di anticipo. Permettetemi
di sottolineare, anche come l'invio delle intimazioni, oltre a
fissare i termini per la restituzione e le eventuali successive
azioni di rivalsa, costituisca anche un atto di rispetto verso
quegli agricoltori che si sono comportati correttamente,
restituendo all'Amministrazione, nei termini previsti dagli
accordi, gli anticipi percepiti. Come espresso nella scorsa
adunanza del Consiglio Valle, a fronte degli anticipi effettuati
dall'Amministrazione regionale, risulta che circa 17 milioni di
euro sono stati restituiti, mentre le somme da recuperare, relative
a posizioni che vedono concluso il loro iter di pagamento e che
dunque risultano da rimborsare, ammontano a circa 2,6 milioni di
euro.
In merito al punto 2:
"se tali procedure e modalità siano
state concordate con l'Assessore"
, sottolineo come la procedura
in oggetto sia stata presentata alla mia attenzione proprio
nell'ottica di una preventiva ed opportuna conoscenza della stessa.
Grazie.
Président
- Merci. Pour la réplique, la parole au
collègue Donzel.
Donzel (PD-SIN.VDA)
- Grazie Presidente, e grazie
Assessore per la schiettezza!
Queste sono le lettere che terrorizzano gli agricoltori
valdostani e che sono avallate dall'Assessore e dalla Giunta
regionale. Oggi, molte aziende zootecniche, che prima speravano di
ricevere questa lettera vedendoci scritto sopra "ecco qui i soldi
del verde agricolo per l'anno 2011-2012", si vedono arrivare la
lettera con "vedi di restituire tutto, sennò ti pignoriamo i beni e
ti facciamo chiudere la baracca"! Naturalmente dentro questa realtà
c'è anche il furbetto, ma la maggior parte degli allevatori non
c'entrano niente con i leghisti che non pagavano le quote
latte.
Non voglio parlare con le mie parole, voglio dare la possibilità
a un allevatore serio di esprimersi in Consiglio regionale. Leggo:
"Purtroppo faccio parte di quegli agricoltori che hanno ricevuto
la raccomandata dell'AREA VdA, e sinceramente sono molto
preoccupato. Per la carità, siamo in torto, perché giustamente
dobbiamo renderli, però nel momento in cui ci troviamo non è facile
trovare l'intera somma. Io mi chiedo: persino l'Equitalia concede
rateizzazioni...per la Regione questo sarà possibile? Purtroppo i
soldi sono arrivati in ritardo e a piccoli pezzi per volta, e
quando hai il mutuo o anche semplicemente la luce, il gas, il
mangime, appena arriva la liquidità la usi per tenere in piedi
l'azienda. Sono curioso di sentire cosa ti verrà risposto e mi
auguro che ti concedano rateizzazione, e nello stesso tempo ci
diano il saldo, ci diano il saldo di quanto ci spetta ancora"
.
Non sono io che dico queste cose, sono gli allevatori valdostani,
ed è gravissimo il tentativo che lei fa, in giro per la Valle
d'Aosta, e ha fatto anche qui, in aula, di dividere questo mondo
dicendo: guardate che alcuni sono onesti e pagano, e altri, invece,
non pagando, ci mettono in difficoltà...a noi! Si cerca di dividere
questo mondo, di spaccarlo in buoni e cattivi, non rendendosi conto
che ci sono alcuni che effettivamente sono in gravissime
difficoltà. Oltretutto, questo documento cita impropriamente la
legge regionale perché salta volutamente il comma 1 dell'articolo
44 andando direttamente al comma 2, che recita (cosa non citata
nella lettera dell'AREA VdA):
"Qualora non si proceda ai sensi
del comma 1, i pagamenti vanno recuperati"
. Ma cosa c'è scritto
al comma 1? Al comma 1 c'è scritto:
"Qualora la Regione abbia
nei confronti del medesimo soggetto un credito avente ad oggetto
una somma di denaro
- ed è questo il caso -
può essere
disposta la compensazione legale dei debiti, ai sensi degli
articoli 1241 e seguenti del Codice civile, con conseguente
regolazione contabile del pagamento dovuto alla Regione"
.
Quindi si possono trovare degli altri meccanismi nella stessa legge
regionale, senza arrivare al pignoramento!
Ma stiamo scherzando? Voi siete in ritardo, lo dimostrerò
nell'interpellanza successiva a questa, nell'erogare i premi dovuti
agli agricoltori, concordati con delibere sulle rassegne, sui premi
delle rassegne, e chiedete di pignorare i beni agli agricoltori a
cui "voi" dovete dei soldi? Siete "voi" che dovete dei soldi! È
stata creata una macchina per gestire il denaro regionale,
promesse, abbiamo assistito a riunioni faraoniche in cui avete
detto: "non c'è più problema con il verde agricolo, arriveranno i
contributi"...mi sorride il collega Chatrian, perché insieme
andavamo a questi riunioni...prima delle elezioni nessuno ha
ricevuto queste lettere, prima delle elezioni! Adesso, dopo che
avete incassato il voto, subito la letterina: "vogliamo indietro i
soldi", e andate in giro a raccontare che ci sono tanti agricoltori
cattivi che vogliono fregare la Regione e gli altri agricoltori!
Qui bisogna fare fronte comune, mettere insieme questo settore,
metterci tutti insieme nella stessa direzione, non fare azioni di
questo tipo! Ci sono delle persone oneste, che hanno delle
oggettive difficoltà che "voi" avete contribuito a creare. Fra
l'altro - e lo solleverò in altri occasioni - c'è tutto un sistema
di calcolo degli anticipi che è stato erroneo e che ha messo in
difficoltà oggettiva gli agricoltori. Se io prometto a una persona,
le vado a dire: "sì, sì, in base ai calcoli che abbiamo fatto tu
hai diritto a 10 mila euro all'anno di contributi" e poi, quando si
va a fare il calcolo finale, si scopre che i contributi erano solo
8, abbiamo, per errore dei nostri funzionari, creato una situazione
di difficoltà aziendale! Quindi non è che l'agricoltore non sa fare
i conti, è che qui, il primo che non sa fare conti e il suo dovere,
è la Regione Valle d'Aosta!
Président
- Point 7 à l'ordre du jour.
