Classificazione
ACQUE
Acque pubbliche


Resoconto integrale del dibattito dell'aula
Oggetto del Consiglio n. 1577 del 5 ottobre 1995 - Resoconto
SEDUTA ANTIMERIDIANA DEL 5 OTTOBRE 1995
OGGETTO N. 1577/X Subconcessione, in via di sanatoria e per la
durata di anni 30 decorrenti alla data del decreto di
subconcessione, alla Società Cava della Brenva di derivazione
d'acqua dal torrente Dora di Val Vény in Comune di Courmayeur per
il lavaggio degli inerti nell'impianto di frantumazione.
Deliberazione Il Consiglio
Premesso che, a seguito di sopralluogo effettuato da funzionari
dell'Assessorato dei LL.PP. in data 15 aprile 1991 si è accertato
che la Società Cava della Brenva derivava, in località Provemey del
Comune di Courmayeur, mediante un tubo del diametro di cm. 40,
acque dalla Dora di Vény, utilizzandole per il lavaggio di inerti e
per il funzionamento del proprio impianto di frantumazione, pur non
possedendo i requisiti di cui all'articolo 2 del R.D. 11 dicembre
1933 n. 1775;
Rilevato che, con nota prot. 2286/5 in data 19 aprile 1991,
veniva ordinato alla Società Cava della Brenva di sospendere
immediatamente la derivazione abusiva, diffidandola a proseguire
tale derivazione ed utilizzazione non autorizzate ed inoltre di
presentare, entro il termine di 30 giorni decorrenti dal
ricevimento della nota di cui sopra, regolare domanda di
subconcessione, in via di sanatoria, con indicata la data di
entrata in esercizio della derivazione, affinché i competenti
uffici regionali possano procedere al recupero dei canoni demaniali
dovuti per l'abusivo utilizzo di acqua pubblica. La sopra
menzionata nota veniva anche trasmessa, per conoscenza al Sindaco
del Comune di Courmayeur, alla Stazione Forestale di
Pré-Saint-Didier, al Presidente della Giunta regionale ed al
Procuratore della Repubblica presso, la Pretura di Aosta, per i
provvedimenti di competenza;
Precisato che con domanda in data 13 maggio 1991, e quindi entro
il termine stabilito con la nota 19 aprile 1991, corredata dal
progetto a firma ing. Sergio Ravet, la Società Cava della Brenva,
ha chiesto all'Amministrazione regionale la subconcessione di
derivare dal torrente Dora di Vény, in Comune di Courmayeur, moduli
max. 0.60 di acqua per il funzionamento dell'impianto di
frantumazione e lavaggio degli inerti, ed ha comunicato
contestualmente che la derivazione ha avuto inizio dal mese di
settembre 1990;
Tenuto presente che:
- il Magistrato per il Po, di Parma, con nota n. 11919 in data l
9 novembre 1991 ha rilasciato il nulla osta nei riguardi idraulici
per l'ammissione ad istruttoria della domanda di cui si tratta;
- l'avviso di presentazione della domanda 13 maggio 1991 della
società Cava della Brenva è stato pubblicato sul Foglio Annunzi
Legali della Valle d'Aosta n. 11 in data 15 aprile 1992 e
riprodotto nel n. 142 della Gazzetta Ufficiale della Repubblica
Italiana (foglio inserzioni) in data 18 giugno 1992, senza dar
luogo alla presentazione di domande incompatibili e
concorrenti;
- con Ordinanza dell'Assessore ai Lavori Pubblici n. 164 in data
8 giugno 1993 è stato disposto il deposito della domanda e del
relativo progetto presso l'Assessorato LL.PP. della Regione,
Ufficio Concessioni Acque, per 15 giorni consecutivi, decorrenti
dal 28 giugno 1993, a disposizione di chiunque intendesse prenderne
visione nelle ore d'ufficio;
- copia dell'Ordinanza è stata affissa per il predetto periodo
di 15 giorni all'Albo Pretorio del Comune di Courmayeur e copia
della medesima è stata inviata al Ministero dei Lavori Pubblici, al
Magistrato per il Po di Parma, alla Sezione Idrografica per il Po
di Torino, alle Associazioni Irrigue Est-Sesia di Novara ed
Ovest-Sesia di Vercelli, all'ENEL Compartimento di Torino, alla
Prima Direzione del Genio Militare di Torino, al Consorzio
regionale Pesca, all'Assessorato Agricoltura e Forestazione,
Servizio S.I.D.S., all'Assessorato dell'Ambiente, Servizio Tutela
dell'Ambiente ed alla Società Cava della Brenva;
- la pubblicazione presso il Comune di Courmayeur, come risulta
dal referto in calce all'ordinanza, è regolarmente avvenuta ed ha
dato luogo alla presentazione, da parte della Associazione
d'Irrigazione dell'Agro all'Ovest del Sesia di Vercelli di un
esposto datato 7 luglio 1993 con il quale chiede che, nel
disciplinare di subconcessione vengano inserite le seguenti
precisazioni:
a) il manufatto di derivazione dovrà essere dotato di apposito
edificio idoneo alla misura della portata assentita;
b) le manovre di invaso e svaso del canale di carico della
centrale dovranno essere attuate con una gradualità tale da evitare
turbamenti del regime idraulico del corso d'acqua pubblico;
Precisato che il canale di derivazione, come stabilito
nell'articolo 5 del disciplinare di subconcessione, dovrà essere
dotato di paratoia regolabile in modo tale da garantire che non
entri nella derivazione una quantità d'acqua superiore a quella di
concessione; inoltre, l'impianto di cui si tratta è del tipo ad
acqua fluente, in quanto la vasca di carico serve esclusivamente
alla regolazione della portata ed è di dimensioni talmente modeste
per cui non sono da temere turbamenti del regime idraulico della
Dora Baltea. Comunque, a maggior tutela delle dotazioni idriche
preesistenti, poste a valle della derivazione, le precisazioni
richieste dalla citata Associazione irrigua sono state inserite
nell'articolo 7 del disciplinare di subconcessione;
Visto altresì che la visita locale d'istruttoria, come stabilito
nell'ordinanza, è regolarmente avvenuta il 25 agosto 1993 ed alla
medesima sono intervenuti i funzionari dell'Ufficio Concessioni
Acque della Regione ed il sig. Liporace Nicola, in rappresentanza
della Società Cava della Brenva, i quali hanno accertato che le
opere risultano completamente eseguite e rispondenti al rilievo di
progetto;
Precisato ancora che l'impianto, all'atto del sopralluogo, non
risultava in esercizio e che la tubazione di derivazione era chiusa
da una pietra posta all'ingresso della medesima; la poca acqua che
si infiltrava attraverso la detta tubazione, veniva immediatamente
restituita nel torrente Dora di Vény, in quanto le paratoie di
derivazione e la vasca di carico erano completamente insabbiate.
Sempre in tale occasione il sig. Liporace ha dichiarato che, per
quanto di sua conoscenza, la derivazione, sospesa in ottemperanza a
quanto prescritto con Raccomandata R.R. dell'Assessorato dei LL.PP.
prot. 2286/5 in data 19 aprile 1991, non è più stata messa in
esercizio e si è impegnato a non attivare la medesima fintanto che
non sarà rilasciata la prescritta autorizzazione;
Tenuto presente che:
- l'opera di presa è ubicata al piede del versante in destra
orografica della Dora di Vény, immediatamente a valle del Santuario
di Notre-Dame de la Guérison;
- il tubo di adduzione si diparte, a monte, da una vasca di
carico a quota 1334 m.s.m. e la tubazione si sviluppa per una
lunghezza complessiva di 755 ml., su terreni di proprietà del
Comune di Courmayeur, seguendo la sede del vecchio canale in terra
di adduzione dell'acqua al preesistente impianto di frantumazione e
lavaggio inerti;
- a monte della vasca di carico è stato posizionato,
direttamente sulla sponda destra dell'alveo, un tubo del diametro
di 40 cm. lungo 10 mt. per la captazione dell'acqua da addurre alla
vasca di carico, senza la realizzazione di opere in alveo, in
quanto in quel tratto, il torrente forma una piccola ansa naturale,
creatasi in seguito al deposito di materiale fluviale;
- l'acqua captata viene resa alla Dora nel seguente modo:
a) ad impianto non in funzione, da una tubazione di cm. 70
dotata di saracinesca e posta sul lato a valle della vasca di
carico;
b) ad impianto in funzione, la parte eccedente la portata del
tubo di adduzione, viene resa dalla tubazione di cui sopra, mentre
la quantità utilizzata per l'impianto viene resa, opportunamente
depurata dal passaggio successivo in quattro vasche di decantazione
di circa mt. 7,00 x 5,00, poste immediatamente a valle
dell'impianto in località Proverney, a circa 850 mt. dal punto di
prelievo;
- la quantità d'acqua derivata in misura costante e continua è
pari a moduli 0,60 che corrisponde ad un prelievo annuo presunto di
1.892.160 metri cubi;
Richiamata la deliberazione di Consiglio n. 1193/X del 22
febbraio 1995 concernente l'approvazione dei criteri provvisori di
valutazione per l'esame delle domande di concessione e
subconcessione di derivazione d'acqua ed accertato che:
- la derivazione avviene alla base di un ghiacciaio che causa
continui movimenti di materiale morenico che modifica in
continuazione la sezione dell'alveo, per cui risulta impossibile
installare, immediatamente a valle dell'opera di captazione,
un'asta idrometrica o altro sistema che consenta, in qualsiasi
momento, un agevole controllo del rispetto del limite del
M.D.V.;
- il quantitativo d'acqua prelevato, essendo modesto rispetto
alla portata della Dora di Vény, è del tutto ininfluente sul regime
idraulico della medesima ed il minimo deflusso vitale è sempre
ampiamente garantito.
Rilevato, quindi, in considerazione di quanto sopra esposto
che:
1) la derivazione appare tecnicamente ed economicamente
ammissibile;
2) la quantità d'acqua da derivare, in misura costante e
continua di moduli 0,60, si può subconcedere avendo riguardo delle
condizioni locali, delle utenze preesistenti e della specie di
derivazione realizzata;
3) l'opera di presa e le successive condotte, tenuto conto delle
clausole imposte nel disciplinare di subconcessione, a tutela dei
diritti dei terzi, sono tecnicamente approvabili e sono innocue
agli interessi pubblici;
4) la restituzione delle acque avviene integralmente, previa
decantazione in apposite vasche, senza pregiudizio dei terzi;
5) la derivazione corrisponde alla razionale utilizzazione della
Dora di Vény ed è compatibile con il buon regime idraulico, senza
che occorrano, oltre a quelle inserite nel disciplinare di
subconcessione, speciali garanzie a tutela di detto regime;
6) per l'uso della derivazione non sono temibili inquinamenti e
quindi non occorrono particolari cautele al riguardo.
Visto, inoltre, che il Magistrato per il Po, di Parma, con nota
n. 14813 in data 18 gennaio 1994 ha rilevato che l'istruttoria è
stata regolarmente espletata ed ha espresso parere favorevole
all'accoglimento della richiesta di subconcessione, sotto
l'osservanza delle condizioni espresse nel sottoriportato schema di
disciplinare;
Accertato che con deliberazione n. 4956 in data 17 giugno 1994,
la Giunta regionale ha autorizzato, in via di sanatoria e
provvisoria e sino al 31 dicembre 1994, la Società Cava della
Brenva a riprendere e a continuare l'esercizio della derivazione
dal torrente Dora di Vény, di moduli max. 0,60 di acqua per il
lavaggio degli inerti ed il funzionamento dell'impianto di
frantumazione, in attesa della regolarizzazione amministrativa
della pratica;
Tenuto, infine, presente che, con deliberazione n. 10621 in data
23 dicembre 1994, la Giunta regionale, non essendo ancora conclusa
la regolarizzazione amministrativa della richiesta di
subconcessione, ha prorogato fino al 31 dicembre 1995
l'autorizzazione alla continuazione della derivazione d'acqua dal
torrente Dora di Vény;
Visto lo Statuto Speciale per la Valle d'Aosta, promulgato con
legge Costituzionale n. 4 del 26 febbraio 1948 e successive norme
di attuazione;
Vista la legge regionale n. 4 dell'8 novembre 1956;
Visto il parere favorevole rilasciato dall'Ingegnere
Vicedirigente, reggente del posto di Ingegnere Capo Dirigente il
Servizio Assetto e Tutela del Territorio dell'Assessorato dei
LL.PP., ai sensi del combinato disposto dell'articolo 72 della
legge regionale n. 3/1956 e successive modificazioni e
dell'articolo 21 della legge regionale n. 18/1980 e successive
modificazioni, in ordine alla legittimità della presente proposta
di deliberazione;
Visto il parere della III Commissione consiliare permanente;
Delibera
1) di subconcedere, in via di sanatoria e per la durata di anni
trenta decorrenti dalla data del decreto di subconcessione, alla
Società Cava della Brenva, con sede in Courmayeur, giusta la
domanda presentata in data 13 maggio 1991, di derivare dal torrente
Dora di Vény, in Comune di Courmayeur, moduli max. 0.60 (litri al
minuto secondo sessanta) di acqua per il lavaggio degli inerti e
per il funzionamento dell'impianto di frantumazione di proprietà
della società subconcessionaria;
2) di approvare l'allegato schema di disciplinare di
subconcessione;
3) di autorizzare l'emanazione del decreto di subconcessione da
parte del Presidente della Giunta regionale, previa sottoscrizione
del disciplinare da parte del legale rappresentante della società
Cava della Brenva;
4) di ordinare ed accertare l'introito delle seguenti somme, da
versare presso la Tesoreria dell'Amministrazione regionale:
a) lire 14.159.400
(quattordicimilionicentocinquantanovemilaquat-trocento) per canoni
arretrati relativi al periodo dal 1° settembre 1990 al 18 aprile
1991 in cui si è accertata la messa in esercizio dell'impianto ed
al periodo dal 17 giugno 1994 (data di ripresa dell'esercizio della
derivazione) al 16 giugno 1996 (data di scadenza dell'annualità in
corso), somma da introitare al Capitolo 08800 della parte Entrate
del bilancio preventivo della Regione per il corrente esercizio
finanziario (provento delle concessioni e subconcessioni di acque
pubbliche e miniere);
b) lire 3.468.960
(tremilioniquattrocentosessantottomilanovecentoses-santa) pari a
mezza annualità del canone, a titolo di cauzione, ai sensi
dell'articolo 11 del T.U. 11 dicembre 1933 n. 1775, somma che verrà
restituita, ove nulla-osti, al termine della subconcessione;
c) lire 11.250 (undicimiladuecentocinquanta) pari ad 1/40 del
canone, per gli scopi di cui all'articolo 7 del T.U. 11 dicembre
1933 n. 1775, somma da introitare al capitolo 08800 della parte
Entrate del bilancio preventivo della Regione per il corrente
esercizio finanziario (provento delle concessioni e subconcessioni
di acque pubbliche e miniere);
d) lire 1.500.000 (unmilionecinquecentomila) quale somma a
disposizione dell'Amministrazione regionale (Ufficio Concessioni
Acque dell'Assessorato dei LL.PP.) per spese di sorveglianza,
esperimenti di portata, collaudo, registrazione di atti, eccetera,
somma da introitare al Capitolo 13500 della parte Entrate del
bilancio preventivo della Regione per il corrente anno finanziario
(Gestione di fondi per conto terzi per istruttoria domande e
pratiche varie);
5) di stabilire, come specificato all'articolo 10 del
disciplinare di subconcessione, in lire 6.937.920
(seimilioninovecentotrentasettemila-novecentoventi) il canone annuo
da versare anticipatamente alla Regione, anno per anno, a decorrere
dal 17 giugno 1996, data di decorrenza della prossima annualità,
somma da introitare al Capitolo 08800 della parte Entrate del
bilancio preventivo della Regione per il corrente anno finanziario
(Provento di concessioni e subconcessioni di acque pubbliche e
miniere);
6) di stabilire come specificato dall'articolo l del
disciplinare di subconcessione, in applicazione dell'articolo 5 del
D.L. 15 settembre 1990 n. 261 e legge di conversione 12 novembre
1990 n. 331, che la Ditta dovrà versare il sopracanone arretrato a
favore dello Stato di lire 3.468.490 relativo al periodo 20
settembre 1990 (data di entrata in vigore del D.L. 261 del 15
settembre 1990) al 18 aprile 1991 (data in cui è stato sospeso
l'esercizio della derivazione), calcolato sulla derivazione di
moduli 0,60 in ragione di lire 10.000.000 a modulo (10.000.000 x
mod. 0,60: 365 x 211 = lire 3.498.493 arrotondato a 3.468.490), in
quanto a decorrere dal 1° gennaio 1994, con l'entrata in vigore
della legge n. 36 del 5 gennaio 1994 detto sopracanone non è più
dovuto ai sensi dell'articolo 18 comma 6;
7) di dare atto che la presente deliberazione non è soggetta al
controllo della Commissione di Coordinamento per la Valle d'Aosta,
in quanto non compresa nelle categorie indicate nell'articolo 8 del
decreto legislativo 22 aprile 1994 n. 320 e di darne
esecuzione.
Disciplinare di subconcessione
(...omissis...)
Presidente Passiamo alla votazione.
Presenti e votanti: 30
Favorevoli: 24
Astenuti: 6 (Collé, Lanièce, Linty, Marguerettaz, Tibaldi,
Viérin M.)
Il Consiglio approva
