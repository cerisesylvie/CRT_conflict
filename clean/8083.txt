Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2503 del 22 dicembre 1986 - Resoconto
OGGETTO N. 2503/VIII - RINVIO DELL'ESAME DEL PROGETTO
ESECUTIVO DEL RACCORDO AUTOSTRADALE VALDOSTANO TRA IL SISTEMA
TANGENZIALE DI AOSTA E IL TRAFORO DEL MONTE BIANCO.
PRESIDENTE:
Ha chiesto di parlare il Consigliere Marcoz,
ne ha facoltà.
MARCOZ (U.V.):
La settimana scorsa, precisamente venerdì,
abbiamo avuto l'incontro della II^ Commissione consiliare, con i
tecnici responsabili della progettazione e dello studio
dell'impatto ambientale. È emerso come i membri della Commissione
hanno avuto poco tempo per leggere tutto il dossier presentato
dagli esperti, ed è pur vero che della II^ Commissione non fanno
parte tutti i gruppi politici che esistono in questo Consiglio
regionale. Essendo personalmente convinto che il lavoro che si è
fatto, precedendo addirittura le direttive CEE e precedendo
addirittura l'instaurazione del Ministero per l'Ambiente, può
essere considerato di esempio, e non volendo togliere nulla a
nessun Consigliere e in modo particolare non togliere la
possibilità di analizzare, di informarsi sulla documentazione
presentata, vista la richiesta del Presidente della II^ Commissione
e di altri Consiglieri componenti la Commissione, chiederei al
Consiglio regionale di rinviare questo oggetto al prossimo
Consiglio del 14 gennaio, con impegno nel frattempo che si convochi
nuovamente la II^ Commissione allargata a tutti i Capigruppo, in
modo che si possano fare tutte le osservazioni ed avere tutte le
delucidazioni tecniche per quello che riguarda il progetto
presentato.
PRESIDENTE:
C'è una proposta di rinvio avanzata dal
Consigliere Marcoz. Il Consiglio concorda?
Il Consiglio
prende atto concordando sulla proposta di rinvio.
