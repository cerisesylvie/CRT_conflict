Classificazione
CREDITO
Istituzione di enti di credito a carattere locale



Oggetto del Consiglio n. 730 del 25 settembre 2014 - Resoconto
OGGETTO N. 730/XIV - Approvazione di mozione: "Avvio di
un'indagine a livello locale per una verifica dei costi praticati
dai vari istituti di credito per la gestione delle apparecchiature
POS".
Presidente
- La parola al collega Cognetta.
Cognetta (M5S) -
Sì, grazie Presidente.
Questa mozione era stata presentata lo scorso Consiglio, poi,
per ragioni di tempo, veniamo a discuterla oggi; comunque,
brevemente riguardava la polemica che ci fu qualche tempo fa
rispetto all'obbligo di mettere...all'invito, diciamo così, perché
è un obbligo senza penale, a mettere i POS per i pagamenti
superiori ai 30 euro. Siccome, come Movimento Cinque Stelle e anche
come altri gruppi di opposizione, ci sembrava effettivamente un
balzello in più che si aggiungeva a carico delle aziende
commerciali, economiche, insomma a tutto ciò che riguarda
normalmente le attività produttive, noi chiediamo con questa
mozione di vedere a livello regionale quali sono i costi praticati,
quindi di incaricare in sostanza la Giunta, e l'Assessore in
particolare, rispetto a quali sono i costi praticati e
successivamente a riferire in aula rispetto a quella che è la
situazione in Valle d'Aosta. Invita poi i Parlamentari regionali,
diciamo così, ad attivarsi a livello nazionale per indurre il
Parlamento a togliere questo provvedimento, ma soprattutto per
cercare, colloquiando con le banche, con i principali istituto di
credito, di ridurre o eliminare le commissioni, che sarebbe la cosa
migliore, anche perché le banche, insomma, di soldi ne prendono già
abbastanza, non è giusto dargliene degli altri così gratuitamente.
Questo brevemente rispetto alla mozione presentata in questo
momento. Grazie.
Presidente -
Grazie collega Cognetta. Altri che chiedono
la parola? La parola all'Assessore Perron.
Perron (UV) -
Grazie Presidente.
Con riferimento a questa mozione, essendo, come diceva il
collega presentatore, già stata presentata a luglio, l'Assessorato
aveva immediatamente avviato un'indagine, seppure molto informale,
per reperire, quindi informare il Consiglio regionale su un primo
livello, dei dati conoscitivi relativi alle diverse tecnologie
disponibili, ai costi effettivi e anche all'impatto, seppure in via
molto sommaria, che l'introduzione di questa nuova normativa poteva
avere sia sugli esercenti, sia soprattutto sugli utenti. Avevamo a
questo proposito contattato gli esponenti dei principali istituti
di credito presenti in Valle d'Aosta, anche l'ABI, al fine di
conoscere le tecnologie utilizzate e le modalità di acquisizione
dei sistemi, i costi in capo agli esercenti e ai clienti, avevamo
sentito dei rappresentanti dell'Ordine dei commercialisti della
Valle d'Aosta per capire, per avere una ricognizione, anche delle
reazioni degli esercenti rispetto a questa nuova normativa e ci
eravamo permessi di sentire anche funzionari della Questura, anche
dell'Ordine...dei Carabinieri, per verificare un po' le ricadute
circa l'utilizzo della moneta elettronica, verificando quindi le
possibilità eventuali di furti, di frodi o di altri illeciti.
Se i colleghi sono d'accordo, quindi io, per economia di lavori,
eviterei di relazionare nel dettaglio in questa sede sull'indagine
che avevamo fatto e, recependo lo spirito di quest'iniziativa,
quindi, condividendo da parte del Governo regionale la necessità,
l'importanza di avviare un'indagine conoscitiva per capire come gli
istituti di credito si muovono, che politica fanno in questo
settore, che atteggiamenti hanno, che ricadute ci sono poi sugli
utenti e sui cittadini, a nome del Governo regionale, manifesto la
nostra disponibilità ad accettare questa mozione, avviando una
collaborazione con la commissione consiliare competente, credo,
Presidente La Torre, sia la II, se non immagino male... Dal mio
punto di vista, quindi manifestando piena disponibilità a lavorare
in sinergia con la commissione e raccordandosi anche con i
Parlamentari della Valle d'Aosta per un'azione congiunta, io temo
di poco successo, nei confronti del Parlamento e del Governo per
immaginare un allineamento di queste posizioni. Ciò non toglie che
pratichiamo fino in fondo questa possibilità di farlo per cercare
appunto di allineare perlomeno le commissioni su standard europei e
di avviare quindi al nostro interno un serio dialogo sulle modalità
di pagamento. Grazie.
Si dà atto che dalle ore 18,49 assume la presidenza il
Vicepresidente Rosset.
Presidente -
Qualcuno chiede la parola? Non ci sono
richieste? Non ci sono dichiarazioni di voto? Metto in votazione la
mozione. La votazione è aperta. Avete tutti votato? La votazione è
chiusa.
Esito della votazione:
Presenti: 33
Votanti: 33
Favorevoli: 33
La mozione è approvata all'unanimità.
