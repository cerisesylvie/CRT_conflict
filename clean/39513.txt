Classificazione
AMMINISTRAZIONE REGIONALE
DEMANIO E PATRIMONIO REGIONALE



Oggetto del Consiglio n. 2670 del 4 aprile 2017 - Resoconto
OGGETTO N. 2670/XIV - Interpellanza: "Intendimenti in merito
al servizio organizzativo dell'ufficio "Maison du Val d'Aoste" di
Parigi".
Rosset (Presidente)
- Punto n. 10 dell'ordine del giorno.
Ha chiesto la parola il Consigliere Bertin per l'illustrazione; ne
ha facoltà.
Bertin (ALPE) -
Riprendiamo la vecchia storia che da
diverso tempo portiamo in Consiglio regionale, che riguarda la sede
di rappresentanza e promozione della Regione a Parigi, la Maison du
Val d'Aoste, una sede di rappresentanza che costa più di 300 mila
euro all'anno e i cui risultati, soprattutto in fatto di
promozione, non sono così tangibili.
Recentemente il Consiglio regionale, il 25 gennaio scorso, ha
approvato all'unanimità una mozione nella quale veniva indicata una
riduzione di questa spesa per l'anno 2017; oltre a questo, veniva
anche prevista per il futuro una partecipazione degli attori
economici locali valdostani nella gestione della Maison du Val
d'Aoste, anche per renderla più efficace nel promuovere la Valle
d'Aosta e, nel caso in cui queste non fossero interessate, passare
ad una chiusura della Maison du Val d'Aoste gestendo gli aspetti
legati agli immigrati valdostani in un modo diverso, senza la
necessità di questa struttura in pieno centro di Parigi che, dal
punto di vista degli immigrati, non è così essenziale.
Volevamo pertanto saperne di più, anche perché nel frattempo è
scaduto l'affidamento della gestione alla "Linty Consulting" di
questa Maison du Val d'Aoste. Questa interpellanza era stata
presentata diverso tempo fa: all'epoca chiedevamo le intenzioni,
oggi è già scaduto l'affidamento, pertanto vorremmo sapere come si
è proceduto su questo aspetto. Vorremmo poi sapere quali sono gli
intendimenti generali rispetto a questa struttura, anche
relativamente all'idea emersa in Commissione, secondo la quale per
la Maison du Val d'Aoste vi sarebbe un passaggio dalla Finaosta
all'Amministrazione regionale per una gestione diretta in
collaborazione con gli attori economici locali, soprattutto in
ambito turistico e in attività legate al territorio valdostano.
Presidente -
Ha chiesto la parola il Presidente della
Regione per la risposta; ne ha facoltà.
Marquis (SA) -
Grazie collega che con questa iniziativa
ci consente di fare il punto sulla sede istituzionale a Parigi
della Maison du Val d'Aoste.
Per quanto concerne la prima domanda, le farò avere un elenco
dei principali eventi che sono stati organizzati in questi anni,
che fanno parte della programmazione e non riferiscono costi
aggiuntivi, ma vengono ricompresi nel
budget
annuale a
disposizione.
Per quanto riguarda invece la seconda domanda, su quali sono gli
intendimenti in merito all'affidamento del servizio di Maison du
Val d'Aoste in scadenza, come richiesto dalla mozione approvata dal
Consiglio regionale il 25 gennaio scorso, Finaosta ha provveduto a
rivedere il piano operativo e finanziario per l'anno in corso, che
dovrà essere approvato dalla Giunta regionale prevedendo, così come
da mandato, una riduzione dei costi gestionali. In secondo luogo,
sono stati avviati contatti con le Associazioni degli Emigrés
valdôtains e soprattutto con la
Chambre des entreprises et des
activités libérales
e con l'Associazione degli albergatori ed
imprese turistiche della Valle d'Aosta, al fine di verificare
eventuali forme di coinvolgimento nell'attività della Maison du Val
d'Aoste. Peraltro, considerando che nel 2016 la Francia ha
rappresentato il 20 percento dell'
export
regionale per oltre
84 milioni di euro, e questo è il secondo Paese di provenienza per
il settore turistico, la
Chambre
e le associazioni di
categoria hanno comunicato tutto il loro interesse ad instaurare un
canale di comunicazione e collaborazione permanente con la Maison
du Val d'Aoste. Nel prossimo futuro il Governo regionale valuterà
la situazione con Finaosta al fine di individuare le modalità
migliori per massimizzare le ricadute dell'attività della sede di
promozione a Parigi e al fine di individuare le soluzioni
organizzative più opportune anche per contenerne i costi di
gestione.
Presidente -
Ha chiesto la parola il Consigliere Bertin
per la replica; ne ha facoltà.
Bertin (ALPE) -
Conoscevamo le attività che svolge la
Maison du Val d'Aoste a Parigi, ma ci interessava capire quali
erano le misure delle loro ricadute. Ogni volta ci viene fatto un
elenco lunghissimo di queste attività, ma a mio avviso le ricadute
sono molto aleatorie e con dei costi in compenso significativi.
Riportavo l'esempio delle attività espositive, che comunque non
hanno avuto grandi successi in questo sito. A parte questo, abbiamo
un'indicazione precisa da parte della mozione approvata
all'unanimità dal Consiglio regionale: bisogna far sì che la
gestione di questa struttura venga affidata a terzi e, nello
specifico, agli attori economici locali in ambito turistico, e non
solo, perché se vogliamo dare un senso a questa struttura l'unico
senso può essere questo. L'Amministrazione regionale non può più
permettersi di spendere 300 mila euro all'anno per sostenere questa
Maison du Val d'Aoste, i cui risultati, da un punto di vista
pratico, sono piuttosto vaghi. Oggi non ci sono più le condizioni
di poter spendere queste somme - ammesso che ci siano mai state! -
per questa funzione.
La invito a prendere questo
dossier
in considerazione, a
seguire attentamente quanto previsto dalla mozione e di farlo in
tempi brevi, poiché anche la tempistica è importante, tempistica
peraltro prevista anche dalla mozione in questione. Seguiremo la
vicenda in particolare per quello che riguarda l'affidamento, che
tra l'altro è scaduto, perché dalla risposta rimane ancora da
determinare. Vedremo a breve quali sono le soluzioni proposte.
