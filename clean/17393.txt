Classificazione
SANITÀ VETERINARIA E ZOOTECNIA
Zootecnia


Resoconto integrale del dibattito dell'aula
Oggetto del Consiglio n. 767 del 28 luglio 1999 - Resoconto
OGGETTO N. 767/XI Intendimenti in merito alla
riorganizzazione del settore lattiero-caseario.
(Interrogazione)
Interrogazione Preso atto della delibera di Giunta n. 2322
del 12 luglio 1999 "Approvazione delle Linee programmatiche per la
riorganizzazione del settore lattiero caseario";
Richiamata la delibera di Giunta n. 1612 del 19/02/1993 inerente
l’Approvazione delle linee programmatiche per la
riorganizzazione del settore Lattiero Caseario;
Richiamate le finalità della "Agenda 2000" e relative
possibilità di adattamento con le realtà locali tramite specifiche
norme regionali;
Considerate le forti preoccupazioni, anche a seguito delle
ultime vicende sulla fontina, per il futuro del mondo agricolo
valdostano;
I sottoscritti Consiglieri regionali
Interrogano
per conoscere:
1) come si intendono realizzare nello specifico le finalità
della delibera n. 2322 del 12/07/1999;
2) quali sono i tempi minimi presunti per
l’ottenimento dei primi reali risultati.
F.to: Viérin M. - Lanièce
Presidente
La parola all'Assessore all'agricoltura e
risorse naturali, Perrin.
Perrin (UV)
Le document approuvé par le Gouvernement le 12
juillet représente la synthèse d'une analyse profonde qui a été
conduite par le Comité de coordination du secteur fromager lors de
plusieurs rencontres qui ont eu lieu à partir du début de l'année.
Cette analyse a porté à la définition de buts bien précis ainsi que
d'actions à entreprendre de façon synergique et intégrée par les
différents acteurs de la filière pour atteindre ces buts. Je ne
citerais que les aspects les plus significatifs. Les buts
principaux concernent avant tout la définition de ce qu'on appelle
Programme "Lait et qualité" et la rémunération de la fontine
d'après la qualité.
Ces actions, qui vont dans la direction de récompenser les
producteurs agissant en sérieux et de façon professionnelle, ont
été concordées entre les producteurs mêmes et la Coopérative des
producteurs de lait et fontine, donc dès le début de la prochaine
campagne les paiements seront faits d'après la qualité du produit
conféré.
Un autre aspect que nous sommes en train d'examiner avec les
organismes intéressés concerne un accord portant à la mise sur pied
d'une collaboration dans la distribution et commercialisation des
produits de la filière laitière. En outre, il est en phase de
définition un programme conjoint de promotion globale du produit
fontine entre la coopérative, le consortium et les différents
producteurs.
Avant la fin de l'année un groupe de travail spécifiquement
institué devra réviser le protocole pour l'alimentation des vaches
dont le lait est transformé en fontine et proposer aussi le
protocole concernant les techniques de production, de maturation et
d'affinage des produits. Ces protocoles seront rédigés compte tenu
des indications issues de la recherche et de l'expérimentation
conduites par l'Institut agricole et par le Service d'aide
technique de l'Assessorat de l'agriculture en tenant compte du
cahier des charges, c'est-à-dire du disciplinaire prévu pour la
DOP.
Pour ce qui est de la diversification des produits, il est
nécessaire de trouver une collocation différente pour nos produits
laitiers au delà de la fontine, j'ajoute qu'au cours de l'été dans
quelques fromageries on a conduit des essais de production du
fromage, étant donné qu'il a obtenu la DOP, qui sera ensuite mis
sur le marché à travers le réseau de distribution de la Coopérative
et de la Centrale laitière.
Nous sommes en train de réviser les différentes perspectives
d'utilisation du lactosérum afin aussi de définir temps et moyens
nécessaires à l'installation d'une beurrerie régionale à
l'intérieur de la Centrale laitière.
Il s'agit d'une série de mesures spécifiques qui sont prévues,
pour une grande partie, pour la campagne 1999-2000 et qui engagent
les producteurs et tous les autres acteurs de la filière; il est
opportun certainement, pour entrevoir des résultats, d'attendre
quelque temps. Les effets pourront sans doute être positifs, étant
donné qu'il y a un accord entre tous les opérateurs du secteur.
Presidente
La parola al Vicepresidente Viérin Marco.
Viérin M. (Aut)
L'Assessore è stato molto sintetico su un
problema di questo tipo. Posso capire la sua difficoltà anche del
momento, però quello che riteniamo di dover ricordare all'Assessore
e ai colleghi presenti in Consiglio è che qui forse si rischia di
ripetere quel passaggio fatto nel 1993 quando la "Giunta Lanivi"
approvò una delibera, che ho richiamato anche nel testo
dell'interrogazione, la delibera n. 1612 del 19 febbraio 1993
inerente l'approvazione delle linee programmatiche per la
riorganizzazione del settore lattiero-caseario.
Dico questo perché mi sembra, ad eccezione di due cose che poi
riprenderò, che su tutto il resto non ci sia la risposta a quello
che ho chiesto e cioè come si intende realizzare nello specifico le
finalità della delibera approvata il 12 luglio dalla Giunta e quali
sono i tempi minimi perché posso capire che su alcuni intenti ci
siano comunque dei tempi.
A questo riguardo vado a riprendermi la delibera dalla quale
leggo alcuni passaggi per far capire che la delibera del 1993
approvata dalla "Giunta Lanivi" e questa delibera dicono la stessa
cosa nella pratica anche se ovviamente lo scritto è modificato,
però dal punto di vista reale non abbiamo detto come affrontiamo la
cosa perché nella sua delibera fra gli obiettivi della filiera si
dice:
"? Mantenere l'attuale diffusione dell'allevamento con lo
scopo di garantire per lo meno l'attuale consistenza dei capi
allevati?"
, ma questa è la stessa cosa che troviamo nell'altra
delibera, cioè il minimo obiettivo di mantenere gli attuali capi
bovini, qualcuno in più eventualmente, ma il discorso minimo è
mantenere gli attuali capi.
Questo, oltre ad evidenziare una dizione uguale alla delibera
del 1993, mi pone anche un interrogativo oltretutto, cioè abbiamo
assodato che non si farà niente sul discorso dei capi presenti e
quindi sulla produzione latte. Leggo:
"? Sostenere attraverso
programmi coordinati con i vari settori o derivati l'Assistenza
Tecnica finalizzata al miglioramento del reddito aziendale (Piano
ipofertilità, alimentazione, mungitrice?)?"
, ma questo discorso
esiste già tutto, probabilmente non è stato messo in atto come si
deve. Si dice ancora:
"? Considerare le attuali potenzialità
produttive, programmare l'andamento produttivo sul medio periodo,
dimensionare e diversificare la produzione in base all'esigenza
commerciale?"
cose che abbiamo detto cinque anni fa, lo stesso
dicasi per:
"? Revisione del programma di nuove infrastrutture e
sistemazione e razionalizzazione di quelle esistenti. Adeguamenti
strutturali secondo le normative igienico-sanitarie delle aziende?
Identificazione elettronica degli animali?"
è già in atto con
quel discorso d'intesa con la CEE
"? Ricerca attrezzatura per la
meccanizzazione agricola?"
è una cosa che diciamo sempre
"?
Promozione della razza per individuare nuovi canali
commerciali."
l'AREV da tempo fa questo discorso.
Passiamo al discorso trasformazione:
"? Definire un programma
di latte qualità è ormai essenziale per garantire alle aziende di
trasformazione uno standard di materia prima di elevato livello per
poter raggiungere il massimo dei profitti aziendali?"
; è la
famosa frase che si dice sempre. E ancora:
"? Attraverso la
Centrale, caseifici e Cooperativa Produttori Latte e Fontina
organizzare una programmazione produttiva quinquennale secondo le
esigenze commerciali. Diversificare la produzione ed indirizzarla
secondo gli orientamenti del mercato?"
, anche queste cose dette
ormai da anni, ma senza dire come.
Si ripropone, al contrario, la Centrale del latte di cui abbiamo
ripianato da due o tre anni il deficit che è entrata ormai nel
nuovo stabilimento da oltre due anni e ancora oggi ha un deficit
pari al 50 percento. Se vogliamo ancora utilizzare questa struttura
per fare una diversificazione della produzione, non so cosa
potremmo fare.
Un altro obiettivo è quello di:
"? Programmare la ricerca
secondo le esigenze della produzione?"
; cosa significa?
"?
Utilizzare la Centrale per particolari tipi di produzioni
diversificate. Formazione dei casari e del personale in
generale?"
: sono cose che diciamo da tempo.
"? Convenzione
con l'ISECO per il pagamento del siero e per l'erogazione
dell'assistenza?"
e questa è una cosa su cui concordo perché è
una cosa nuova; ho presentato due interpellanze in merito a questo
proprio perché la situazione valdostana era fuori luogo rispetto
alle situazioni piemontese, lombarda e veneta, dove gli agricoltori
percepiscono un indennizzo un tot a litro, mentre qui la Regione dà
dei contributi a fondo perso a chi fa la conduzione dell'ISECO.
Devo dare atto che si comincia a cambiare tendenza su questo
problema, ma è una cosa dovuta perché l'Amministrazione in questi
anni ha buttato dei soldi dalla finestra rispetto alle altre
regioni.
Commercializzazione:
"Definire i piani produttivi. Programmi
di promozione comuni a tutti gli organismi? Rete commerciale? unica
fra Centrale? e C.P.L.F.?"
anche queste sono tutte cose già
dette.
Passiamo alle azioni e concludo perché sono tutte enunciazioni
in quanto è chiaro che chiamati, come li chiama lei, i vari
organismi che rappresentano il mondo agricolo in Valle d'Aosta su
questi principi nessuno può dire niente. Sono principi che sono
stati enunciati cinque anni fa nella delibera della "Giunta Lanivi"
e già allora c'era accordo assoluto, ma da allora ad oggi si è
realizzato poco o niente, quindi andiamo di nuovo ad elencare dei
principi, probabilmente per poter dire qualcosa, però non vedo nel
concreto come si vogliono affrontare le cose per addivenire alla
realizzazione di questi principi. Passando alle azioni, abbiamo il
problema della giacenza, Assessore, a questo riguardo si dice:
"Eliminare le giacenze attraverso un programma di vendite da
definire"
. Vorremmo sapere qualcosa, un programma con chi: con
la Regione, con altri, con quali tempi? Non si dice niente. Sugli
alpeggi:
"- Garantire la produzione in base alle quote latte
- Programmi di controlli sulla razza?
- Valorizzazione della produzione?
- Assistenza aziendale"
Tutte cose già fatte, questo significa che la SATESSA in questi
anni ha fallito perché sull'assistenza aziendale c'è già la SATESSA
che è stata modificata e vuol dire che in questi anni ha fallito se
si rimette questo discorso.
Sul discorso centrale si parla di produzione diversificata ma
questo si dice già da 6-7 anni. Oggi sappiamo bene quali sono le
produzioni diversificate della centrale, di fare un burrificio
comune lo si dice da una vita
"? Integrazione attività della
Centrale con il settore produttivo della Fontina?"
i formaggi e
questa potrebbe essere una cosa sensata, però la centrale ha già
tentato da tempo di fare questo discorso con poco successo a quanto
mi risulta, quindi se riportiamo questo discorso alla Centrale del
latte, non so che risultato potremmo avere.
"? Risanamento della
situazione finanziaria attraverso una diversificazione produttiva
che ponga in essere le basi per una dinamicità economica di maggior
respiro"
e questo fa abbastanza ridere perché è un'enunciazione
di principio più ampio rispetto alle altre.
Poi si parla di privati e caseifici non aderenti alla
Cooperativa produttori latte e fontina e qui non si dice niente su
come affrontare la situazione perché un problema reale è quello che
i privati producono e, quando ci sono dei momenti di crisi, il
latte in surplus lo cedono a un altro che porta il prodotto alla
Cooperativa latte e fontina. Qui bisogna mettere uno stop?
(interruzione dell'Assessore Perrin, fuori microfono)
? esatto, ma anche i privati che vanno a prendere il latte
prodotto, devono avere l'impegno di prenderlo sempre, altrimenti
nei momenti di difficoltà chi è che si trova sulle spalle questo
surplus di produzione che viene utilizzato quando fa comodo dai
privati e quando non serve si scarica sulla Cooperativa produttori
latte e fontina o sulla Centrale del latte? Anche dai privati
bisogna pretendere qualcosa di più.
Vado a verificare il discorso delle competenze che si vorrebbero
dare alla cooperativa e al consorzio; qui si rischia di fare
confusione perché si danno alla Cooperativa produttori latte e
fontina competenze su bovini presenti per caseificio, razza e
produzione, fieno disponibile, quote latte e alpeggi e al consorzio
si danno le stesse competenze. Non vorrei che alla fine come al
solito l'uno scarichi sull'altro.
In sintesi, abbiamo fatto quest'interrogazione perché vediamo
che si sta camminando più o meno alla stessa maniera del 1993 e
questo ci preoccupa fortemente. Anche allora abbiamo fatto come
Amministrazione regionale tante enunciazioni di principi e poi in
concreto non abbiamo detto niente. Non abbiamo detto niente
oltretutto in questa delibera su un problema già esistente che è
quello della sovrapproduzione e delle giacenze perché, quando a
questo riguardo si dice che si vuole fare un programma, ma non si
dice con chi, né con quali tempi, mi preoccupano ancora di più gli
altri temi che non sono in scadenza domani.
Ho sempre dato fiducia alla sua persona, Assessore, nel cercare
di rimettere mano a questo discorso, però con questa delibera
inizia a preoccuparmi anche lei perché fare 10-15 pagine di
enunciazioni di principi dando solo 2 proposte un po' realistiche
mi sembra avvilente rispetto alla crisi di questo settore, pertanto
le chiedo di portare dopo l'estate in Consiglio, altrimenti
presenteremo di nuovo un'interrogazione o un'interpellanza, dati
concreti su questo piano, perché la preoccupazione è tanta.
