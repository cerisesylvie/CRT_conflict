Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2673 del 25 ottobre 1991 - Resoconto
OGGETTO N. 2673/IX Concessione di un contributo di lire
15.000.000 al CRAL-COGNE, sezione ballo e ascolto musica per
l'organizzazione del "Oscar della danza - Regione Valle d'Aosta",
in programma ad Aosta nel mese di ottobre 1991 - Approvazione ed
impegno di spesa.
Presidente
Do lettura del testo della
delibera:
Deliberazione Il Consiglio
delibera
1) di approvare la concessione di un contributo di lire
15.000.000 (quindicimilioni) al CRAL-Cogne, sezione ballo e ascolto
musica, di Aosta, nelle spese previste per l'organizzazione e lo
svolgimento di una manifestazione internazionale di danza a coppie,
denominata "Oscar della Danza - Regione Valle d'Aosta", in
programma ad Aosta nel mese di ottobre 1991;
2) di approvare e di impegnare la spesa di lire 15.000.000
(quindicimilioni) da imputare sul cap. 64320 del bilancio
preventivo della Regione per l'anno 1991 ("Contributi e sussidi ad
istituzioni e enti vari per attività nel settore del turismo e del
tempo libero"), che presenta la necessaria disponibilità;
3) di stabilire che alla liquidazione si provveda, ai sensi
dell'articolo 58 della legge regionale 27 dicembre 1989, n. 90, su
richiesta dell'Assessorato regionale del turismo, urbanistica e
beni culturali, a manifestazione avvenuta e su presentazione del
bilancio consuntivo corredato dai giustificativi di spesa.
Presidente
Ha chiesto di parlare l'Assessore del
Turismo, Sport e Beni culturali Pascale, ne ha facoltà.
Pascale (PSI)
Non sono un esperto di ballo, però i
dirigenti del CRAL-COGNE mi hanno assicurato che è una competizione
di grande valore promozionale, perché partecipano i rappresentanti
esteri di otto nazioni europee, quindi verificheremo a breve la
validità di questa manifestazione.
(Interviene il Consigliere Viérin, senza microfono.)
Presidente
E' stato richiesto quando avviene
questa manifestazione.
Ha chiesto di parlare il Consigliere Viérin, ne ha facoltà.
Viérin (UV)
Je formule la requête d'une autre
façon: est-ce que cette manifestation a déjà eu lieu?
Presidente
Pongo in votazione la delibera in
oggetto:
Esito della votazione
Presenti: 28
Votanti: 16
Favorevoli: 15
Contrari: 1
Astenuti: 12 (Agnesod, Andrione, Faval, Lanivi, Louvin,
Maquignaz, Marcoz, Mostacchi, Perrin, Vallet, Viérin e Voyat)
Il Consiglio approva
