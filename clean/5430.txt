Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 322 del 10 maggio 1983 - Resoconto
OGGETTO N. 322/VII - ORDINE DEI LAVORI DEL CONSIGLIO.
PRESIDENTE
: La parola al Consigliere Mafrica per mozione
d'ordine; ne ha facoltà.
MAFRICA - (P.C.I.):
Già ieri mattina avevamo sottolineato
come ci fossero molti punti all'ordine del giorno. E' passato un
giorno e mezzo e siamo ancora al 24° punto, ne abbiamo ancora altri
30. Io credo che i lavori potrebbero pro cedere in modo più
ordinato se si facesse una riunione dei Capigruppo per verificare
quali leggi hanno la precedenza e quali, invece, possono slittare
verso il termine della riunione.
PRESIDENTE:
Sulla proposta di riunione dei Capigruppo, la
parola al Consigliere Voyat; ne ha facoltà.
VOYAT - (U.V.):
Al Collega Mafrica ripetiamo quello che
abbiamo già detto più volte: il suo gruppo ieri ha ritardato i
lavori ed oggi ha fatto lo stesso. Sta mattina, quando ci siamo
incontrati con il Presidente della Giunta, hanno avuto, inoltre, un
certo numero di garanzie che le leggi che non vogliono passare
oggi, molto probabilmente non passeranno. Chiediamo, quindi, di
continuare con l'ordine del giorno ed ognuno si assumerà la
responsabilità dei punti che oggi non passeranno e che,
conseguentemente, non potranno essere esaminati in questa
legislatura.
PRESIDENTE
: Alla Presidenza non resta altro che prendere
atto che l'ordine del giorno ha una sua numerazione: finchè la
maggioranza del Consiglio non si pronuncia in modo diverso, si
segue la numerazione. Si passa pertanto all'esame dell'oggetto n.
25.
