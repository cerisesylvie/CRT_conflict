Classificazione
ARTIGIANATO
INDUSTRIA


Resoconto integrale del dibattito dell'aula
Oggetto del Consiglio n. 3114 del 20 marzo 2003 - Resoconto
OGGETTO N. 3114/XI Disegno di legge: "Interventi regionali per
lo sviluppo delle imprese industriali e artigiane".
CAPO I DISPOSIZIONI GENERALI
Articolo 1 (Finalità e oggetto)
1. La Regione favorisce il consolidamento e lo sviluppo delle
imprese operanti in Valle d'Aosta nei settori dell'industria e
dell'artigianato.
2. Per le finalità di cui al comma 1, la presente legge
disciplina, nel rispetto della normativa comunitaria in materia di
aiuti di Stato, le iniziative dirette e gli interventi finanziari,
di seguito denominati interventi, volti a promuovere in
particolare:
a) la realizzazione di investimenti produttivi da parte di
imprenditori singoli o associati;
b) la commercializzazione dei prodotti;
c) l'associazionismo tra imprese.
3. La presente legge disciplina, inoltre, gli strumenti di
programmazione e di monitoraggio diretti a coordinare e a
migliorare l'efficacia degli interventi diretti allo sviluppo delle
imprese, anche mediante la razionalizzazione e la semplificazione
dei relativi procedimenti amministrativi.
Articolo 2 (Programma triennale per lo sviluppo dell'industria e
dell'artigianato)
1. La Regione, nel quadro degli obiettivi programmatici
comunitari, nazionali e regionali, approva il programma triennale
per lo sviluppo dell'industria e dell'artigianato, di seguito
denominato programma.
2. Il programma contiene:
a) la valutazione della consistenza strutturale ed economica del
settore, articolata distintamente per l'industria e l'artigianato,
dei principali ostacoli allo sviluppo del settore stesso e delle
tendenze evolutive prevedibili;
b) lo stato di attuazione degli interventi in atto;
c) le linee di politica da perseguire per lo sviluppo delle
imprese industriali ed artigiane, compatibilmente con le esigenze
di tutela dell'ambiente;
d) la stima delle risorse finanziarie complessive necessarie,
quantificando le risorse pubbliche da destinare al settore;
e) la suddivisione previsionale delle risorse pubbliche tra
quelle di fonte comunitaria, statale, regionale e locale;
f) il coordinamento tra le risorse riservate al sostegno
specifico del settore e quelle, relative ad altri settori, atte a
determinare un favorevole contesto di economie esterne.
3. Il programma è approvato dal Consiglio regionale, su proposta
della Giunta regionale, e può essere aggiornato annualmente, in
tutto o in parte, per essere adattato all'evolversi delle esigenze
di sostegno del settore o delle condizioni della sua
realizzazione.
Articolo 3 (Formazione del programma)
1. Per la definizione dei contenuti del programma, la Giunta
regionale promuove ed attua opportune consultazioni con il
Consiglio permanente degli enti locali di cui all'articolo 60 della
legge regionale 7 dicembre 1998, n. 54 (Sistema delle autonomie in
Valle d'Aosta) e con le organizzazioni sindacali maggiormente
rappresentative degli imprenditori industriali, di quelli artigiani
e dei lavoratori, nel rispetto dei metodi e dei tempi previsti dal
Patto per lo sviluppo della Valle d'Aosta, sottoscritto il 17
maggio 2000.
2. Per l'elaborazione dei contenuti del programma, la Giunta
regionale tiene conto delle risultanze delle attività svolte
dall'Osservatorio regionale dell'industria e dell'artigianato di
cui all'articolo 4.
3. Il triennio di vigenza del programma coincide con tre
esercizi finanziari completi. La Giunta regionale, entro il 30
giugno precedente la scadenza del triennio, sottopone al Consiglio
regionale la proposta di programma relativa al triennio successivo
per la sua approvazione.
4. Il primo programma è approvato dal Consiglio regionale entro
un anno dall'entrata in vigore della presente legge.
Articolo 4 (Osservatorio regionale dell'industria e
dell'artigianato)
1. Al fine di assicurare conoscenze ed analisi adeguate ad
un'efficace programmazione di settore, è istituito, nell'ambito
della struttura regionale competente in materia, l'Osservatorio
regionale dell'industria e dell'artigianato, di seguito denominato
Osservatorio.
2. Per il conseguimento delle sue finalità, l'Osservatorio:
a) promuove studi, ricerche ed indagini, generali e
specialistici, relativi all'industria e all'artigianato in ambito
regionale;
b) organizza la raccolta e l'aggiornamento di dati statistici
significativi;
c) effettua il monitoraggio dell'efficacia degli interventi
pubblici a sostegno del settore;
d) realizza strumenti di informazione periodica;
e) realizza un centro di informazione e di documentazione sugli
interventi pubblici a sostegno del settore da utilizzare anche per
la formazione del programma di cui all'articolo 2.
3. Per lo svolgimento delle attività dell'Osservatorio, la
Regione può stipulare convenzioni con soggetti pubblici o privati
che abbiano specifica competenza nei settori dell'industria e
dell'artigianato.
4. La Giunta regionale stabilisce con propria deliberazione le
modalità per l'organizzazione e il funzionamento
dell'Osservatorio.
CAPO II DISCIPLINA COMUNE DEGLI INTERVENTI
Articolo 5 (Oggetto)
1. Il presente capo detta la disciplina comune delle forme di
intervento a sostegno dello sviluppo delle imprese artigiane e
industriali aventi sede operativa in Valle d'Aosta, con particolare
riguardo ai procedimenti amministrativi finalizzati alla
concessione degli interventi medesimi.
Articolo 6 (Disposizioni generali)
1. La dimensione delle imprese è quella definita dalla normativa
comunitaria in materia di aiuti di Stato.
2. Gli interventi sono concessi nel rispetto dei limiti massimi
di intensità di aiuto previsti dalla normativa comunitaria in
materia di aiuti di Stato, nonché dei limiti minimi e massimi di
importo determinati ai sensi della presente legge.
3. Gli interventi sono cumulabili con altre agevolazioni
pubbliche, concesse per le stesse iniziative, nei limiti previsti
dalla normativa comunitaria in materia di aiuti di Stato.
4. Fatto salvo quanto previsto dall'articolo 8, comma 3, gli
interventi sono concessi limitatamente alle iniziative avviate
successivamente alla presentazione della relativa domanda.
5. Fatto salvo quanto previsto dall'articolo 24, comma 2,
l'apporto finanziario del soggetto beneficiario dell'intervento non
può in ogni caso essere inferiore al 25 per cento del valore
complessivo dell'iniziativa oggetto dell'intervento medesimo.
Articolo 7 (Tipologia dei procedimenti istruttori)
1. Le domande di intervento sono sottoposte all'istruttoria
automatica di cui all'articolo 8 qualora gli importi di spesa
ammissibile non siano superiori a euro 50.000 e all'istruttoria
valutativa di cui all'articolo 9 qualora gli importi di spesa
ammissibile siano superiori a euro 50.000.
Articolo 8 (Istruttoria automatica)
1. L'istruttoria automatica consiste nell'accerta-mento della
completezza e della regolarità delle domande presentate e della
documentazione alle stesse allegata.
2. La domanda di intervento è presentata alla struttura
regionale competente per materia in relazione al settore oggetto
dell'intervento, di seguito denominata struttura competente.
3. Gli interventi sottoposti ad istruttoria automatica sono
concessi anche con riferimento alle spese sostenute nei dodici mesi
antecedenti la presentazione della domanda.
Articolo 9 (Istruttoria valutativa)
1. L'istruttoria valutativa consiste nell'accertamento della
validità tecnica, economica e finanziaria dell'iniziativa cui la
domanda si riferisce, anche mediante la simulazione degli effetti
economici, finanziari e occupazionali attesi, nonché della
pertinenza, compatibilità ed impatto delle spese previste in
relazione all'iniziativa oggetto dell'intervento e alla situazione
economica, finanziaria e patrimoniale dell'impresa.
2. La domanda di intervento è presentata alla Finanziaria
regionale Valle d'Aosta - Società per azioni (Finaosta s.p.a.), che
provvede a trasmetterne copia alla struttura competente; a tal
fine, la Regione stipula apposita convenzione con la quale sono
disciplinati i rapporti derivanti dallo svolgimento dell'attività
istruttoria, compresa l'entità dei compensi da corrispondere.
3. Finaosta s.p.a. effettua l'istruttoria delle domande
presentate e ne comunica l'esito alla struttura competente.
Articolo 10 (Concessione, diniego e revoca degli interventi)
1. La concessione, il diniego e la revoca degli interventi nei
casi previsti dall'articolo 14 sono disposti con deliberazione
della Giunta regionale, fatta salva l'accettazione da parte di
Finaosta s.p.a., sulla base delle garanzie offerte, qualora
l'intervento sia concesso sotto forma di mutuo a tasso agevolato,
di contributo in conto interessi o di prestito partecipativo.
2. Salvo quanto disposto dall'articolo 18, comma 3, l'erogazione
dei contributi in conto capitale, dei contributi in conto
interessi, dei mutui a tasso agevolato e dei prestiti partecipativi
è subordinata alla verifica della completezza e della regolarità
della documentazione di spesa relativa alle iniziative che formano
oggetto della domanda di intervento.
Articolo 11 (Rinvio)
1. La disciplina di ogni altro adempimento o aspetto relativo
alla concessione, al diniego e alla revoca degli interventi di cui
alla presente legge, nonché l'individuazione di eventuali criteri
cui subordinare il rilascio dell'autorizzazione di cui all'articolo
12, comma 3, è demandata alla Giunta regionale che vi provvede con
apposita deliberazione da adottarsi entro centoventi giorni
dall'entrata in vigore della presente legge.
2. La Giunta regionale stabilisce altresì, anche in relazione
alle risorse finanziarie disponibili, le modalità ed i criteri per
l'erogazione degli interventi, prevedendo, se del caso, la
formazione di apposite graduatorie.
3. Le deliberazioni di cui ai commi 1 e 2 sono pubblicate sul
Bollettino ufficiale della Regione.
Articolo 12 (Alienazione, mutamento di destinazione e
sostituzione dei beni)
1. Il soggetto beneficiario degli interventi previsti dalla
presente legge è obbligato a mantenere la destinazione dichiarata e
a non alienare o cedere i beni oggetto di intervento, separatamente
dall'azienda, per un periodo di cinque anni, decorrente dalla data
di acquisto o di ultimazione, nel caso delle iniziative correlate
alle spese concernenti beni mobili, e di dieci anni, decorrente
dalla data di acquisto o di ultimazione, nel caso delle iniziative
correlate alle spese concernenti beni immobili.
2. Qualora il soggetto beneficiario dell'intervento, prima della
scadenza dei periodi di cui al comma 1, intenda alienare o cedere i
beni finanziati o mutarne la destinazione d'uso, deve proporre
apposita istanza alla struttura competente.
3. L'autorizzazione al mutamento di destinazione d'uso o
all'alienazione anticipata dei beni finanziati è concessa con
deliberazione della Giunta regionale. Entro sessanta giorni dalla
comunicazione dell'autorizzazione medesima, il soggetto
beneficiario dell'intervento deve restituire l'ammontare dei
finanziamenti e dell'equivalente sovvenzione dell'intervento,
maggiorata degli interessi calcolati sulla base della media
ponderata del tasso ufficiale di riferimento, relativa al periodo
in cui si è beneficiato dell'intervento.
4. L'autorizzazione può prevedere anche una restituzione
parziale dell'intervento, purché proporzionale al periodo di
utilizzo del bene. L'autorizzazione può prevedere inoltre eventuali
condizioni di rateizzazione della somma da restituire, in un
periodo comunque non superiore a dodici mesi.
5. La restituzione non è dovuta nel caso di sostituzione dei
beni oggetto di intervento con altri beni della stessa natura,
purché la sostituzione sia preventivamente autorizzata dal
dirigente della struttura competente.
6. La cessione, l'alienazione e il mutamento di destinazione dei
beni oggetto di intervento, trascorso il periodo di cui al comma 1,
comporta in ogni caso l'obbligo di estinguere eventuali mutui e
prestiti partecipativi in corso di ammortamento.
7. Il soggetto beneficiario può estinguere anticipatamente i
finanziamenti, subordinatamente alla restituzione degli stessi
nella misura indicata al comma 3.
8. Nei casi di cui al comma 7, è ammessa, previa autorizzazione
della Giunta regionale, la restituzione in forma rateale, in un
periodo comunque non superiore a dodici mesi.
Articolo 13 (Ispezioni e controlli)
1. Le strutture competenti, anche avvalendosi di Finaosta
s.p.a., possono disporre in qualsiasi momento ispezioni, anche a
campione, sui programmi e sulle iniziative oggetto di intervento,
allo scopo di verificare lo stato di attuazione, il rispetto degli
obblighi previsti dalla presente legge e dal provvedimento di
concessione, nonché la veridicità delle dichiarazioni e delle
informazioni rese dai soggetti beneficiari ai fini della
concessione dell'intervento.
2. Per consentire lo svolgimento delle attività di controllo di
cui al comma 1, i soggetti incaricati hanno libero accesso alla
sede e agli impianti delle imprese interessate, nonché ad ogni
documentazione necessaria.
Articolo 14 (Revoca degli interventi)
1. Gli interventi sono revocati qualora il soggetto
beneficiario:
a) non adempia l'obbligo di cui all'articolo 12, comma 1;
b) non ultimi le iniziative correlate alle spese concernenti
beni immobili entro tre anni dalla data di concessione
dell'intervento;
c) non ultimi le iniziative correlate alle spese concernenti
beni mobili entro un anno dalla data di concessione
dell'intervento;
d) attui l'iniziativa in modo sostanzialmente difforme rispetto
a quanto approvato con il provvedimento di concessione
dell'intervento.
2. La revoca dell'intervento è altresì disposta qualora dai
controlli effettuati emerga la non veridicità delle dichiarazioni e
delle informazioni rese dai soggetti beneficiari al fine della
concessione dell'intervento medesimo, nonché qualora, decorso un
anno dalla data di concessione dell'intervento, l'iniziativa non
sia stata ancora avviata.
3. La revoca dell'intervento comporta l'obbligo di restituire
alla Regione o, nel caso di mutui a tasso agevolato, di prestiti
partecipativi e di fideiussioni, a Finaosta s.p.a. l'intero importo
dell'intervento, maggiorato degli interessi calcolati con le
modalità di cui all'articolo 12, comma 3, entro sessanta giorni
dalla comunicazione del relativo provvedimento. Con il
provvedimento di revoca sono fissate le eventuali condizioni di
rateizzazione della somma da restituire, in un periodo comunque non
superiore a dodici mesi.
4. La revoca dell'intervento può essere disposta anche in misura
parziale, purché proporzionale all'inadempimento riscontrato.
5. La mancata restituzione dell'intervento entro il termine di
cui al comma 3 comporta il divieto per il soggetto inadempiente di
beneficiare di ogni altra agevolazione prevista dalla presente
legge, per un periodo di cinque anni decorrente dalla comunicazione
del provvedimento di revoca.
Articolo 15 (Sanzioni)
1. La revoca, anche parziale, dell'intervento comporta
l'applicazione di una sanzione amministrativa pecuniaria
consistente nel pagamento di una somma di denaro da un minimo della
metà ad un massimo dell'intero importo del beneficio indebitamente
fruito.
2. Per l'applicazione delle sanzioni di cui al comma 1, si
osservano le disposizioni della legge 24 novembre 1981, n. 689
(Modifiche al sistema penale), da ultimo modificata dal decreto
legislativo 30 dicembre 1999, n. 507 (Depenalizzazione dei reati
minori e riforma del sistema sanzionatorio, ai sensi dell'articolo
1 della L. 25 giugno 1999, n. 205).
CAPO III INTERVENTI A SOSTEGNO DEGLI INVESTIMENTI PRODUTTIVI
Articolo 16 (Strumenti di intervento)
1. La Regione promuove la realizzazione di investimenti
produttivi da parte delle imprese, singole o associate, di cui
all'articolo 5, mediante la concessione di contributi in conto
capitale, di mutui a tasso agevolato, di contributi in conto
interessi, di prestiti partecipativi e di fideiussioni.
2. Le spese di cui all'articolo 17, comma 2, sono finanziabili,
oltre che nei limiti previsti dalla normativa comunitaria in
materia di aiuti di Stato, in regime de minimis, fino alla misura
massima del 50 per cento calcolata in equivalente sovvenzione
lorda.
3. Per le imprese operanti nel settore dell'artigianato tipico e
tradizionale, le spese di cui all'articolo 17, comma 2, sono
finanziabili, oltre che nei limiti previsti dalla normativa
comunitaria in materia di aiuti di Stato, in regime de minimis,
fino alla misura massima del 75 per cento calcolata in equivalente
sovvenzione lorda.
Articolo 17 (Iniziative finanziabili)
1. Possono essere ammesse agli interventi di cui all'articolo 16
le iniziative dirette alla dotazione, alla realizzazione,
all'ampliamento e all'ammodernamento di beni, materiali e
immateriali, strumentali all'attività di impresa.
2. La Giunta regionale individua, con propria deliberazione, le
spese ammissibili per la realizzazione delle iniziative di cui al
comma 1, nell'ambito delle seguenti categorie:
a) lavori e opere edili, compresi gli impianti tecnici, le spese
di progettazione, di direzione lavori e di collaudo;
b) acquisto di immobili, aree o altri beni di pertinenza
funzionalmente connessi all'attività di impresa;
c) acquisto di macchinari, arredi, attrezzature, automezzi e
altri beni strettamente necessari all'esercizio dell'attività di
impresa;
d) acquisto di programmi informatici, di brevetti, di licenze di
sfruttamento e di conoscenze tecniche, brevettate e non
brevettate;
e) adozione di misure di tutela ambientale connesse al
funzionamento di insediamenti produttivi;
f) adozione di misure per l'uso razionale dell'energia.
Articolo 18 (Contributi in conto capitale)
1. Il limite minimo di spesa ammissibile per poter accedere ai
contributi in conto capitale è di euro 5.000 e quello massimo, nel
corso di un triennio, è di euro 2.500.000 per le piccole e medie
imprese e di euro 5.000.000 per le grandi imprese.
2. Gli importi di cui al comma 1 sono considerati al netto degli
oneri fiscali.
3. I contributi in conto capitale possono essere erogati anche a
titolo di anticipazione, previa presentazione di apposita
fideiussione bancaria o di polizza assicurativa di importo almeno
pari alla somma da erogare.
Articolo 19 (Mutui a tasso agevolato e contributi in conto
interessi)
1. Il limite minimo di spesa ammissibile per poter accedere ai
mutui a tasso agevolato e ai contributi in conto interessi è di
euro 25.000 e quello massimo, nel corso di un triennio, è di euro
2.500.000 per le piccole e medie imprese e di euro 5.000.000 per le
grandi imprese.
2. Gli importi di cui al comma 1 sono considerati al netto degli
oneri fiscali.
3. I mutui non possono avere una durata superiore a quindici
anni, incluso l'eventuale periodo di preammortamento, nei limiti di
tempo stabiliti per la realizzazione dell'iniziativa.
4. Con apposita convenzione sono disciplinati i rapporti tra
Regione e Finaosta s.p.a. per la concessione dei mutui a tasso
agevolato e dei contributi in conto interessi, con particolare
riguardo al parametro di calcolo del tasso di interesse da
applicare e alle modalità di concessione e di versamento del
contributo in conto interessi.
Articolo 20 (Prestiti partecipativi)
1. I prestiti partecipativi sono concessi esclusivamente ad
imprese costituite in forma di società di capitali e consistono in
finanziamenti, di durata non inferiore a diciotto mesi e non
superiore a cinque anni, la cui remunerazione è composta da una
parte fissa integrata e da una parte variabile commisurata al
risultato economico di esercizio dell'impresa finanziata.
2. I prestiti partecipativi sono concessi per la realizzazione
delle iniziative di cui all'articolo 17, comma 1, in misura non
superiore al 70 per cento degli aumenti del capitale sociale o dei
finanziamenti dei soci in conto aumento capitale sociale.
3. L'importo del prestito partecipativo non può essere inferiore
a euro 150.000 e superiore a euro 1.000.000.
Articolo 21 (Fideiussioni)
1. Gli interventi di cui agli articoli 19 e 20 possono essere
assistiti da fideiussione prestata dalla Regione per il tramite di
Finaosta s.p.a..
2. La fideiussione è prestata per una durata massima di dieci
anni e non può superare il 50 per cento dell'importo
dell'intervento.
3. La fideiussione può essere prestata a fronte di interventi di
importo non inferiore a euro 50.000 e non superiore a euro
2.000.000.
4. La fideiussione può essere concessa solo per la parte
dell'intervento che non può essere coperta con idonee garanzie di
cui dispongano l'impresa richiedente ed i suoi soci.
5. La fideiussione si riduce in misura proporzionale, sulla base
del piano di ammortamento, e si estende, limitatamente alla parte
di intervento garantito, a tutte le perdite definitive che l'ente
erogatore dimostri di aver subito dopo aver attivato la preventiva
escussione del debitore principale.
6. I rapporti tra Regione e Finaosta s.p.a. sono disciplinati da
apposita convenzione.
CAPO IV INTERVENTI ED INIZIATIVE A SOSTEGNO DELLA
INTERNAZIONALIZ­ZAZIONE DEL SISTEMA PRODUTTIVO REGIONALE
Articolo 22 (Strumenti)
1. La Regione promuove l'internazionalizzazione del sistema
produttivo regionale mediante la realizzazione di iniziative
dirette e la concessione di contributi.
Articolo 23 (Iniziative dirette)
1. Per le finalità di cui all'articolo 22, la Regione provvede
mediante la realizzazione delle seguenti iniziative:
a) elaborazione di studi e ricerche di mercato, con particolare
riferimento alle indagini conoscitive sui canali più efficaci di
penetrazione nei diversi Paesi;
b) partecipazione collettiva a manifestazioni fieristiche;
c) organizzazione di congressi, di seminari, di convegni e di
dibattiti.
2. Per la realizzazione congiunta di programmi di attività
diretti all'attuazione delle iniziative di cui al comma 1, la
Regione può stipulare accordi con le Camere di commercio e il
Ministero competente.
3. La Giunta regionale approva, entro il 31 ottobre di ogni
anno, il programma delle attività relativo all'anno successivo; per
la definizione dei contenuti del programma, la Giunta regionale
promuove ed attua opportune consultazioni con le organizzazioni
sindacali maggiormente rappresentative degli imprenditori
industriali ed artigiani, nonché con gli istituti e gli enti,
pubblici e privati, interessati allo sviluppo del sistema
produttivo regionale.
4. Per la realizzazione del programma, la Regione può avvalersi
della collaborazione e del concorso finanziario di altri enti,
pubblici e privati, operanti nei settori dell'industria e
dell'artigianato.
Articolo 24 (Contributi)
1. La Regione può concedere contributi alle imprese, singole e
associate, di cui all'articolo 5 per la realizzazione di iniziative
dirette allo sviluppo dell'attività promozionale e commerciale.
2. Le iniziative di cui al comma 1 sono finanziabili, oltre che
nei limiti previsti dalla normativa comunitaria in materia di aiuti
di Stato, in regime de minimis, fino alla misura massima del 90 per
cento della spesa ammissibile, calcolata in equivalente sovvenzione
lorda.
3. La Giunta regionale individua con propria deliberazione
l'ammontare percentuale concedibile dei contributi,
differenziandolo per imprese, singole o associate e per le diverse
tipologie di investimento, nonché le spese ammissibili per la
realizzazione delle iniziative di cui al comma 1, nell'ambito delle
seguenti categorie:
a) studi relativi a strategie di marketing finalizzate
all'internazionalizzazione delle imprese, compresa la ricerca di
collaborazioni interaziendali, nonché l'assistenza tecnica,
giuridica e fiscale inerente la definizione dei relativi
accordi;
b) partecipazione a manifestazioni fieristiche e
promozionali;
c) progettazione e realizzazione di nuove campagne
pubblicitarie.
Articolo 25 (Limiti di spesa)
1. Il limite minimo di spesa ammissibile per poter accedere ai
contributi di cui all'articolo 24 è di euro 2.500 e quello massimo
è di euro 50.000.
2. Gli importi di cui al comma 1 sono considerati al netto degli
oneri fiscali.
CAPO V INTERVENTI A SOSTEGNO DEI CONSORZI DI IMPRESE
Articolo 26 (Beneficiari e strumenti)
1. La Regione promuove l'associazionismo tra imprese mediante la
concessione di diritti di superficie e di interventi a favore dei
consorzi e delle società consortili tra piccole imprese
industriali, tra imprese artigiane o tra piccole imprese
industriali e imprese artigiane.
2. I consorzi e le società consortili di cui al comma 1 devono
essere costituiti da almeno cinque imprese.
Articolo 27 (Diritti di superficie)
1. Per la realizzazione di insediamenti produttivi, la Regione
può concedere ai consorzi e alle società consortili di cui
all'articolo 26 un diritto di superficie su aree di proprietà
regionale, di durata trentennale.
Articolo 28 (Interventi)
1. Per la realizzazione delle iniziative di cui all'articolo 17,
comma 1, la Regione può concedere ai consorzi e alle società
consortili di cui all'articolo 26 contributi in conto capitale,
contributi in conto interessi, mutui a tasso agevolato e
fideiussioni nei limiti e con le modalità stabilite dagli articoli
16, 18, 19 e 21.
2. Ad ogni impresa consorziata possono inoltre essere concessi,
in regime de minimis e per una sola volta, contributi pari a euro
5.000, la cui erogazione è subordinata all'avvenuto ottenimento
della concessione edilizia relativa alla realizzazione
dell'edificio consortile e contributi sulle spese di costituzione e
di primo impianto, individuate dalla Giunta regionale con propria
deliberazione, nella misura massima del 50 per cento della spesa
ritenuta ammissibile, fino ad un importo massimo di euro
20.000.
3. I contributi di cui al comma 2 sono concessi a consorzi e
società consortili di nuova costituzione, nonché a quelli
costituiti nei quattro anni precedenti la data di entrata in vigore
della presente legge.
CAPO VI DISPOSIZIONI FINANZIARIE
Articolo 29 (Fondi di rotazione)
1. La Giunta regionale è autorizzata a costituire fondi di
rotazione per la concessione dei mutui a tasso agevolato di cui
all'articolo 19 e dei prestiti partecipativi di cui all'articolo
20.
2. La Giunta regionale può ripartire, secondo quote percentuali
e per ciascun esercizio finanziario, le risorse necessarie per la
concessione degli interventi di cui al comma 1.
3. Al conto consuntivo della Regione sono allegati, per ciascun
esercizio finanziario, i rendiconti sulla situazione dei fondi di
cui al comma 1, al 31 dicembre di ogni anno.
Articolo 30 (Gestione dei fondi di rotazione)
1. I fondi di cui all'articolo 29 sono alimentati per l'anno
2003 e per quelli successivi dalle seguenti risorse:
a) stanziamento iniziale previsto dalla presente legge, nonché
appositi stanziamenti annuali del bilancio regionale;
b) rimborso, in conto di capitale e in conto d'interessi, delle
rate dei mutui a tasso agevolato e dei prestiti partecipativi;
c) rimborso anticipato dei mutui a tasso agevolato e dei
prestiti partecipativi;
d) interessi maturati sulle giacenze dei fondi;
e) recupero delle somme restituite dai soggetti beneficiari nei
casi previsti dagli articoli 12, comma 3, e 14, comma 3.
2. Nella convenzione di cui all'articolo 9, comma 2, sono
disciplinate le modalità di costituzione e di gestione dei fondi di
rotazione, anche con riferimento all'entità dei compensi da
corrispondere e alle modalità di rendicontazione dell'attività
svolta, i cui oneri sono posti a carico dei fondi medesimi.
Articolo 31 (Fondi rischi)
1. Per far fronte alle esigenze di copertura di eventuali
insolvenze relative ai finanziamenti assistiti da fideiussioni
concesse ai sensi dell'articolo 21, sono costituiti, presso
Finaosta s.p.a., appositi fondi rischi.
2. Le modalità concernenti il funzionamento dei fondi rischi
sono disciplinate nella convenzione di cui all'articolo 21, comma
6.
Articolo 32 (Norme finanziarie)
1. L'onere derivante dall'applicazione della presente legge è
determinato complessivamente in euro 1.394.434 per l'anno 2003 e in
annui euro 1.394.434 a decorrere dall'anno 2004.
2. L'onere di cui al comma 1 trova copertura nello stato di
previsione della spesa del bilancio della Regione per l'anno
finanziario 2003 e di quello pluriennale per gli anni 2003/2005
negli obiettivi programmatici 2.1.6.01. (Consulenze e incarichi)
per le finalità di cui agli articoli 9, comma 2, 13, comma 1, 19,
comma 4 e 21, comma 6, 2.2.2.09. (Interventi promozionali per
l'industria) e 2.2.2.10. (Interventi promozionali per
l'artigianato) per le finalità di cui agli articoli 16, 22, 28 e
31, e vi si provvede mediante riduzione di pari importo dello
stanziamento iscritto al capitolo 69020 (Fondo globale per il
finanziamento di spese di investimento), dell'obiettivo
programmatico 3.1. (Fondi globali) a valere sull'accantonamento
previsto dall'allegato n. 1 al bilancio di previsione della Regione
per l'anno 2003 e di quello pluriennale per gli anni 2003/2005
codice A.1.3. (Interventi regionali per lo sviluppo delle imprese
industriali e artigiane).
3. I proventi delle sanzioni amministrative di cui all'articolo
15 sono introitati al capitolo 7700 "Proventi pene pecuniarie per
contravvenzioni" della parte entrata del bilancio di previsione
della Regione.
4. Per l'applicazione della presente legge la Giunta regionale è
autorizzata ad apportare, con propria deliberazione, su proposta
dell'assessore regionale competente in materia di bilancio e
finanze, le occorrenti variazioni di bilancio, e, nell'ambito delle
finalità della legge stessa, variazioni tra gli obiettivi
programmatici indicati al comma 2.
Président
La parole au rapporteur, Conseiller Fiou.
Fiou (GV-DS-PSE)
Il presente disegno di legge riveste una
particolare importanza non solo per l'ampiezza degli interventi
previsti e per la rilevanza dei settori economici interessati, ma
anche perché contribuisce a completare l'ammodernamento normativo
operato in questi anni. Per valutare appieno la portata della norma
proposta, credo che vadano fatte almeno due riflessioni distinte:
una con riguardo all'attuazione del programma di maggioranza e una
con riguardo ai particolari scenari che una crisi mondiale politica
ed economica hanno determinato in Europa, in Italia e quindi anche
nella nostra Regione. Con riguardo al programma di maggioranza,
questo disegno di legge risponde alla volontà - qui riprendo alcuni
passaggi del programma stesso - di rafforzare il sistema economico
valdostano nel suo complesso, di riqualificare e diversificare la
struttura produttiva, di assicurare la compresenza dei tre
fondamentali settori economici - in questo caso relativamente
all'industria e all'artigianato -, di semplificare le procedure
relative alla concessione delle misure di sostegno, di completare
ed affinare gli strumenti regionali di incentivazione.
Laddove, oltre agli obiettivi che ho appena citato, si
sottolineava anche la necessità di riequilibrare il ruolo
dell'Amministrazione e il ruolo degli attori privati, creando un
clima di concertazione tale da rendere proficuo il confronto fra le
parti attraverso l'adozione di un Patto per lo sviluppo, il
programma di maggioranza intendeva prevedere tutta una serie di
misure in grado di restituire agli operatori ruolo ed autonomia - e
in questo senso va interpretata la volontà di dare vita alla
Chambre -, di offrire una serie di servizi sia per l'insediamento
sul territorio - e la reinfrastrutturazione dell'area Cogne ne è
l'esempio più rilevante - sia per consentire al prodotto valdostano
lo sbocco su altri mercati e in questo senso il sostegno alla
promozione dei prodotti, la partecipazione a mostre, lo Sportello
per l'internazionalizzazione e la convenzione con l'ICE sono alcuni
esempi importanti.
Va inoltre ricordato quanto è stato realizzato affinché le
imprese possano, senza prescindere da uno sviluppo sostenibile,
fare ricerca, sviluppo e qualità attraverso una rinnovata normativa
in materia, che pone al loro servizio tutta una serie di strumenti
di sostegno all'avanguardia. Non voglio dilungarmi, ma sempre con
riguardo al programma di maggioranza, ritengo opportuno ricordare
che l'attenzione al mondo economico valdostano è stata posta anche
con importanti iniziative nell'ambito energetico, nell'ambito delle
telecomunicazioni e nell'ottica di una Pubblica Amministrazione più
efficiente (riduzione e razionalizzazione della normativa
regionale, progetto di realizzazione di uno sportello unico delle
attività produttive che verrà esaminato in una prossima seduta del
Consiglio).
Con riguardo in particolare al settore artigiano, va
sottolineato che questa proposta completa una complessa revisione
normativa del settore, che ha comportato anche una ridefinizione
della disciplina dell'artigianato in Valle d'Aosta. Veniamo ora a
riflettere brevemente sul contesto nel quale ci troviamo ad
operare. Il disegno di legge proposto oggi ha avuto un percorso di
formazione molto lungo. In questo percorso ha inciso notevolmente
il tempo richiesto dalla Commissione europea per il suo esame.
Pensato come riordino e ammodernamento degli incentivi, il clima
attuale lo trasforma in strumento necessario per contribuire al
superamento di una difficile fase congiunturale. In questi anni il
settore secondario ha saputo riaffermare il proprio ruolo
nell'economia regionale. Pur chiamato a superare prove difficili -
come la chiusura del tunnel, l'alluvione, la linea ferroviaria
inutilizzabile -, industria e artigianato hanno offerto un
contributo importante alla formazione del prodotto interno lordo,
spiegando altresì quote rilevanti della domanda di lavoro nella
nostra Regione. Viviamo un clima estremamente difficile, la crisi
politica internazionale ha forti ripercussioni sulle economie
locali.
La nostra economia deve fare i conti con tre fattori di novità:
una tumultuosa accelerazione dei processi di globalizzazione, con
un'instabilità degli assetti e una grande incertezza sulla
possibile evoluzione; il venire meno di quegli strumenti di
politica monetaria che, in passato, avevano consentito all'Italia
di intervenire in situazioni analoghe di crisi; l'atipicità dello
sviluppo attuale rispetto a quelli precedenti, laddove l'elevato
contenuto tecnologico e l'esasperata concorrenza dei mercati dei
Paesi in via di sviluppo riduce ulteriormente il ciclo di vita dei
prodotti ed impone una continua capacità di innovarsi e di
rinnovarsi. Inoltre, la situazione nazionale risente di una
debolezza della struttura del sistema imprenditoriale determinato
dalla crisi della grande impresa: significativo è il dato che ci
dimostra come, in 20 anni, si è passati da un 30 percento degli
addetti che operava in grandi imprese, ad un misero 15 percento e
sappiamo come tanti strumenti, servizi, politiche che le grandi
imprese sono in grado di autoprodurre debbano invece essere pensati
dalle piccole e medie imprese e per le piccole e medie imprese come
"capacità di fare sistema".
In particolare, le recenti crisi delle grandi imprese a noi
territorialmente vicine hanno determinato notevoli ripercussioni
sul sistema delle piccole e medie imprese, rendendo ancora più
necessario ed opportuno un rinnovato panorama degli strumenti di
incentivazione. Il contributo del settore imprenditoriale, la sua
volontà di rischiare e di tentare è e rimane irrinunciabile, se si
vuole che le politiche di sostegno abbiano efficacia. L'obiettivo
rimane pertanto quello di rendere positivamente riconoscibile
all'esterno il prodotto valdostano. Si tratta di operare affinché
la qualità del singolo prodotto non sia solo il risultato di una
certificazione ottenuta, ma derivi anche dal sapere che quel
prodotto è stato realizzato in un ambito territoriale in cui i
servizi, il lavoro e i controlli sono una garanzia della sua stessa
qualità. In questo modo il prodotto valdostano non avrà la
necessità di confrontarsi solo con la competitività dei prezzi, ma
avrà nella composizione delle produzioni e nella sua qualità
intrinseca i principali atouts. Per questo desidero richiamare,
prima di dare uno sguardo di dettaglio all'articolato, quelli che
sono i punti qualificanti che sono stati sviluppati nella redazione
della proposta di legge, in particolare laddove si sottolinea
l'obbiettivo di una maggiore incisività degli interventi, con una
filosofia che ne privilegi la competitività e lo sviluppo,
razionalizzando nel contempo le modalità di gestione e le procedure
di attuazione degli stessi.
Intendiamo quindi offrire un ulteriore contributo, specie in
questo difficile momento, per infondere fiducia nel sistema delle
piccole e medie imprese locali. Attraverso questo disegno di legge
la Regione intende comunicare con forza che l'imprenditoria locale
non è sola, che c'è un impegno pubblico ad accompagnare e a
sostenere l'industria e l'artigianato in questa sfida dai contorni
non sempre chiari. Attraverso questo importante disegno di legge,
ancora una volta si sottolinea la volontà di questa Amministrazione
di non corteggiare il declino, ma di lottare per contrastarlo, di
offrire cioè agli operatori gli strumenti per contrastarlo, con
l'obbiettivo di dare alla nostra comunità un buon futuro.
Président
La parole au rapporteur, Conseiller
Praduroux.
Praduroux (UV)
Lo sviluppo dei settori economici e
produttivi è una componente fondamentale per il benessere e per
garantire valide prospettive di futuro ad una comunità. Questa
considerazione è ancor più vera se riferita ad una realtà regionale
come la nostra che, proprio rispetto al settore economico, deve
affrontare particolari condizioni che non sempre si traducono in
occasioni favorevoli.
Nel corso degli anni l'Amministrazione regionale ha messo in
campo una serie di interventi per sostenere il sistema produttivo e
per offrire strumenti utili in grado di garantire risorse e
occasioni di sviluppo. La logica che ha ispirato le forme di
intervento si è modificata negli anni caratterizzandosi con il
progressivo allontanamento da quelle modalità di sostegno che
rappresentavano solo misure sporadiche, di natura assistenziale e
fini a sé stesse (il cosiddetto "metodo a pioggia").
Si è invece ritenuto di introdurre politiche di sostegno in
grado di promuovere una mentalità imprenditoriale capace di
maturare atteggiamenti vincenti e in grado di confrontarsi con il
mercato. Sul fronte normativo si è tuttavia assistito ad un
accumulo di provvedimenti relativi alle incentivazioni con una
marcata disomogeneità sia in linea di obiettivi e finalità, sia in
termini pratici e procedurali. Da qui deriva l'esigenza di
intervenire nel settore per favorire
l'armonizzazione… il modello di
interventi finora delineato che risulta frammentario e non adeguato
ai tempi. Molto sentita è anche la necessità di utilizzare nel modo
migliore la quantità di risorse di provenienza diversa, regionale,
ma anche statale e comunitaria da mettere a disposizione del
tessuto produttivo locale. Dalla programmazione indispensabile in
questo settore, che deve vedere la presenza di vari attori, non
solo istituzionali, ma anche sociali, oltre che economici e
finanziari, possono derivare utili indicazioni per le politiche
finanziarie regionali e per gli orientamenti da perseguire nelle
linee programmatiche di governo.
Il disegno di legge che stiamo esaminando introduce un nuovo
sistema di interventi per lo sviluppo delle attività produttive
capace di riordinare e innovare la materia. La prima risposta alle
esigenze appena sopra accennate viene proprio dall'armonizzazione
che questo disegno di legge introduce relativamente al complesso
degli interventi. Si rende quindi più chiaro il quadro normativo di
riferimento anche grazie all'introduzione di un testo organico che
sintetizza le principali misure per agevolare lo sviluppo
industriale ed artigianale. È necessario sottolineare che anche
questo disegno di legge può a pieno titolo iscriversi quale
ulteriore tappa del percorso di riordino e semplificazione
dell'assetto normativo regionale che nel corso di questa
legislatura ha visto qualificare l'opera del legislatore
regionale.
Con questo disegno di legge si introducono caratteri di
selettività degli interventi proposti e dei soggetti che li
sostengono pur garantendo un livello ampio di articolazione delle
misure di finanziamento. C'è un netto orientamento verso la
promozione di quelle attività orientate verso l'innovazione, lo
sviluppo e l'allargamento della base produttiva, la
diversificazione, il miglioramento delle capacità competitive,
anche in relazione alle opportunità offerte da una qualificata
presenza a livello internazionale. Proprio attraverso la selezione
delle attività proposte e ammesse a finanziamento, si ottiene il
risultato di un razionale utilizzo e una congrua gestione delle
risorse finanziarie secondo logiche di efficacia e produttività
dell'azione dell'Amministrazione regionale.
Tra i punti qualificanti del disegno di legge sono da segnalare:
la creazione di un osservatorio che serve da efficace supporto per
una maggiore conoscenza della struttura e dell'evoluzione dei
settori produttivi, uno strumento utile che permetterà una valida
programmazione nel settore. L'osservatorio si occupa di raccolta
dati, di effettuare studi e del monitoraggio dell'efficacia delle
azioni di sostegno e sarà un importante punto di riferimento per la
politica industriale; la messa in campo di interventi più incisivi
caratterizzati da un preciso orientamento per offrire più
competitività e sviluppo; da segnalare, come una novità assoluta
nel panorama degli strumenti finanziari regionali di agevolazione
per le imprese, il prestito partecipativo, che è in grado di
adattarsi particolarmente agli investimenti innovativi e dove la
remunerazione del capitale è direttamente connessa ai risultati
d'azienda; modalità di gestione degli interventi regionali e
procedure di attuazione improntate a criteri di semplificazione e
di razionalizzazione; conformità degli interventi alla normativa
europea secondo una logica di rispetto dei principi fissati e di
utilizzazione delle opportunità offerte.
Il regime di aiuti alle imprese contenuto nel disegno di legge
n. 153 è stato infatti notificato alla Commissione europea in
quanto la sua entrata in vigore è subordinata all'approvazione
preliminare da parte della commissione stessa. Dall'esame operato
in sede comunitaria della struttura del regime, dei soggetti
beneficiari, del tipo di aiuti e delle modalità di definizione
degli stessi, è derivata una valutazione positiva di compatibilità
delle misure previste dalla Regione Valle d'Aosta con le condizioni
previste dalla disciplina in materia di aiuti dai regolamenti
comunitari. Il regime di aiuti proposto può dunque essere
considerato compatibile con il mercato comune. La revisione della
normativa regionale ha correttamente interpretato la disciplina
comunitaria prevedendo un articolato che rispetta i vincoli posti
per evitare aiuti che potessero rappresentare illegittimi
turbamenti del libero mercato. In questo modo sarà possibile
utilizzare in modo efficace le opportunità a livello europeo che
riguardano in particolare gli investimenti per l'innovazione
tecnologica e il soddisfacimento di obiettivi ambientali
qualificanti anche nei settori produttivi.
Le condizioni in cui si trovano gli operatori economici
valdostani, cui si accennava all'inizio di questa relazione,
rischiano talvolta di limitare la potenzialità del comparto
imprenditoriale locale con il rischio di emarginazione rispetto ai
circuiti del mercato internazionale. Le dimensioni stesse e i
numeri sono talvolta un ulteriore limite all'espansione delle
capacità espresse a livello locale. Per questo motivo in questo
provvedimento legislativo particolare attenzione è stata posta
nelle azioni che tendono a favorire l'aggregazione tra le imprese,
la creazione di consorzi. Sarà questa una delle linee su cui
dirigersi per consolidare la dimensione delle imprese con
l'obiettivo di migliorarne l'assetto competitivo e le potenzialità
di successo sui mercati internazionali.
Si accennava poco fa al principio di semplificazione che ispira
questo disegno di legge, ad esso si aggiunge, quale ulteriore
elemento positivo e di novità, l'attenzione del legislatore a
mettere a disposizione degli utenti una normativa caratterizzata da
flessibilità e di agevole lettura e comprensione. È questo un
passaggio che è stato agevolato dalla presenza costante delle
associazioni di categoria nella fase di elaborazione della bozza di
legge. Si è così posto un quadro di riferimento generale
sufficientemente chiaro per quanto riguarda gli interventi di
settore, lasciando a un successivo provvedimento una più specifica
disciplina puntuale degli aspetti più tecnici e procedurali. Sarà
così possibile effettuare i dovuti adattamenti in base alle prime
fasi di applicazione e all'esperienza, senza peraltro intaccare i
principi fondamentali del provvedimento. Tra i tipi di interventi
previsti nell'articolato del disegno di legge figurano: gli
interventi a sostegno degli investimenti produttivi che possono
riguardare la realizzazione di opere edili, l'acquisto di immobili,
di macchinari, di beni immateriali, per giungere anche all'adozione
di misure per migliorare la tutela ambientale e l'utilizzo
razionale dell'energia.
Tra gli strumenti agevolativi, oltre ai tipi già collaudati come
i contributi in conto capitale, contributi in conto interessi e i
mutui a tasso agevolato, assumono rilevanza la prestazione di
garanzie fideiussorie e i già citati prestiti partecipativi. Due
figure di incentivo che ben si adattano a soggetti che operano
secondo criteri di flessibilità e con spiccate caratteristiche
innovative, ma in assenza di grossi capitali da mettere sul piatto
della bilancia come garanzie reali. Anche il fatto di aver previsto
soglie minime di spesa ammissibile contribuisce a mantenere
l'effetto incentivante della legge, evitando la dispersione delle
risorse. Sempre sul fronte dei tipi di interventi, sono da
segnalare quelli dedicati alla promozione
dell'internazionalizzazione del sistema produttivo e della
diffusione dei prodotti locali, attraverso la partecipazione a
mostre e fiere, ma anche attraverso campagne pubblicitarie e
elaborazione di ricerche di mercato. Un'azione molto importante per
consentire una maggiore apertura del comparto produttivo valdostano
verso i mercati esteri.
Président
Le débat est ouvert. S'il n'y a pas de
conseillers qui souhaitent intervenir, je ferme la discussion
générale. On passe à l'examen du projet de loi, dans le nouveau
texte prédisposé par la IV
ème
Commission. La
II
ème
Commission a exprimé à la majorité l'avis
favorable sur le nouveau texte de la IV
ème
et la
IV
ème
Commission a exprimé son avis à la majorité.
Je soumets au vote l'article 1
er
:
Conseillers présents: 23
Votants: 22
Pour: 22
Abstentions: 1 (Tibaldi)
Le Conseil approuve.
Je soumets au vote l'article 2:
Conseillers présents: 23
Votants: 22
Pour: 22
Abstentions: 1 (Tibaldi)
Le Conseil approuve.
Je soumets au vote l'article 3:
Conseillers présents: 23
Votants: 22
Pour: 22
Abstentions: 1 (Tibaldi)
Le Conseil approuve.
Je soumets au vote l'article 4:
Conseillers présents: 23
Votants: 22
Pour: 22
Abstentions: 1 (Tibaldi)
Le Conseil approuve.
Je soumets au vote l'article 5:
Conseillers présents: 23
Votants: 22
Pour: 22
Abstentions: 1 (Tibaldi)
Le Conseil approuve.
Je soumets au vote l'article 6:
Conseillers présents: 23
Votants: 22
Pour: 22
Abstentions: 1 (Tibaldi)
Le Conseil approuve.
Je soumets au vote l'article 7:
Conseillers présents: 23
Votants: 22
Pour: 22
Abstentions: 1 (Tibaldi)
Le Conseil approuve.
Je soumets au vote l'article 8:
Conseillers présents: 23
Votants: 22
Pour: 22
Abstentions: 1 (Tibaldi)
Le Conseil approuve.
Je soumets au vote l'article 9:
Conseillers présents: 23
Votants: 22
Pour: 22
Abstentions: 1 (Tibaldi)
Le Conseil approuve.
Je soumets au vote l'article 10:
Conseillers présents: 23
Votants: 22
Pour: 22
Abstentions: 1 (Tibaldi)
Le Conseil approuve.
Je soumets au vote l'article 11:
Conseillers présents: 23
Votants: 22
Pour: 22
Abstentions: 1 (Tibaldi)
Le Conseil approuve.
Je soumets au vote l'article 12:
Conseillers présents: 23
Votants: 22
Pour: 22
Abstentions: 1 (Tibaldi)
Le Conseil approuve.
Je soumets au vote l'article 13:
Conseillers présents: 23
Votants: 22
Pour: 22
Abstentions: 1 (Tibaldi)
Le Conseil approuve.
Je soumets au vote l'article 14:
Conseillers présents: 23
Votants: 22
Pour: 22
Abstentions: 1 (Tibaldi)
Le Conseil approuve.
Je soumets au vote l'article 15:
Conseillers présents: 23
Votants: 22
Pour: 22
Abstentions: 1 (Tibaldi)
Le Conseil approuve.
Je soumets au vote l'article 16:
Conseillers présents: 23
Votants: 22
Pour: 22
Abstentions: 1 (Tibaldi)
Le Conseil approuve.
Je soumets au vote l'article 17:
Conseillers présents: 23
Votants: 22
Pour: 22
Abstentions: 1 (Tibaldi)
Le Conseil approuve.
Je soumets au vote l'article 18:
Conseillers présents: 23
Votants: 22
Pour: 22
Abstentions: 1 (Tibaldi)
Le Conseil approuve.
Je soumets au vote l'article 19:
Conseillers présents: 23
Votants: 22
Pour: 22
Abstentions: 1 (Tibaldi)
Le Conseil approuve.
Je soumets au vote l'article 20:
Conseillers présents: 23
Votants: 22
Pour: 22
Abstentions: 1 (Tibaldi)
Le Conseil approuve.
Je soumets au vote l'article 21:
Conseillers présents: 23
Votants: 22
Pour: 22
Abstentions: 1 (Tibaldi)
Le Conseil approuve.
Je soumets au vote l'article 22:
Conseillers présents: 23
Votants: 22
Pour: 22
Abstentions: 1 (Tibaldi)
Le Conseil approuve.
Je soumets au vote l'article 23:
Conseillers présents: 23
Votants: 22
Pour: 22
Abstentions: 1 (Tibaldi)
Le Conseil approuve.
Je soumets au vote l'article 24:
Conseillers présents: 23
Votants: 22
Pour: 22
Abstentions: 1 (Tibaldi)
Le Conseil approuve.
Je soumets au vote l'article 25:
Conseillers présents: 23
Votants: 22
Pour: 22
Abstentions: 1 (Tibaldi)
Le Conseil approuve.
Je soumets au vote l'article 26:
Conseillers présents: 23
Votants: 22
Pour: 22
Abstentions: 1 (Tibaldi)
Le Conseil approuve.
Je soumets au vote l'article 27:
Conseillers présents: 23
Votants: 22
Pour: 22
Abstentions: 1 (Tibaldi)
Le Conseil approuve.
Je soumets au vote l'article 28:
Conseillers présents: 23
Votants: 22
Pour: 22
Abstentions: 1 (Tibaldi)
Le Conseil approuve.
Je soumets au vote l'article 29:
Conseillers présents: 23
Votants: 22
Pour: 22
Abstentions: 1 (Tibaldi)
Le Conseil approuve.
Je soumets au vote l'article 30 où il y a une petite correction
formelle qui sera apportée par les bureaux: il s'agit de substituer
l'an
"2002"
avec l'an
"2003"
:
Conseillers présents: 23
Votants: 22
Pour: 22
Abstentions: 1 (Tibaldi)
Le Conseil approuve.
Je soumets au vote l'article 31:
Conseillers présents: 23
Votants: 22
Pour: 22
Abstentions: 1 (Tibaldi)
Le Conseil approuve.
Je soumets au vote l'article 32:
Conseillers présents: 23
Votants: 22
Pour: 22
Abstentions: 1 (Tibaldi)
Le Conseil approuve.
Je soumets au vote la loi dans son ensemble:
Conseillers présents: 24
Votants: 23
Pour: 23
Abstentions: 1 (Tibaldi)
Le Conseil approuve.
