Classificazione
TURISMO E INDUSTRIA ALBERGHIERA
Contributi, incentivi



Oggetto del Consiglio n. 456 del 25 marzo 2021 - Resoconto
OGGETTO N. 456/XVI - Interpellanza: "Notizie in merito alle
misure di ristoro a sostegno dei lavoratori del settore turistico
della montagna".
Bertin (Presidente)
- Alla presenza di 34 Consiglieri
possiamo riprendere i lavori del Consiglio. Torniamo
all'interpellanza iscritta al punto n. 42 dell'ordine del giorno.
Per l'illustrazione, la parola al consigliere Rollandin.
Rollandin (PA) -
L'interpellanza tiene conto di un
aspetto importante, su questo tema abbiamo già avuto occasione
durante questa seduta di intervenire nel merito dei problemi
relativi alle misure, agli interventi a sostegno dei lavoratori dei
vari settori.
Ora, teniamo conto che questo è stato disposto e preparato come
tutti gli altri tenendo conto di un'osservazione importante...
abbiamo già avuto occasione di parlare di questi temi perché ci
sono state le proposte fatte dalla Giunta, il tema che è stato
previsto nel DEFR di poter utilizzare un certo numero di soluzioni
per quanto riguarda le misure urgenti per il sistema legato alla
stagionalità turistica invernale e a tutti i lavoratori del settore
a cui si è aggiunto dobbiamo dire non solo e non tanto invernale ma
anche di coloro che sono comunque senza lavoro e sono rimasti
quindi in una situazione di grande difficoltà.
Ora, credo che, sotto questo aspetto, quello che ci interessa...
ma alcuni aspetti sono già stati tratteggiati e quindi ne teniamo
conto, non è che voglio ribadire le stesse cose, però è importante
capire quali sono e come sono state individuate le categorie per
cui è necessario dare risposte. Ne abbiamo accennato però, di
fatto, ci sono ancora dei settori che possono essere in qualche
modo interessati a questo tema, soprattutto se in base alle persone
interessate ci sono dei rapporti tra i periodi di non lavoro e
quello che di fatto si pensa di poter individuare come intervento a
sostegno appunto del mancato ritorno per queste persone... e se ci
sono, al là del decreto, qui parlavamo degli accordi con il Governo
per i ristori nazionali... c'è stato il decreto che ha detto o
comunque ha individuato alcuni settori, però sicuramente, com'è già
stato poi riferito, sarà importante intervenire sotto questo
aspetto per meglio valutare le nostre difficoltà e quindi
intervenire se possibile per ottenere ulteriori somme a
disposizione da parte del Governo nazionale, per poter intervenire
nel modo giusto per queste difficoltà che ormai tutti
conosciamo.
Non sto a dire oltre in quanto molti di questi aspetti sono
stati enunciati in alcuni precedenti interventi sia di
interpellanze che di problemi che sono a esse stati... chiederei
quindi di avere su questo un ulteriore avvallo su quello che si
deve fare, come fare e quando fare.
Presidente -
Per la risposta, la parola all'assessore
Bertschy.
Bertschy (AV-SA) -
Collega Rollandin, c'è grande
attenzione da parte di tutti su questo momento particolare, quindi
credo che queste iniziative servano anche per informare i gruppi
consiliari e gli interpellanti ma tutto il Consiglio sul percorso
che sta avanzando per cercare di dare la migliore risposta alla
crisi, che, purtroppo, non si ferma, i dati anche di oggi del
contagio non sono ancora rassicuranti e speriamo veramente che il
piano vaccinale possa avanzare velocemente a livello nazionale e
regionale per dare una risposta: lo dico perché anche poc'anzi, e
mi scuso per aver dovuto cambiare l'ordine del giorno, nella
Conferenza che c'è stata con il ministro Giorgetti tra Regioni,
Presidenti e Assessori, il tema è un tema che ormai è ricorrente.
Devo dire che il Ministro è stato molto puntuale nel dividere le
grandi strategie dal momento contingente, nel senso che oggi
bisogna concentrarsi su questa risposta, sul migliorare il decreto
sostegno a livello nazionale e sul pensare ai nuovi decreti, è
stato ribadito... e soprattutto a intervenire rispetto a quelle
categorie che già da questo decreto hanno bisogno di maggiori
risposte o addirittura sono in assenza di risposte. La
preoccupazione che c'è per tutti è di non perdere occasioni di
rilancio perché gli altri territori comunque non sono fermi e la
preoccupazione è che si perdano delle opportunità e anche delle
occasioni di ripartenza. Cito una delle cose che, per esempio, è
stata trattata: tutto il tema fieristico della organizzazione delle
fiere, che ci vede in forte difficoltà ancora per tutta l'estate e
che vede invece altri Paesi e altre Nazioni già all'attacco per
cercare di portare da altre parti le nostre importanti occasioni di
presentazione di economia.
Comunque, per venire all'interpellanza, se lei è d'accordo, io
non andrei a dare una risposta completamente analitica, ma
cercherei di informare, a nome del Governo e della maggioranza, sul
lavoro che mettiamo in campo, che vogliamo mettere in campo,
cercando poi di concertare e di coinvolgere le Commissioni e il
Consiglio.
Sui dati raccolti la base di partenza è il documento che la
Chambre
ha fornito e la
Chambre
, per conto di tutte
le associazioni, rimarrà l'interlocutore privilegiato con il quale
organizzare il documento di risposta. Negli scorsi giorni il
collega Marzi ha portato in Giunta e la Giunta ha deliberato la
disciplina sulla moratoria dei mutui, quello direi dovrebbe essere
l'ultimo intervento puntuale singolo, mentre oggi si lavora a una
risposta, che dovrebbe metterci in condizione di dare una risposta
globale utilizzando una buona parte delle risorse che proverranno
dall'avanzo di amministrazione.
Rispetto alle categorie, quindi la nostra situazione ci fa dire
che, oltre al problema che si riscontra sulla base annuale e che ha
visto gli indicatori dire come le imprese appartenenti a certi
settori sono quelle che hanno una mancanza di fatturato superiore
al 33 percento, da noi questa situazione si è intensificata
rispetto ai settori turistico-commerciali in particolare nel
periodo invernale perché ormai è da novembre che le nostre aziende
non lavorano. Da un lato, quindi ovviamente la risposta sarà una
risposta puntuale a questi settori e a queste categorie e
soprattutto anche a quelle aziende che lavorando solo più
stagionalmente... pensiamo al noleggio sci, tanto per dire un
settore, ma vale la stessa cosa per tutti gli operatori anche
fieristici di organizzazione di fiere in Valle d'Aosta, oppure
anche per altre situazioni che ormai da tempo non riusciamo più a
organizzare.
Rispetto ai settori, quindi il documento fornito dalla
Chambre
ci indica una strada e gli interventi che vogliamo
fare sono degli interventi che avranno tre pilastri: un intervento
sul ristoro della mancanza di fatturato che c'è stato da parte
delle aziende, sicuramente si farà una duplice attenzione anche ai
costi fissi ma l'impronta più importante che potremmo dare come
provvedimento sarà quella di cercare di calare questo intervento
regionale sul fatturato invernale in modo da poter intervenire
sulla crisi più importante che si vive in questi mesi.
L'attenzione da parte di tutti sarà quella di dare però anche
delle risposte sul piano occupazionale, quindi un mantenimento
dell'occupazione anche per quelle categorie che non sono parte del
comparto turistico, gli scorsi giorni Confindustria Valle d'Aosta
ha annunciato che per i prossimi mesi comunque è prevista,
purtroppo, una crisi anche in alcuni settori del comparto
industriale con una riduzione dell'occupazione, quindi dovremo
cercare di fronteggiare con degli interventi forti la situazione
occupazionale che andrà ancora più in crisi - tanto queste sono
cose che tutti sappiamo e diciamo ormai in maniera ricorrente
nell'ultimo periodo - quando, purtroppo, si sbloccherà il blocco
dei licenziamenti che è stato imposto per decreto fino ad ora. Lì
quindi bisognerà essere pronti con interventi a sostegno
dell'occupazione, con politiche attive forti per prendersi in
carico le situazioni di crisi e con incentivi all'occupazione per
coloro che potranno stabilizzare e intervenire per mantenere o
rilanciare l'occupazione in quei settori dove si potrà fare.
Rispetto poi al terzo pilastro, l'intenzione è di mettere in
campo anche delle risorse per gli investimenti, anche perché, come
tutti sappiamo, si esce dalla crisi soprattutto se si ricomincia a
lavorare e soprattutto se si potrà lavorare e, per farlo, dovremo
mettere in grado le nostre aziende in maniera trasversale di avere
delle risorse per poter investire, poter rilanciare, poter fare
un'operazione economica nei confronti della comunità e delle
proprie aziende. In questo senso si cercherà di costruire un
provvedimento ed è un provvedimento che dovrà - e in questi giorni
sono al lavoro i dirigenti delle nostre strutture - tenere in
considerazione in maniera importante il lavoro di sostegno che a
livello nazionale è stato fatto, al di là dei meriti sul
provvedimento, per far sì che le risorse che potremo mettere a
disposizione vadano a implementare, o a completare la risposta, o a
dare la risposta dove questa risposta non è arrivata.
Per quanto riguarda la terza domanda: "se lavoriamo con il
Governo italiano per i ristori nazionali", la risposta è sì, nel
senso che ogni Assessore lavora nelle sue commissioni per emendare,
cercando di farlo su indicazioni anche che provengono dalle
categorie del nostro territorio, il testo nazionale ma allo stesso
tempo preparando i nostri interventi. Su tutti la grande attenzione
che stiamo ponendo in questo momento è all'articolo 2: quello che
prevede il Fondo montagna, che stabilisce che il 70 percento di
questo fondo vada al settore degli impianti a fune, o quanto meno
noi lo leggiamo così, e l'intenzione - ne abbiamo parlato anche con
il senatore Lanièce, ma non solo, ogni Assessore regionale sta
tenendo dei contatti con i propri rappresentanti parlamentari - è
quella di emendare nella maniera più rispondente possibile alla
situazione di esercizio degli impianti da far sì che il ristoro che
proverrà dal Fondo di montagna per gli impianti a fune potrà dare
la possibilità di non togliere risorse per i ristori regionali
visto che sono risorse importanti.
Per quanto riguarda il coinvolgimento delle Commissioni, c'è la
volontà da parte mia, del Governo, di tutti, di coinvolgere le
Commissioni e di presentarsi alle Commissioni però con un documento
che permetta di capire, ancor prima di scrivere degli articoli di
legge, quale sarà la modalità di intervento di modo che su quello
ci possa essere una discussione, un confronto e capire se è il
documento giusto per poter avviare la scrittura degli articoli e
poi portare nella maniera più veloce possibile una legge di
risposta in aula.
Presidente -
Per la replica, ha chiesto la parola il
consigliere Rollandin.
Rollandin (PA) -
L'aspetto che non poteva che in qualche
modo riprendere alcuni dei temi che sono già stati discussi durante
la giornata di ieri... di fatto, portano l'attenzione su due
aspetti: il primo è che gli interventi a livello nazionale sono
sicuramente importanti, ma non sono in grado di coprire tutte le
difficoltà che a livello regionale noi riconosciamo e che lei ha
voluto anche riprendere.
Credo che, sotto questo aspetto, il Fondo montagna sia
sicuramente importante ma non copra l'insieme delle difficoltà
degli impianti che non hanno lavorato e conseguentemente di tutti
gli addetti a vari livelli che sono stati a casa e che quindi non
hanno avuto la possibilità di avere una ricompensa.
Per quanto riguarda il discorso dei dati della
Chambre
,
faccio notare che, purtroppo, le piccole e piccolissime aziende non
sono nella
Chambre
, non fanno parte di questa organizzazione
e quindi sono in qualche modo al di fuori di... quindi nella logica
che abbiamo appena detto bisognerà coprire in questa fase anche le
piccole e piccolissime aziende, che sono, purtroppo, un po' quello
che ci distingue da altre situazioni in cui le aziende sono corpose
e quindi vanno a inserirsi in logiche diverse.
Credo che l'aspetto importante sia di fare il più possibile per
avere i dati da poter lavorare nel tempo in modo da non lasciare
troppo spazio tra la domanda e quella che sarà la risposta e quello
che è il tempo che passa per poter finalmente dare conforto a
queste persone, o alle aziende, o a quello che è, che sono in forte
difficoltà. Io credo che sostanzialmente sia l'operazione su cui
lavorate in modo da ottenere nel più breve tempo delle risposte che
ci possano dare subito anche l'idea di quale sia l'intervento, a
quanto ammonta l'esigenza nella nostra Valle per tutte queste
situazioni, che in alcuni posti non ci sono ma da noi ci sono,
credo che lì lo sforzo sia ingente e sia importante avere persone
responsabili che siano in grado di dare nel più breve tempo la
fotografia di quello che succede in Valle e quindi dare la
possibilità di dare delle risposte che siano oggettivamente non
solo di facciata ma che riescano a far superare questo triste
momento e poter eventualmente, non si sa quando, ricominciare a
lavorare e a poter far lavorare.
