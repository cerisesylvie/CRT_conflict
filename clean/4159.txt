Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 501 del 28 ottobre 1981 - Resoconto
OGGETTO N. 501/81 - CONTATTI CON LA FEDERAZIONE SVIZZERA PER
SCAMBI DI ESPERIENZE IN MATERIA DI SPERIMENTAZIONE AGRICOLA.
(Interpellanza)
Presidente
- Do lettura dell'interpellanza presentata dal
Consigliere Viberti:
INTERPELLANZA
AVENDO VISITATO la Scuola cantonale d'agricoltura di
Friburgo, nonché una stazione federale di ricerca (zootecnia e
foraggi);
IN CONSIDERAZIONE del livello organizzativo e qualitativo di
tali centri e della loro relativa vicinanza alla nostra
Regione;
VISTE inoltre le affinità storico-culturali che ci permettono
di considerare gli svizzeri romandi quasi dei cugini;
SI INTERPELLA
l'Assessore all'Agricoltura e Foreste per conoscere quali
contatti ufficiali si intrattengono in questo particolare settore
con i nostri vicini.
Si chiede inoltre se esistono scambi di esperienze in campo
agricolo con la Federazione svizzera.
Presidente
- Ha chiesto di parlare il Consigliere
Viberti, ne ha facoltà.
Viberti (DPROL
) - Le Président du Conseil nous a rappelé
ce matin qu'une délégation s'est rendue au Canton de Fribourg pour
visiter l'école cantonale d'agriculture. La délégation dont je
faisais partie, était représentée par le Vice-Président Faval, le
Secrétaire du Conseil Minuzzo, le Conseiller Cout, le Chanoine du
Grand St. Bernard Claude Duvernay, per un fonctionnaire de la
Région et par moi-même.
Le Directeur de l'école, du fait que nous étions en retard, nous
a fait visiter en toute vitesse les bâtiments de Grange Neuve et
nous avons été surpris par ce que l'on a vu. Le canton de Fribourg
- les Fribourgeois sont à peu près 450 000 - ce sert pour instruire
les jeunes agriculteurs de cette école, qui a une structure très
bien organisée. Les étudiants qui suivent les cours chaque année,
sont à peu près mille. Je ne veux pas faire de l'arithmétique
inutile, mais je veux quand même souligner que chaque étudiant paie
lui-même le cours et cela c'est déjà très intéressant. Encore plus
intéressant est l'affinité du territoire de Fribourg avec le
territoire du Val d'Aoste, même si la Vallée a une disposition
moins favorable pour l'agriculture. De toute façon, on doit
remarquer que les Fribourgeois par rapport aux Valdôtains son de
très bons paysans et de très bons éleveurs de bétail. Il y a une
population de 950 000 vaches adultes, qui favorisent une production
de fromage de qualité.
Les paysans dans ce canton vivent dan l'aisance et le niveau de
vie et de culture augmente grâce à l'école d'agriculture de Grange
Neuve.
Certo, a Friburgo non c'è il problema della parcellizzazione
della proprietà - causa prima di tanti disagi della nostra
agricoltura - perché qui la legge federale viene in aiuto ai
contadini permettendo ad uno solo dei suoi figli, e non per linea
diretta, di ereditare il terreno e di diventare a sua volta
contadino. Infatti per entrare in possesso della terra pagherà al
padre o agli altri eredi il valore di produzione del terreno, e non
quello di mercato. Questo permette che con una sana conduzione
dell'azienda il contadino riesca a pagare il terreno ai propri
fratelli, o al padre che non ha più l'età o la possibilità di fare
questo lavoro. Non voglio sostenere che noi pure dobbiamo seguire
questa strada in quanto abitudini e costumi simili, ma non
identici, possono portarci a trovare soluzioni idonee, simili ma
non identiche. Certo però non si può continuare a lasciare
immiserire così la nostra agricoltura né, soprattutto, il
territorio della nostra Regione.
Che dire poi della precisione e dell'organizzazione di questa
scuola: fino dai primi corsi i ragazzi acquistano non solo
cognizioni teoriche e pratiche in agricoltura, ma vengono messi in
grado, dopo aver seguito dei corsi specifici all'interno di questa
scuola, di costruirsi un mobile, un muro, di sostituire una
finestra, di fare ogni tipo di piccola riparazione che si richiede
da chi è proprietario di un'azienda a conduzione familiare, dai
propri mezzi agricoli alla tegola del tetto o al camino, oltre a
sapere fare bene i propri conti, ed in questo gli svizzeri sono
secondi sono agli ebrei.
Per non farla lunga, mi limiterò solo a riferire, per quello che
riguarda la seconda parte della nostra visita, quanto ci è stato
detto sulla "semi-semaine du bétail" nel pomeriggio sempre a Grange
Neuve, presso il suo centro di ricerca, che è uno dei sette centri
di ricerca che la Federazione dedica al problema dell'agricoltura.
Uno Stato come la Svizzera ha sette centri che si occupano
esclusivamente di agricoltura. Certo in questo senso a noi resta
ancora molto da fare prima che il nostro Paese disponga di sette
centri collegati fra di loro e con l'Università. Forse in Italia
abbiamo dei centri allo stesso livello ma sicuramente dal punto di
vista del coordinamento e dell'organizzazione abbiamo molto da
imparare e siamo molto indietro.
In questo centro ci si occupa in particolare d'allevamento del
bestiame e di afforaggiamento e devo dire che ero quasi rapito
quando siamo entrati nel laboratorio, dove viene analizzato il
fieno, a vedere tutti i barattoli con i campioni di fieno che al
massimo entro due giorni arrivano in laboratorio e che - penso -
nel giro di una quindicina di giorni tornino all'interessato con la
risposta alle domande circa le caratteristiche nutrizionali dei
pascoli, ed in più, con i consigli che il contadino richiede.
In particolare voglio ricordare che in quell'occasione il
Capogruppo dell'Union Valdôtaine Voyat pose delle domande che
ritengo molto interessanti, riguardanti il risanamento del
bestiame. Questi nostri cugini usano un metodo che potrebbe essere
definito drastico, ma che d'altra parte dà dei risultati
meravigliosi nei casi sospetti di tubercolosi. Ad un primo esame
eseguito sulla bestia in questione dal veterinario cantonale, ne
segue un secondo dopo un mese e se anche questo risulta positivo,
si passa all'eliminazione totale del bestiame che è stato in
contatto con la bestia malata. Ho rischiato di fare una gaffe
quando ci è stato comunicato che ormai le bestie malate non
esistono più e che è l'uomo il più soggetto a contrarre la malattia
ed a trasmetterla poi direttamente alle bestie. Per un attimo ho
avuto la tentazione di chiedere se per caso passano anche
all'eliminazione dell'individuo che ha contagiato il bestiame, ma
poi ho pensato che non siamo ancora a questo punto ed ho preferito
evitare un incidente diplomatico. Certo che il sistema usato ha
portato dei frutti su una popolazione di quasi un milione di bovine
adulte, senza contare poi i torelli. In un anno si ha
l'eliminazione di mille capi di bestiame, se non sbaglio, ed i
colleghi che appartengono ai diversi Gruppi possono confermarlo.
Credo che abbiamo molto da imparare dalla serietà di queste
persone.
Chiedo all'Assessore all'Agricoltura e Foreste, oltre ad una
risposta bilingue, una risposta a grandi linee sugli indirizzi e
programmi che ci sono rispetto a questo problema che è stato
dibattuto per molto tempo, per cui le mie domande non dovrebbero
cogliere del tutto impreparato l'Assessore.
Presidente
- Ha chiesto di parlare l'Assessore
all'Agricoltura e Foreste, Marcoz, ne ha facoltà.
Marcoz (UV)
- In occasione del viaggio a Friburgo eravamo
assenti sia il Consigliere Bajocco che io, per un impegno contratto
in precedenza al quale non potevamo sottrarci.
Alle domande che il Consigliere Viberti mi ha posto vorrei
rispondere in due parti: una, riguardante l'attività di ricerca e
l'altra, la sperimentazione pratica o dimostrativa che
l'Assessorato svolge. Il Consigliere Viberti, come gli altri
Consiglieri, saprà che il servizio di assistenza tecnica, che
lavora presso l'Assessorato all'Agricoltura e Foreste e si occupa
dell'attività di ricerca, è un settore molto delicato e difficile
perché in Italia come anche a Friburgo, la ricerca in questo
settore viene effettuata addirittura a livello universitario,
mentre purtroppo in Valle d'Aosta questo manca completamente, sia
per l'esiguità della Valle che per il numero di teste. Non intendo
dire che si debba rinunciare ad arrivare anche in Valle d'Aosta ad
un tipo di ricerca del genere.
Per quanto è ricerca pura, come Assessorato, abbiamo già svolto
studi negli anni scorsi e per esempio per quanto riguarda le acque,
abbiamo elementi in mano, già forniti a tutti i nostri allevatori,
sulla bontà delle acque canale per canale, torrente per torrente,
di modo che l'allevatore o l'agricoltore sa con che tipo di acque è
a contatto e come può essere modificata l'irrigazione. Per questi
studi noi ci siamo avvalsi di ottimi tecnici locali in
collaborazione con l'Università Cattolica di Piacenza, con la quale
abbiamo avuto le maggiori soddisfazioni; per quanto riguarda ad
esempio le ricerche sui vigneti, per il tipo di sostanze organiche
ed inorganiche che si devono dare al vigneto nel momento del
fabbisogno, le nostre soluzioni le abbiamo avute proprio
dall'Università di Piacenza e purtroppo non dalla vicina Svizzera,
dalla quale però abbiamo avuto ottimi risultati l'anno 1977-78
quando avevamo come Regione il danno annoso della famosa "Fontina
rossa" senza che si riuscisse a capirne la causa. Allora
dall'Istituto di Berna "Recherche Fédéral" e sempre in
collaborazione con Piacenza, siamo riusciti a scoprire il virus che
dava alla Fontina quel colore né bello né buono, ed abbiamo risolto
il problema. Quindi per quello che riguarda la ricerca, possiamo
dire che il nostro Assessorato si avvale degli Istituti specifici
competenti in materia proprio caso per caso in quanto - ripeto - in
Valle d'Aosta, vista l'esiguità della Regione, non abbiamo la
possibilità di fare questo tipo di esperienze.
Per quanto riguarda invece la sperimentazione siamo già a
livelli migliori. Il servizio di assistenza tecnica lavora già da
parecchi anni, il laboratorio è in fase di ultimazione e penso che
entrerà in funzione senz'altro prima dell'inverno di quest'anno,
quindi pregherei il Consigliere Viberti - anche se non è più
Consigliere - di visitarlo. Nel laboratorio potremo svolgere oltre
alle solite analisi che facciamo per il latte, anche tutte le
ricerche batteriologiche sul fieno, sulla bontà e sul tipo di
mangimi che bisogna fornire agli allevamenti, per cui saremo in
grado anche noi con il nostro piccolo servizio di aiutare i nostri
allevatori. Oggi per questo ci avvaliamo di colleghi di altre
Regioni, per esempio siamo in ottimo contatto con S. Michele
d'Adige per quanto riguarda la frutticoltura, perché la zona del
Trentino Alto Adige è quella che più si avvicina alle esigenze
della Valle d'Aosta. Abbiamo contatti per le ricerche sui frutti
con la "Fédération des Recherches économiques" presso Nyon, con
l'"Association de Pont de la Morge" a Sion, con l'"Association de
Bagne" in Svizzera. C'è da tenere presente degli ottimi risultati
raggiunti in collaborazione cogli Svizzeri e validi soprattutto
tenuto contro della loro esperienza, incontrano poi grossi
inconvenienti quando vengono adattati alla nostra realtà locale e a
certe nostre esigenze. Inoltre, come Assessorato, dallo scorso anno
facciamo frequentare dei corsi speciali ad alcuni dipendenti
regionali che lavorano presso questo servizio, ho qui un elenco di
corsi frequentati nei diversi cantoni svizzeri, alcuni dei quali
sono: "Les nouvelles variétés et les nouveaux produits
phyto-sanitaires", "Organisation générale de la valorisation",
"Prescritpion sur la protection des eaux", "Technique et
échantillonage", "Mini-informatique". Quindi, per quanto ci
riguarda in questa piccola esperienza di sperimentazione, abbiamo
il filo diretto con la Svizzera. Certamente dobbiamo migliorare e
penso che con l'avviamento del nuovo laboratorio che è situato
presso l'Istituto di Mont Ferret potremo dare ai nostri allevatori
quello che si augurava il Consigliere Viberti.
Presidente
- Ha chiesto di parlare il Consigliere
Viberti, ne ha facoltà.
Viberti (DPROL)
- C'era da aspettarsi che non avrei
potuto essere soddisfatto, non perché l'Assessore all'Agricoltura e
Foreste non vi abbia messo tutta la sua buona volontà, ma perché a
qualche domanda forse non era in grado di rispondere. Quanto avevo
chiesto, si divideva praticamente in due parti, da una c'era il
problema della ricerca, dell'acquisizione di nuove nozioni,
dell'assistenza di un certo livello nei confronti dell'agricoltore
o allevatore; dall'altra c'era il problema scuola, tipo di
strutture. Naturalmente tutte e due le parti devono essere
coordinate dall'Assessorato regionale all'Agricoltura ed è un po'
questa la carenza grossa che mi è parso di individuare dalle
risposte dell'Assessore, il quale è forse stato colto impreparato
dall'interpellanza che non era così esplicita.
Certo che rispetto al problema del risanamento, ci si sarebbe
aspettati almeno di sentirsi dire che "fanno bene o fanno male gli
Svizzeri a comportarsi così"; oppure "oggi, dopo due anni da quando
si fanno le marchiature a fuoco sulla testa delle bestie, abbiamo
cominciato a riscontrare qualche miglioramento", oppure "ci preme
far sapere che vorremmo durante le gare di qualificazione e le
stesse finali delle "Batailles des Reines" - che sono alcune delle
più famigerate trasmettitrici di tubercolosi nella nostra Regione -
provvedere (d'accordo, questa è una mia opinione) al controllo di
alcuni campioni di queste combattenti". Invece né a livello di
coordinazione, né a livello di risanamento, né a livello di scuola
ho ricevuto delle risposte che possono darmi soddisfazione. In più
c'era la questione di una domanda posta in francese in parte, e per
questo non posso che dire che "à question bilingue, réponse
bilingue".
