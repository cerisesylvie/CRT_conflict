Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 257 del 12 maggio 1982 - Resoconto
OGGETTO N. 257/VII - INIZIATIVE NEL CAMPO DELL'ASSISTENZA
PSICHIATRICA IN VALLE D'AOSTA. Interpellanza e approvazione di
mozione.
PRESIDENTE
: Do lettura della mozione presentata dal
Consigliere Carlassare.
MOZIONE
CONSTATATO che l'Unione per la Lotta contro l'Emarginazione
Sociale (ULCES) continua, con sempre maggiore insisten
za
a
denunciare pubblicamente la drammatica situazione vissuta da tutti
coloro che sono toccati, direttamente o come familiari o parenti,
dal grave problema della "malattia di mente";
VERIFICATO che continuano a manifestarsi ritardi e storture
nell'intervento dell'U. S. L. e dell'Assessorato regionale della
Sanità;
IL CONSIGLIO REGIONALE
DELLA VALLE D'AOSTA
IMPEGNA
l'Assessore regionale alla Sanità al fine di:
1)
dare immediato avvio alla
realizza
zione di
quanto richiesto dal documento allegato, presentato dalla ULCES, e
portato a conoscenza della Assemblea regionale con le comunicazioni
del Presidente del Consiglio nella seduta del 29 arile
1982;
2)
relazionare
al
Consiglio, entro 3 mesi, in
merito a quanto realizzato e sulla situazione esistente in seguito
all'avvio di questi primi interventi.
PRESIDENTE
: La parola al Consigliere Carlassare per
l'illustrazione della mozione; ne ha facoltà.
CARLASSARE - (Dem. Prol. - Nuova Sin. ): P
rima di
illustrare questa mozione, e penso di essere perfettamente in
argomento, voglio brevemente raccontare alcune impressioni che ho
ricavato l'altro giorno, quando ho avuto l'occasione di partecipare
alla visita effettuata dalla Commissione sanità al reparto
psichiatrico dell'ospedale di Aosta. Dico francamente che ad
un'occhiata superficiale questo reparto appare bello, lustro,
pulito, con i servizi funzionanti: insomma un buon colpo
d'occhio.
Il problema, secondo me, è che non ci si può fermare alle
apparenze e che ci siano alcune cose che si vedono e poi sia
necessario rifletterci.
Intanto, entriamo in una cameretta, anche questa tutta bella,
lustra, pulita; c'è una ragazzina legata al letto da lacci con
manopole di spugna sulla mani che le impediscono di graffiarsi il
viso. Il primario dice che è una ragazzina che presenta delle
grosse turbe; io non sono uno psichiatra, non sono in grado di dare
una definizione psichiatrica della malattia di questa ragazzina; il
primario spiega che se non la legano si graffia, e infatti ha il
viso graffiato.
Io non sono uno specialista, a parte il fatto che per quanto
riguarda la psichiatria ci sono famosi studiosi nel mondo che
mettono in discussione che esista la malattia psichiatrica, se
non
determinata da trauma. Queste cose le conosci bene; poi le
disquisizioni su "turba" e "malattia" le andiamo a fare da un'altra
parte. Resta il fatto che c'era questa ragazzina nelle condizioni
che ho descritto.
Ci sono degli esperti che mettono in dubbio che sia necessario
adottare sistemi di questo genere; io non lo so. Comunque, la
cameretta era lustra e pulita.
C'è un altro aspetto che mi ha colpito, molto negativo.
Erano le 9,30 del mattino e ci siamo trovati in un salone ampio
con delle comode poltrone, dove c'era una ventina di persone
adulte, con un'espressione che mi pareva abbastanza normale, che
stavano guardando la televisione. Ora, la cosa non sembrerà
scandalosa, ma se noi riflettiamo un po' vediamo che è una cosa
decisamente negativa che un gruppo di pazienti alle 9,30 del
mattino non abbiano assolutamente niente altro da fare che stare
seduti a guardare la televisione.
Il primario del reparto ha sostenuto che queste erano tutte
persone in grado tranquillamente di deambulare per conto proprio,
cioè avrebbero potuto, invece di guardare la televisione, fare
delle passeggiate, oppure, se ci fosse stato un servizio che lo
consentisse, svolgere anche delle attività, dei piccoli servizi,
delle mansioni semplici ma utili per altri ammalati o per altre
persone.
E' stato ammesso da tutti, dall'Assessore al Primario, che la
cosa era già stata segnalata varie volte; manca la possibilità di
sfogo, diciamo, di questo reparto, perché è un reparto chiuso dove
non si può fare una passeggiata all'aperto.
Con poca spesa si sarebbe potuta sistemare una parte del prato
che circonda la maternità er realizzare una specie di parco dove
queste persone, invece di guardare la televisione, possano stare
all'aria aperta, ora che c'è bel tempo, sotto gli alberi, magari
giocare a bocce, o fare la maglia sedute su una panchina.
Il fatto è che con un minimo di buona volontà si può aprire
questo varco verso l'esterno. Forse non era necessario che ci fosse
una visita da parte della Commissione consiliare per dare questa
indicazione; forse ci si poteva arrivare prima. Pare che questo
impegno sia stato assunto, speriamo che si realizzi
rapidamente.
Detto questo, io voglio ricordare che il problema della malattia
di mente, un problema dell'emarginazione totale in molti casi,
riguarda, secondo cifre fornite dall'Assessorato il 31.1. 1981, 150
persone, più o meno, ricoverate in strutture psichiatriche, 13
minori ricoverati in strutture psichiatriche, 450 inabili,
soprattutto anziani, ricoverati in ospizi, dentro e fuori
valle.
Sto parando anche dell'emarginazione sociale che è un problema
che ha molti punti di attinenza.
Va tenuto presente che questo problema è stato sollevato da
un'associazione che ha il merito, per lo meno, di cercare di
sensibilizzare l'opinione pubblica. Si può discutere sul fatto che
a volte abbiano ragione e a volte invece torto, però bisogna
riconoscere a questa associazione la volontà di portare questo
drammatico problema a conoscenza della popolazione.
L'U.L.C.E.S. che ha fatto la mostra che abbiamo avuto a
possibilità di vedere in piazza Chanoux, ha presentato anche una
piattaforma rivendicativa, che vi leggerò.
Voglio semplicemente precisare che le richieste fatte sono tutte
all'interno delle normative o nazionali o regionali vigenti.
"In sintesi la situazione si presenta in questo modo:
- ricoveri obbligatori, attuati (dopo la legge 180) presso vari
manicomi in contrasto con le norme di legge.
Difatti ci sono i ricoveri che, per lo meno dal punto di vista
teorico, non dovrebbero più esserci.
- ricoveri attuati presso il locale reparto ospedaliero ove
l'intervento prevalente è in termini di isolamento e di contenzione
farmacologia sino ad arrivare in alcuni casi alla tensione
fisica.
Abbiamo visto che magari in un caso solo, ma abbiamo modo di
vederlo con i nostri occhi, corrisponde al vero.
- il cosiddetto servizio di tutela della salute mentale, che
dovrebbe espletare su tutto il territorio regionale la propria
attività, è invece organizzato in forma di reparto ospedaliero e
per di più con un numero di letti superiore a quello consentito
dalla legge.
- i dimessi dai manicomi non hanno assistenza, se non
sporadicamente, e si trovano nelle condizioni di diventare
pendolari dell'ospedale di Aosta o di ricorrere alle cliniche
private.
In seguito ad una serie di dibattiti che ha sconfinato dalla
buona educazione, in alcuni casi, abbiamo avuto modo di appurare
che queste dichiarazioni sono profondamente vere.
- i valdostani ancora ospedalizzati fuori regione, in attesa di
essere diessere dimessi, continuano la loro degenza perché non
vengono create le condizioni per il loro reinserimento umano e
sociale.
Sappiamo che fuori valle continuano ad esserci degli
ospedalizzati.
- esistono persone con disturbi psichici che vivono nell'ambito
familiare senza alcun aiuto, sia per loro stessi che per i loro
familiari; altre che, non trovando risposta in valle alle loro
richieste di assistenza, sono costrette a ricoveri in cliniche
private pagando dalla 350 alle 500 mila al mese e talvolta anche
recarsi all'estero pagando cifre che si aggirano sui diversi
milioni mensili.
Non so se le cifre rispondono al vero; so che corrisponde al
vero il fatto che ci sono dei soggetti che hanno una malattia di
mente, che hanno delle turbe, che sono costretti ad andare fuori
valle, perché vengono dimessi e qui mancano le strutture che
consentano al nucleo familiare di poterli assistere, tenendo conto
che in molti oasi è necessario intervenire anche in favore del
nucleo familiare.
- rifiuto da parte dell'ospedale di accettare nei propri reparti
persone bisognose di cure mediche o chirurgiche che hanno
precedenti di ricovero psichiatrico.
E' questo un altro dato purtroppo vero.
Ora, questa associazione, fatta questa fotografia, per sommi
capi, della realtà che riguarda la malattia psichiatrica in valle
fa una serie di richieste precise che ora leggo:
1) organizzazione del servizio secondo un modello non
ospedaliero con indicazione precisa dei distretti in cui dovranno
stabilmente operare i singoli psichiatri e paramedici.
Tali operatori provvederanno in via prioritaria a collegarsi con
l'équipe di zona e unitariamente provvedere sia all'assistenza dei
pazienti del territorio e, in prospettiva, al reinserimento dei
pazienti ancora ricoverati in manicomio.
Provvederanno, inoltre, in base alle esigenze locali a
realizzare soluzioni alternative al ricovero ospedaliero
(assistenza domiciliare, economica, centri diurni, comunità
alloggio, ecc.).
2) potenziamento delle équipes di base di zona per rendere
possibile un adeguato intervento globale.
3) riqualificazione e aggiornamento professionale sia del
personale presente nel servizio ospedaliero che di quello operante
sul territorio. I corsi dovranno essere finalizzati al superamento
del ricovero ospedaliero e in previsione dei nuovi compiti di
assistenza psichiatrica che saranno richiesti sul territorio.
4) chiusura dell'ambulatorio psichiatrico del reparto di Aosta e
trasferimento degli operatori presso le équipes territoriali.
5) utilizzo della donazione di Talapé (comune di Aosta) come
comunità alloggio per dimessi e dimissibili dagli ospedali
psichiatrici.
6) riduzione dei posti letto a 15 - di cui 2 posti letto
psichiatrici nel dipartimento di emergenza che già esistono ma non
utilizzati - e anche questo è veritiero - per i ricoveri di
urgenza. I restanti 13 posti letto devono essere inseriti presso i
vari reparti dell'ospedale generale, come previsto dalla legge di
riforma sanitaria, dalla delibera regionale in data 23.6.1978, n.
3222 e dalla legge regionale sulla salute mentale del 23 marzo
1981, n. 18, articolo 5."
Qui c'è da fare semplicemente una scelta, anzi una duplice
scelta, se si ritiene che le cose richieste da questa associazione
siano giuste e corrette; bisogna avere il coraggio di dirlo; se si
ritiene che siano sbagliate, si dice no. Vanno rifiutate per questi
o per questi altri motivi.
Nel caso si ritengano queste richieste corrette, è necessario,
da parte dell'Assessore, da parte della Giunta, di assumersi un
preciso impegno per iniziare subito ad operare per soddisfare
queste richieste.
Con la mia mozione richiedo che si avvii immediatamente
l'attuazione di questi interventi e che l'Assessore relazioni, fra
tre mesi, su quanto si è realizzato, concretamente, in modo da
avere un quadro preciso di cosa si sta modificando in meglio
rispetto a questa realtà.
Ormai è passato parecchio tempo, più di un anno, da quando è
stata formulata la legge regionale; mi pare che la situazione, al
di là di dichiarazioni di buona volontà o di impossibilità di
agire, o di difficoltà di agire, non si sia modificata, in meglio,
in niente; qui si tratta di passare alla realizzazione di cose
precise e concrete.
Un'ultima domanda voglio fare all'Assessore e riguarda una
dichiarazione da lui fatta quando abbiamo effettuato questa visita
nel reparto psichiatrico della Maternità. L'Assessore ha detto che
non si potevano fare certi lavori, per dare la possibilità di avere
un parco più funzionale, in quanto nel frattempo si sarebbe
spostato il servizio dalla Maternità nel vecchio corpo
dell'ospedale Mauriziano, ristrutturato.
Io chiedo se può delinearmi, con molta precisione, come dovrebbe
realizzarsi questo servizio all'interno dell'ospedale Mauriziano,
tenuto conto anche di una precisa richiesta avanzata da parte di
questa associazione, che secondo quanto previsto dalla legge
regionale e nazionale, non dovrebbe assolutamente essere
predisposto un altro reparto che sia la trasposizione, magari in
meglio, magari più lucida, magari più spaziosa, dell'attuale
reparto presente nella Maternità.
PRESIDENTE
: Era abbinata all'oggetto n. 25 dell'ordine
del giorno l'interpellanza isoritta al punto 9, firmata dai
Consiglieri Mafrica, Péaquin, Bajocco.
Do lettura di tale interpellanza:
INTERPELLANZA
Nonostante le ottimistiche previsioni e affermazioni
dell'Assessore
alla
Sanità ed Assistenza Sociale, poche, per
non dire nessuna, sono le iniziative giunte a buon fine nel settore
dell'assistenza psichiatrica.
Dagli incontri avvenuti tra la Commissione consiliare per la
Sicurezza Sociale ed i responsabili dell'Unione per la Lotta contro
l'Emarginazione Sociale, non sono purtroppo emersi elementi tali da
chiarire le reali ragioni delle difficoltà esistenti nel campo
dell'assistenza psichiatrica
in
valle.
Da tali incontri è invece emersa in modo sufficientemente
chiaro
la
sfiducia dei cittadini verso la politica e gli
stessi atteggiamenti dei pubblici amministratori, in articolare
dell'Assessore alla Sanità.
Per questi motivi, i
sottoscritti
Consiglieri regionali
INTERPELLANO
l'Assessore alla Sanità per avere precise informazioni sui
seguenti punti:
1)
quali sono gli ambulatori che funzionano in valle,
con quali servizi e con quali orari;
2)
cosa prevedono i progetti presentati dai vari
distretti;
3)
quando entrerà finalmente in funzione il Centro di
via Cerise;
4)
quali sono gli ostacoli che impediscono ancora
l'utilizzo della Casa Talapé e come si prevede di
superarli;
5)
qual è la situazione attuale del personale
socio-sanitario impiegato in
questo campo e quali sono le
necessità più urgenti.
PRESIDENTE
: La parola al Consigliere Péaquin; ne ha
facoltà.
PEAQUIN - (PCI):
Credo che questa sia una materia sulla
quale esistono ancora dei notevoli punti da chiarire.
Si sente dire sovente dall'Assessore che le cose sono state
organizzate, che i servizi cominciano a funzionare, che c'è della
volontà per risolvere i problemi dell'assistenza psichiatrica nella
nostra regione. Si sente dire dall'altra parte, dal Comitato
dell'ULCES, dai cittadini, dalle medesime persone interessate a
questo servizio, che è molto difficile avere un'assistenza adeguata
nella nostra regione.
Ci sono stati alcuni incontri da parte della Commissione
Sicurezza Sociale per chiarire questo problema; è stata convocata,
appositamente per un confronto su quanto è stato realizzato nella
nostra regione, su quanto deve essere ancora realizzato e sui punti
per i quali siamo fermi. Purtroppo, da questi incontri non è nato
niente di positivo, anzi sono nate discussioni di cattivo gusto che
potrebbero anche lasciare degli strascichi giudiziari e non si è
chiarita qual è la situazione nella nostra regione.
Per questi motivi abbiamo creduto di presentare un'interpellanza
all'Assessorato, per avere dei chiarimenti in questo senso. Viene
detto dall'Assessore e dal Primario in psichiatria che ci sono
degli ambulatori in Valle d'Aosta che funzionano, che svolgono
quello che è chiamato il servizio sul territorio. Noi vogliamo
chiedere, con questa interpellanza, quali sono gli ambulatori che
funzionano in questo senso in valle,quali servizi espletano e con
quali orari.
Ricordiamo che nella legge n. 18 dell'anno scorso nell'allegato
era prevista la suddivisione del territorio della Valle d'Aosta in
5 distretti, con 20 ore settimanali di presenze, ma ci siamo
accorti che le cose non funzionano in questo modo. Per questo
motivo chiediamo chiarimenti.
C'è stato detto, in alcune occasioni, dall'Assessore che 13
distretti hanno presentato dei progetti tendenti alla costruzione
di strutture che possano ospitare persone anziane,inabili, persone
con difficoltà di diverso tipo. Ecco, noi intendiamo chiede con
l'interpellanza, cosa prevedono questi distretti. Perché è un conto
prevedere di fare una struttura, di costruire delle case, di
costruire dei centri di ricovero, ma è un punto molto più
importante quello di vedere cosa all'interno di questi centri si
attua, anche per capire come i vari rappresentanti dei distretti
affrontano il problema della psichiatria e degli inabili, in
genere.
Si è, inoltre, molto parlato in varie occasioni in questo
Consiglio dell'utilizzo della casa Talapé, nel Comune di Aosta; vi
erano difficoltà di diverso tipo per l'utilizzazione completa di
questa struttura. Anche su questo punto noi chiediamo delle
informazioni. Chiediamo se è stato informato il distretto n. 5,
perché la legge n. 18 del 1981 prevede che questo servizio
decentrato venga svolto in collaborazione con i distretti di
base.
Chiediamo, inoltre, qual è a situazione attuale del personale
socio-sanitario impiegato in questo campo, perché sovente si dice
che ci sono grosse difficoltà per la mancanza di questo
personale.
Si parla da tempo del Centro di via Cerise; sono state, in
continuazione, fornite delle date di prossima apertura ma non hanno
trovato riscontro per varie difficoltà. In merito a questo centro
vorrei chiedere se è stato interpellato il distretto n. 5, quali
saranno i criteri di ammissione a questo centro e quali saranno i
limiti di età, cosa viene previsto per attuare questo servizio.
Per quanto riguarda la mozione presentata dal Consigliere
Carlassare, che ha avuto la bontà di leggerci, ma che avevamo
allegata ai nostri atti, io credo di aver potuto vedere che l'ULCES
non avanza delle richieste straordinarie. C'è una richiesta di
applicazione di quanto è previsto dalla legge n. 18 e dal relativo
regolamento. L'importante è che queste cose vengano realizzate, che
i distretti vengano coinvolti, che con questo Comitato di persone
ci possa essere un discorso che porti a delle conclusioni, che
porti a poter verificare concretamente, a toccare con mano le
iniziative.
Le posizioni continuano ad essere quelle di sempre, cioè di
rottura completa di distacco, per cui credo che si allontanerà la
soluzione dei problemi dei quali stiamo trattando.
Credo debba essere dato atto che questo Comitato, al di là di
posizioni momentanee, più o meno valide, si impegna profondamente
per la soluzione di un problema che è altamente umanitario e di
stretta attualità.
Sarei grato all'Assessore se potesse fornire delle spiegazioni
su quanto richiesto, in modo chiaro, in modo che si possa, almeno
da parte nostra, come Consiglieri, sapere cosa realmente si sta
facendo, come realmente ci si dovrà muovere nel prossimo futuro su
questi problemi.
PRESIDENTE
: E' aperta la discussione sulla mozione.
La parola al Consigliere Nebbia; ne ha facoltà.
NEBBIA - (PSI):
Il nostra partito ha in ogni sede,
particolarmente in sede nazionale, sostenuto quanto poi è stato
concretizzato nella legge n. 180 e, successivamente, nella 833
relativa alla riforma sanitaria. E' un tema molto sentito che in
Valle d'Aosta non ha ancora trovato una piena attuazione.
La mozione che ha presentato il Consigliere Carlassare fa
riferimento ad una richiesta presentata dall'ULCES che, in buona
parte, il nostro partito condivide, specialmente per la parte
propositiva, ma che dovrà essere inquadrata in una situazione
generale. Ci sembra che alcune di queste richieste siano
settoriali, cioè non collegate con una organizzazione generale del
servizio, e che devono invece essere viste secondo questo quadro
che deve, appunto, tener conto delle possibilità, delle capacità
della regione e dei servizi che devono essere creati e che oggi
mancano.
Quindi, noi, unitamente al Consigliere De Grandis del partito
repubblicano, presentiamo un emendamento alla mozione che
suonerebbe in questo modo. Dopo le premesse il deliberato verrebbe
così modificato: "L'Assessore alla Sanità e il Consiglio
regionale", il quale manca nel testo, "impegna l'Assessore alla
Sanità a presentare entro due mesi al Consiglio un piano di
intervento regionale nel settore della salute mentale, in
applicazione delle leggi n. 180 e 833; della legge regionale 23
marzo 1981, n. 18 e tenendo in considerazione le richieste in
proposito avanzate dall'Unione per la Lotta contro l'Emarginazione
Sociale - (U.L. C.E.S.) il 26 aprile scorso".
In tal modo queste richieste troverebbero una verifica e una
loro applicazione in questo quadro più generale che si chiede venga
presentato all'esame del Consiglio entro due mesi, quindi prima
delle ferie estive.
Noi riteniamo che in questo modo si possa esaminare globalmente
tutto il problema dell'assistenza nel campo della salute mentale,
per poter valutare a fondo le richieste e per poter, nello stesso
tempo, finalmente, dare applicazione a leggi che hanno comportato
un modo diverso di affrontare il problema.
PRESIDENTE:
L'emendamento a cui ha accennato il
Consigliere Nebbia è stato distribuito adesso.
Devo far notare, così, per puro scrupolo, che la firma del
Consigliere Nebbia è quasi svanita perché era stata firmata con
biro bleu che non viene evidenziata in fotocopia, mentre quella di
De Grandis era vergata con penna stilografica e quindi si vede.
Comunque, come è scritto nell'intestazione, l'emendamento è
presentato dal P.S.I. e dal P.R.I., firmato Nebbia e De
Grandis.
La parola al Consigliere Bajocco; ne ha facoltà.
BAJOCCO - (PCI):
Io penso che questo è un problema
veramente delicato e importante.
Le richieste del Comitato contro a emarginazione ritengo siano
giustissime, ma quando vedo accennare alla casa Talapé, ecco, io
non lo considero un problema urgente. Per Talapé vi sono ancora
delle pratiche da portare avanti per diventare proprietari, e poi
bisognerà fare tutta una serie di lavori. Bisogna andare avanti per
risolvere il problema Talapé in un modo diverso.
Ho fatto anch'io l'altro giorno a visita al reparto del Dr.
Vletti; mi ha molto colpito, immediatamente, il fatto che
all'ingresso si vede quel gruppo di persone al mattino presto,
ancora in pigiama, davanti alla televisione. Manca il personale?
Bisogna fare una verifica in quella direzione, poiché è un problema
urgente e che deve essere evidenziato nel più breve tempo
possibile.
Io sono dell'avviso che gli ammalati diventano sempre più malati
se non si dà loro la possibilità già al mattino, per esempio, di
vestirsi degnamente. Non si tratta dell'ammalato di appendicite che
deve rimanere a letto a tutti i costi, si tratta di ammalati che
girano, che camminano. Per prima cosa bisognerebbe dare a questa
gente la possibilità di fare qualcosa già al mattino.
L'altro problema, a mio avviso, è quello che si è visto
direttamente in loco con l'Assessore; è il problema della zona
verde, che non può aspettare. L'Assessore ci ha dato a garanzia che
nel giro di poco tempo a zona verde può essere messa a posto;
avvicinandosi la stagione buona, queste persone, malate di mente,
si rovinano gli occhi, la vista, guardando a televisione; invece
avrebbero la possibilità di poter uscire da quei pochi metri
quadri, perché la zona di soggiorno non è una sala e, inoltre, è
per metà occupata da letti. Insomma, bisogna andare avanti nella
direzione che ho detto prima.
L'emendamento proposto dai socialisti e dai repubblicani è
simile, nei contenuti, alla mozione di Carlassare. Non vedo molta
differenza tra l'uno e l'altra. Anche a mozione di Carassare
rispecchia le stesse cose dette dai Consiglieri della
maggioranza.
PRESIDENTE
: La parola all'Assessore alla Sanità ed
Assistenza Sociale Rollandin; ne ha facoltà.
ROLLANDIN - (UV):
Parte delle risposte saranno allegate
sia a quanto è stato richiesto con l'interpellanza, sia alle
osservazioni fatte da Carlassare nell'illustrazione della
mozione.
Il problema dell'"infermo di mente", che è all'attenzione di
tutti, specialmente dopo la 180, penso che vada visto e considerato
alla luce dell'esperienza di questi anni. A questo proposito, penso
non si debba dimenticare che è stata approvata una legge che
modifica la 180. E' una legge nazionale presentata dal
sottosegretario Rossini e che è stata approvata pochi giorni
fa.
Non ho sentito, da parte di nessuno, accennare a questa nuova
legge che cambia sostanzialmente, per certi punti, quelli che erano
alcuni impegni previsti nella 180. Questa è una legge, fino a prova
contraria, e come tale dovrà essere rispettata; naturalmente cambia
determinati punti e parametri che riguardano le previsioni dei
posti letto, che riguardano le lunghe degenze e che riguardano le
possibilità di ricovero. Nessuno ha fatto cenno a questo impegno,
che è un impegno nazionale. Non penso che sia una novità, o si fa
finta di non saperlo, ma è una legge approvata.
... INTERRUZIONE ... No. E' una legge approvata!
Veniamo ora al fatto sostanziale, senza dover ripetere le cose
che ho già avuto occasione di dire in questo Consiglio: vi è la
necessità di attuare alcuni principi che erano contenuti nella 180,
mi sta bene; che si voglia speculare su questi fatti non mi sta
bene. Come mi sta poco bene che in certe riunioni, a livello di
certe mostre, si facciano determinate affermazioni, o si speculi su
determinati fatti che assolutamente sono di cattivo gusto. Non sto
nemmeno a commentarli, perché questi fatti si commentano da
soli.
Posso condividere nella mozione il punto "constatato che
l'Unione per la Lotta ..."; non condivido, invece, il punto:
"verificato che continuano a manifestarsi ritardi e storture...".
Le "storture" non penso che dipendano da nessuna parte, né
dall'U.S.L., né dall'Assessorato regionale della Sanità.
Questo non mi sento assolutamente di condividerlo e lo spiego
anche tenendo conto di qual è l'illustrazione della situazione. Si
parla di "ricoveri obbligatori attuati (dopo la legge 180) presso
vari manicomi in contrasto con le norme di legge". Sfido chiunque a
dirmi quale sia stato il "contrasto contro la legge" in relazione
ai ricoveri, pochissimi, che ci sono stati nei cosiddetti
"manicomi".
Mi piace che venga usato ancora questo termine, con questa
insistenza, da parte di un organismo che lotta, che fa molta
distinzione anche in queste terminologie; comunque io sfido a dirmi
dove sono stati fatti questi ricoveri contro legge. I ricoveri
obbligatori sono previsti dalla legge 180; ci vuole
l'autorizzazione del sanitario, unitamente alla firma del Sindaco:
questi sono i ricoveri previsti dalla legge! Non sono ricoveri
contro la legge. Quindi, è un'affermazione veramente impropria.
La stessa cosa vale per i "ricoveri attuati presso il locale
reparto ospedaliero ove l'intervento prevalente è in termini di
isolamento." Non è veno! I pazienti hanno la possibilità di uscire;
quello che posso condividere è l'aspetto che ricordava Bajocco,
cioè la possibilità di realizzare l'area esterna. Tale area, in un
primo tempo, non era stata attrezzata perché si pensava di
spostarla completamente per un discorso di areabilità. Se si vuol
fare quel tipo di operazione non c'è preclusione alcuna, quindi è
possibile, con una spesa relativamente ridotta, realizzare questo
parco.
Non condivido il discorso del "numero di letti superiore a
quello consentito dalla legge". Bisogna tener conto di quanto ho
detto prima: la nuova legge cambia e modifica sostanzialmente il
discorso dei posti letto, però già solo in applicazione della 180
il numero dei posti letto è quello previsto dalla legge ed è stato
approvato e finanziato in questi termini.
"I dimessi dai manicomi non hanno assistenza": non è vero, in
quanto la assistenza è data a livello di distretti. Qui mi
riferisco a quanto chiesto nell'interpellanza, dove si chiedono
quali sono i distretti in cui si è presenti, in cui ci sono i
laboratori. Gli ambulatori sono presenti a Pont-Saint-Martin, a
Verrès, a Châtillon, ad Aosta, a La Thuile. Questi sono esattamente
i distretti indicati dalla legge e ai quali si è data
attuazione.
Sfido chiunque a dire che questo tipo di assistenza non abbia
dato i suoi frutti. I distretti sono presenti, c'è stata la piena
disponibilità dei sanitari ad accettare l'impostazione del servizio
proiettato sul territorio per avvicinare l'assistenza all'ammalato.
Tutto questo è stato attuato dopo una serie di incontri con i
distretti e con le Unità Sanitarie Locali del Piemonte, per
verificare quali erano i problemi del reinserimento.
Tutto questo penso costituisca l'applicazione concreta dei
dettati di legge, contro tutte le affermazioni fatte e che sono
veramente improprie, perché qui si continua a voler far di tutto un
fascio: quando si dice che ci sono dei ricoverati ancora fuori
valle, sono perfettamente d'accordo, le strutture, infatti, non ci
sono ancora.
Le strutture del piano che verrà presentato in Consiglio
riguardano i singoli distretti e sono il frutto della
collaborazione instaurata con i comuni e con i distretti; questo va
dimenticato o si ritornava al discorso che la regione agiva per
conto proprio, contro quella che è la volontà dei comuni e dei
distretti, oppure si lavorava in collaborazione con essi.
Verrà presentato un piano, e mi sta bene in tale senso quanto è
stato chiesto dai Consiglieri Nebbia e De Grandis: questo piano fa
parte integrante del piano regionale. Si tratta di attuare
determinate strutture per ospitare anche i dimessi dagli ospedali
psichiatrici. E' un discorso di attuazione e di applicazione di una
legge che prevede centri, come avevo già detto e anticipato a
Péaquin in una illustrazione della legge 47, in tutti i distretti:
sono presenti La-Thuile e Pré-Saint-Didier, nel distretto n. l;
Arvier nel distretto n. 2; nel distretto n. 3 Cogne e Saint-Pierre;
nel distretto n. 4 Gignod sia con la comunità già istituita che
nella comunità di Variney; ad Aosta con le due comunità funzionanti
più i progetti che sono in attuazione.
Faccio una parentesi per la casa Talapé. In relazione alle
richieste fatte sulla casa Talapé, e che sono state portate anche
in Commissione, avevo risposto che il provvedimento non era
definitivo in quanto la proprietà non è ancora completamente
regionale. Ho fatto due lettere proprio per avere conferma di
questo, all'Ufficio legale che il 26 aprile ha così risposto:
"Legato dei beni immobili siti in regione Champlan, Casa
Talapé.
Il Consiglio regionale con delibera n. 601 in data 26.11.1981 ha
deliberato di accettare l'offerta di legato dei beni immobili in
argomento, delegando alla Giunta l'adozione di ogni successivo
provvedimento. La Presidente del Consiglio dei Ministri, con
circolare in data 27.4.1979, ha precisato che anche le Regioni a
Statuto speciale devono richiedere l'autorizzazione ad accettare la
donazione.
Per quanto sopra precisato l'ufficio scrivente sta predisponendo
gli atti relativi alla richiesta della prevista autorizzazione
governativa secondo le procedure previste dalla legge 5.6. 1950, n.
1037 dell'art. 17 C.C. e dell'art. 57 (norme detrazioni) del Codice
Civile."
Questa la situazione ad oggi. Quindi, per la casa Talapé,
malgrado gli incontri che ci sono stati e l'interessamento a questo
proposito del distretto n. 5, e in particolare del Comune di Aosta,
che deve presentare il suo piano, la situazione al momento è nei
termini in cui ho detto.
Non posso dire di più, perché non c'è la possibilità materiale
di aggiungere altro.
Per il distretto n. 6 c'è il problema di trovare l'accordo tra
le proposte che erano state formulate, in particolare tra
Saint-Marcel e Nus. A questo proposito faccio presente che è stata
fatta una riunione nel distretto, ma non si è trovato un accordo; è
stato sollecitato un incontro congiunto per definire quale di
queste due iniziative possa trovare adempimento rispetto alle
richieste del distretto.
Per il distretto n. 7 c'è Valtournenche funzionante, più la
richiesta al progetto per Torgnon.
L'unico che non ha ancora presentato progetti è il distretto n.
8, e di questo avevo già accennato in precedenza.
Nel distretto n. 9 ci sono Châtillon e Pontey.
Nel distretto n. 10 c'è Brusson dove c'è la proprietà regionale
che verrà ristrutturata con un progetto esecutivo e, quindi, vi
sarà la possibilità di istituire questa comunità, in più c'è a
Challant-Saint-Anselme una comunità-alloggio che è già
funzionante.
Nel distretto n. 11 c'è il progetto per Verrès.
Nel distretto n. 12 c'è una richiesta di Hône, però il progetto
è allo studio.
Nel distretto n. 13 c'è la revisione del progetto di Perloz;
quel progetto prevedeva anziani dimessi da 0.P.
Nel distretto n. 14 c'è la casa, già funzionante, a Gressoney,
dove sono già presenti dimessi da ospedali psichiatrici; in più c'è
la previsione di un acquisto di un immobile nel Comune di Gaby che
potrebbe risolvere il problema socio-assistenziale; lì si potrebbe
fare attività consultoriale e attività per anziani dimessi da
ospedali psichiatrici.
Questo è il piano che verrà presentato prossimamente in
Consiglio frutto di un lavoro di attuazione di una legge e di un
comune accordo con i Comuni. Questo mi sembra che non vada
dimenticato, se non si vogliono fare sempre affermazioni
gratuite.
"I dimessi dai manicomi non hanno assistenza": i dimessi dai
manicomi, come ho detto prima, con ambulatori funzionanti, hanno
tutta l'assistenza che devono avere. Il grave è che non tutti
quelli che erano dimissibili hanno potuto trovare una sistemazione
perché mancano determinate strutture. Questo è quello che ho sempre
ammesso e che ha determinato questa insistenza nell'avere le
strutture.
Poi "esistono persone con disturbi psichici che vivono
nell'ambito familiare senza alcun aiuto"; non è assolutamente vero,
perché ci sono previdenze economiche e la possibilità di interventi
a livello di personale. E' il discorso delle rette. Per questi casi
è previsto un intervento regionale che tiene conto di ogni singola
situazione in rapporto alle condizioni economiche della famiglia.
Quindi, anche questo non è assolutamente vero.
Per quanto riguarda poi "le soluzioni alternative al ricovero
ospedaliero" penso che il programma che è stato letto costituisca
già la soluzione a questo problema. Queste soluzioni sono collegate
alle équipes di zona, nei limiti del personale presente e di quello
che sarà possibile assumere in base alla pianta organica.
"Riqualificazione e aggiornamento professionale sia del
personale presente nel servizio ospedaliero e sia di quello
operante sul territorio": stiamo facendo dei corsi specifici per
prevedere l'inserimento di questi operatori sanitari o parasanitari
in questo discorso di riqualificazione.
"L'ambulatorio psichiatrico": è uno degli ambulatori previsti
anche dalla legge, quindi è assolutamente da chiudere.
"Casa Talapé": ho spiegato prima quali sono i motivi dei
ritardi. La riduzione dei posti letto ritengo che sia anacronistica
e superata dal discorso della legge già approvata e che, comunque,
in quanto esistente, non è contro la legge 180.
Per quanto riguarda poi i posti letto, che sono previsti nel
dipartimento di emergenza, il mancato utilizzo, come per l'altra
parte del dipartimento di emergenza, è legato alla indisponibilità
di personale infermieristico. Con il termine dei corsi per
infermieri professionali, al mese di giugno, già è stato previsto
l'inserimento di queste persone. E' già stata discussa coi
sindacati la possibilità del reinserimento delle 19 infermiere che
usciranno dalla Scuola Infermieri Professionali.
Quindi, questo è quanto dovevo precisare per quello che è stato
richiesto. Sulle richieste specifiche dell'interpellanza presentata
da Mafrica, Péaquin e Bajocco, voglio ancora dire che il Centro di
via Cerise è ultimato; sta per essere predisposto il regolamento
per rispondere anche a quei problemi che venivano giustamente
sollevati per prevedere quale doveva essere il personale che
accederà a questo Centro: i limiti di età, l'organizzazione del
lavoro. Il regolamento è stato studiato dall'équipe di zona in
collaborazione con gli operatori che già lavorano in questo
Centro.
Voglio solo fare alcune precisazioni. Chiaramente il problema
non può essere risolto a colpi di proclami o a colpi di ordini del
giorno. E' un problema estremamente complesso che può vedere la sua
soluzione solo se organicamente si sviluppa un piano, piano che ha
già trovato il suo punto di appoggio nella legge approvata dal
Consiglio e che, come ho dimostrato, sta trovando la sua
applicazione puntuale per quello che è nelle possibilità
attuali.
Per il resto, ricordo che anche le altre regioni, per non andar
tanto distante la regione Piemonte, nel loro piano hanno
predisposto un piano di reinserimento che riguarda la tutela della
salute mentale, che ho qui presente, e che prevede un organico che
da parte nostra, rispetto a quelli che sono gli standards della
regione Piemonte, sarebbe già sufficiente e quasi eccedente
rispetto al programma dei medici.
In Piemonte si prevede un organico a livello di medici,
psicologi e infermieri; noi non abbiamo naturalmente gli infermieri
psichiatrici da riqualificare non avendo gli ex manicomi, quindi
non abbiamo nemmeno la possibilità di riciclare questo personale,
mentre in Piemonte hanno trasformato queste strutture in strutture
aperte.
Non penso di entrare in polemica alcuna dicendo che l'attuazione
del piano previsto dalla legge può essere dimostrato con gli
elementi che ho illustrato in precedenza. Chiaramente in questo
campo non si fanno miracoli, soprattutto perché non si tratta solo
di strutture di personale ma si tratta di cambiare una determinata
mentalità, un determinato modo di avvicinarsi a questo tipo di
patologia.
E' lo stesso discorso dell'handicap nel senso più lato, questo
sarà un handicap mentale, ma è lo stesso esatto problema. Non
possiamo scindere una determinata patologia in mille problemi
diversi.
Qui si tratta di prendere in considerazione che ci sono
determinati fattori. E' sperabile che risolvendo certi problemi,
anche a carattere sociale, si possano eliminare quelle che sono le
cause che portano a questo tipo di scompensi.
Rinnovo l'impegno della Giunta a risolvere e portare avanti la
soluzione dei problemi che con varie leggi già sono stati
esaminati.
Per il resto ritengo che il reparto, come è organizzato, possa
dare adeguata soluzione ad alcuni problemi. Chiaramente il reparto
non ha la presunzione di risolvere problemi di lunga degenza. Se
troverà attuazione, la nuova legge cambierà sostanzialmente
l'impostazione precedente e amplierà molto i locali precedentemente
destinati per questo tipo di attività.
Quindi, non penso di poter accettare le affermazioni che sono
contenute in questo volantino, come non ho difficoltà a ritenere
che tutti quelli che si adoperano per cercare di far capire in che
termini ci si può avvicinare a questo problema svolgano un'azione
encomiabile.
Ritengo che chi ha l'occasione di avvicinarsi a questi
drammatici problemi possa capire come non sempre la soluzione, che
a livello teorico può sembrare ideale, poi a livello pratico trova
pronta attuazione, perché anche le dimissioni protette sappiamo
quante e quali difficoltà abbiano trovato.
Spero che con questo possa essere chiarita la posizione del
Consiglio e penso di poter accettare quello che è l'invito a
presentare un piano entro due mesi e che in parte ho già
illustrato, perché già si sta operando in questa direzione e
riteniamo di dover continuare.
PRESIDENTE
: Ci sono altri che intendono prendere la
parola?
Allora, è stato presentato un emendamento sostitutivo. Faccio
presente che prima della parola "impegna" sia nel testo presentato
dal collega Carlassare, sia nell'emendamento sostitutivo, bisogna
aggiungere "il Consiglio regionale".
Poi c'è il testo Carlassare e il testo Nebbia e De Grandis.
Giunti a questo punto penso sia da mettere in discussione
l'emendamento.
La parola all'Assessore alla Sanità ed Assistenza Sociale
Rollandin; ne ha facoltà.
ROLLANDIN - (UV):
Per un chiarimento sull'emendamento
presentato. Penso che la cosa sia accettabile; nella mozione il
discorso del "constatato", anche se a denti stretti, può anche
starmi bene. Ci sarebbe molto da eccepire su questa affermazione
molto pomposa, ma l'aggettivo "verificato" dove essere tolto,
perché quelle "storture", ripeto, saranno storture mentali di
qualcuno, ma non sono storture né dell'U.S.L. né
dell'Assessorato.
PRESIDENTE
: Prima di dare la parola al Consigliere
Carlassare, voglio chiarire che stiamo discutendo, per quanto è
stato detto dall'Assessore, un'ipotesi di mozione concordata.
Questa potrebbe essere costituita dal testo presentato dal collega
Carassare con l'eliminazione del secondo comma e con la aggiunta
(questo lo dico io per la forma) delle parole "il Consiglio
regionale impegna" con la parte sostitutiva proposta dai
Consiglieri De Grandis e Nebbia.
Questo sarebbe il testo su cui mi sembra possa esserci un certo
accordo.
La parola al Consigliere Carlassare; ne ha facoltà.
CARLASSARE - (Dem. Prol. - Nuova Sin. ):
C'è una serie di
affermazioni che mi sento di dover respingere. Qui non c'è nessuno
che strumentalizza, perché mi pare che il problema esista e se c'è
qualcuno che dà delle soluzioni teoriche, questo è l'Assessore che
continua a proporci delle cose che sarebbe bello fossero realizzate
e funzionanti e invece non lo sono.
Stando alle cose dette dall'Assessore, noi dovremmo andare dalle
persone che hanno questo problema e dovremmo dire loro: "No guarda,
tu il problema non ce l'hai, hai tutta l'assistenza di questo
mondo". Il che non è vero!
Io ritengo che il senso della mozione che ho presentato possa
essere modificato solo in un senso, ossia aggiungendo ai due punti
presenti nella mozione l'emendamento presentato dal PSI e dal PRI.
Diversamente non mi sento di ritirare la mozione così come è stata
formulata, e chiedo di andare alla votazione così come è.
PRESIDENTE
: Colleghi Consiglieri, chiedo la vostra
collaborazione. Noi, di solito, votiamo i dispositivi. Mi sembra
che se l'emendamento soppressivo chiesto dall'Assessore è
formalizzato, non c'è altra soluzione che prendere la mozione
originale e apportare, con le votazioni, gli emendamenti che sono
presentati dai vari Consiglieri, anche quelli che non riguardano,
visto che non c'è un accordo, la parte dispositiva.
Il Consiglio concorda nell'interpretazione del Regolamento? Mi
sembra che sia la cosa più normale. Ci sono degli emendamenti, sia
per la parte descrittiva, sia per la parte dispositiva. Sono
emendamenti soppressivi, o sostitutivi. Io li porterei
all'approvazione del Consiglio.
Il Consiglio è sovrano con la votazione.
Cominciamo con la proposta di sopprimere il "verificato che
continuano a manifestarsi ritardi e storture nell'intervento
dell'U.S.L. e dell'Assessorato regionale alla Sanità".
Metto in approvazione l'emendamento soppressivo di questo
secondo comma che vi ho letto.
ESITO DELLA VOTAZIONE
Presenti: 27; votanti: 19; astenuti: 8 (Bajocco, Carral, Cout,
Dolchi, Mafrica, Minuzzo, Péaquin, Tonino); favorevoli: 18;
contrari: 1
L'emendamento soppressivo è approvato.
Arriviamo alle parole: "il Consiglio regionale". Credo che su
questo non ci siano dubbi, è indiscusso che questo va inserito,
quindi la Presidenza si arroga il diritto di imporlo.
La parola all'Assessore alla Sanità ed Assistenza Sociale
Rollandin; ne ha facoltà.
ROLLANDIN - (UV):
Solo una precisazione. Nel deliberato
proposto su cui concordiamo "impegna a presentare (...) un piano di
intervento regionale nel settore (...) in applicazione della legge
180": è chiaro, al momento della pubblicazione di questa legge di
cui dicevamo. Solo per intenderci, che si tenga conto anche dei
dettagli.
PRESIDENTE
: Arriviamo alla parte del dispositivo. C'è un
emendamento che è sostitutivo e che riguarda il dispositivo, cioè
"impegna l'Assessore alla Sanità" ecc., con l'aggiunta "e
successive modificazioni."
ESITO DELLA VOTAZIONE
Presenti: 26;
votanti: 19;
astenuti: 7 (Bajocco, Carral, Cout, Dolchi, Mafrica, Péaquin,
Tonino);
favorevoli: 18;
contrari: 1
Il Consiglio approva l'emendamento sostitutivo della fase
deliberativa.
Colleghi Consiglieri, la mozione è stata emendata. La metto in
approvazione con gli emendamenti che ha subito, anche perché mi
viene fatto notare che sul primo comma non si è votato. Il secondo
comma è stato soppresso; il dispositivo è stato sostituito, per cui
la mozione adesso ha assunto una caratteristica diversa.
Metto in approvazione il testo emendato.
La parola al Consigliere Péaquin per la dichiarazione di voto;
ne ha facoltà.
PEAQUIN - (PCI):
Una dichiarazione di voto e una risposta
a quanto affermato dall'Assessore nell'interpellanza.
Io credo che esista ancora una notevole confusione, perché dalle
risposte dell'Assessore, su alcuni punti dell'interpellanza, non
sono emerse con chiarezza le scelte della Giunta.
Per esempio, si chiedeva: cosa prevedono i progetti dei vari
distretti?
E' stato fatto un elenco relativo ai progetti, dove questi sono
stati fatti? Risulta anche un'illustrazione sommaria, però risulta
che alcuni distretti non hanno ancora espresso la volontà di
intervenire verso le persone malate di mente. Io vorrei sapere se è
vero, o non è vero? Questo dalle risposte non l'ho sentito.
Per quanto riguarda il primo punto: quali sono gli ambulatori
che funzionano in valle? Con quali servizi e con quali orari? E'
stato detto che il servizio funziona a Pont-Saint-Martin, a Verrès,
Châtilon, Aosta e La-Thuile. Domattina vorrei farmi visitare: sono
curioso, non so a che ora andare.
Poi, non riesco a capire il perché delle risposte date alla
mozione del Consigliere Carlassare, quando si fa la sintesi delle
richieste fatte dall'ULCES, l'Assessore ha risposto cercando di
chiarire che tutte queste cose si stanno facendo. Però non riesco
capire che senso ha approvare l'emendamento presentato dal PSI e
dal PRI dove si dice di predisporre "entro due mesi un piano di
intervento regionale (...) in applicazione della 180 e della
18.
Se tutte queste cose sono fatte, il piano sarà già predisposto!
Il fatto è che ci sono degli interventi sul territorio molto
sporadici anche per le difficoltà che ci sono di personale, di
personale medico e paramedico.
Per finire, mi pare di poter dire con molta chiarezza che forse
l'Assessore nella sua testa ha un'idea di cosa vuol fare, ma i
cittadini che devono usufruire del servizio non hanno ancora la
possibilità di sapere in modo chiaro dove possono rivolgersi.
Per quanto riguarda la nostra dichiarazione di voto sulla
mozione presentata, noi preferivamo a mozione presentata dal
Consigliere Carlassare, ma visto che a forza di emendamenti è stata
resa inutilizzabile, votiamo a favore della mozione presentata dal
PSI e dal PRI.
PRESIDENTE
: La parola al Consigliere Carlassare per
dichiarazione di voto.
CARLASSARE - (Dem. Prol. - Nuova Sin. ):
Il discorso mi
pare sia questo: si risponde a delle richieste di realizzazione
immediata di un intervento con tanto bei pezzi di carta e, mi pare,
che quando si para di strutture s'intendano i muri, mentre il
problema principe per affrontare correttamente un problema come
quello che stiamo discutendo è quello di parlare e di aver ben
chiaro in mente che si tratta di strutture come servizi.
Quindi, si tratta soprattutto di formare uomini e donne che
abbiano a capacità di un approccio corretto con il sistema; per cui
il discorso non è tanto quello degli ambulatori, quanto, invece,
soprattutto un discorso di uomini, di operatori, di persone, del
tessuto sociale che sia in grado di affrontare questa
problematica.
Io voterò contro, anche se potrà sembrare un assurdo a questo
punto votare contro la mia mozione, però mi pare che il senso della
mozione che ho presentato fosse quello di dare immediata attuazione
ad alcune misure, anche se minime, anche se ridotte, che andassero
incontro alla risoluzione di problemi che sono riconosciuti da
tutti.
Questa mozione teoricamente non mi vede contrario, però, nel
caso specifico, sì. Si chiede di presentare un piano e non si
chiede, invece, di relazionare con precisione su quelle piccole
cose che bisogna cominciare ad attuare concretamente se si vuole
veramente affrontare il problema della salute mentale, non con dei
piani, non con la teoria e neanche con dei grossi investimenti in
strutture che saranno belle, lucide e piene di servizi igienici, ma
che non affrontano assolutamente il problema che questa gente si
trova a dover vivere pesantemente tutti i giorni.
PRESIDENTE
: Metto in approvazione, per alzata di mano, la
mozione come è stata emendata con le precedenti votazioni sugli
emendamenti.
Do lettura della mozione emendata:
MOZIONE
CONSTATATO che l'Unione per la Lotta contro l'Emarginazione
Sociale (ULCES) continua, con sempre maggiore insistenza, a
denunciare pubblicamente la drammatica situazione vissuta da tutti
coloro che sono toccati, direttamente o come familiari o parenti,
dal, grave problema della
"malattia
di mente";
IL CONSIGLIO REGIONALE
IMPEGNA
l'Assessore alla Sanità a presentare, entro due mesi, al
Consiglio un piano di intervento regionale nel settore della salute
mentale, in applicazione delle leggi n. 180 e n. 833 e successive
modificazioni, nonché della l.r. 23 marzo 1981, n. 18 e tenendo in
considerazione le richieste in proposito avanzate dall'Unione per
la Lotta contro l'Emarginazione Sociale - (ULCES) il 26 aprile
scorso.
ESITO DELLA VOTAZIONE
Presenti e votanti: 27; favorevoli: 26; contrari: 1
Il Consiglio approva.
I lavori sono sospesi e riprenderanno domattina alle ore
9,30.
La seduta è sospesa.
La seduta termina alle ore venti e minuti trentadue.
