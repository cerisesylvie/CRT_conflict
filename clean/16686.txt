Classificazione
ASSISTENZA SOCIALE
Invalidi civili


Resoconto integrale del dibattito dell'aula
Oggetto del Consiglio n. 3118 del 9 aprile 1998 - Resoconto
SEDUTA ANTIMERIDIANA DEL 10 APRILE 1998
OGGETTO N. 3118/X Disegno di legge: "Modificazioni alla legge
regionale 7 luglio 1995, n. 22 (Norme in materia di invalidi
civili, ciechi civili e sordomuti), come modificata dalla legge
regionale 10 luglio 1996, n. 14".
Articolo 1 (Modificazioni all'articolo 6)
1. Il comma 1 dell'articolo 6 della legge regionale 7 luglio
1995, n. 22 (Norme in materia di invalidi civili, ciechi civili e
sordomuti), come modificato dall'articolo 2 della legge regionale
10 luglio 1996, n. 14, è sostituito dal seguente:
"1. Ai membri delle commissioni di cui all'articolo 4 è
corrisposto un gettone di presenza per ogni giornata di seduta ed
un compenso per ogni soggetto visitato pari al settantacinque per
cento del compenso spettante al Presidente delle commissioni
stesse, che è determinato in lire 126.800 lorde per giornata di
seduta ed in lire 12.680 lorde per soggetto visitato. I suddetti
importi possono essere adeguati annualmente con provvedimento della
Giunta regionale in misura non superiore alla variazione
percentuale verificatasi negli indici dei prezzi al consumo per le
famiglie di operai ed impiegati rilevata dall'ISTAT nel periodo
gennaio/dicembre dell'anno precedente."
Articolo 2 (Variazioni di bilancio)
1. Per il funzionamento delle commissioni di cui all'articolo 1
è autorizzata la spesa di lire 200.000.000 annue.
2. Alla copertura degli oneri si provvede mediante utilizzo
della somma di lire 150.000.000 annue già iscritta al capitolo
60955 (Spese per il funzionamento delle commissioni mediche
incaricate dell'accertamento sanitario degli stati d'invalidità)
del bilancio di previsione della Regione per l'anno 1998 e per il
triennio 1998/2000.
3. Alla copertura della maggiore spesa si provvede mediante
prelievo della somma di lire 50.000.000 dal capitolo 61600 del
bilancio di previsione della Regione per l'anno 1998 e per il
triennio 1998/2000.
4. Alla parte spesa del bilancio di previsione della Regione per
gli anni 1998, 1999 e 2000 sono apportate, per ciascun anno, le
seguenti variazioni in termini di competenza e, limitatamente
all'anno 1998, anche di cassa:
a) in diminuzione:
cap. 61600 "Spese per la costruzione e ristrutturazione di
presidi residenziali socio-assistenziali"
lire 50.000.000;
b) in aumento:
cap. 60955 "Spese per il funzionamento delle commissioni mediche
incaricate dell'accertamento sanitario degli stati
d'invalidità"
lire 50.000.000.
Articolo 3 (Dichiarazione d'urgenza)
1. La presente legge è dichiarata urgente ai sensi dell'articolo
31, comma terzo, dello Statuto speciale per la Valle d'Aosta ed
entrerà in vigore il giorno successivo a quello della sua
pubblicazione nel Bollettino ufficiale della Regione.
Président La parole au rapporteur, Conseiller Rini.
Rini (UV) I Presidenti delle Commissioni previste con legge
regionale 10 luglio 1996 n. 14 percepiscono attualmente un compenso
doppio rispetto agli altri componenti che fanno parte della
Commissione. Gli altri medici hanno a più riprese chiesto
l'adeguamento dei loro compensi. Ora, valutato anche l'impegno
professionale degli interessati e valutate le motivazioni delle
loro richieste, si è ritenuto di adeguare gli onorari elevandoli al
75 percento del gettone spettante ai Presidenti. Nel contempo si è
ritenuto di aggiornare i compensi iniziali in base all'indice
ISTAT.
In definitiva, con l'approvazione di questo disegno di legge, i
Presidenti di Commissione percepiranno 126.800 lire lorde per ogni
giornata di seduta e un compenso di 12.680 lire per ogni soggetto
visitato, mentre per gli altri componenti l'importo sarà di 95.100
lire lorde per ogni seduta e di 9.510 lire per ogni visita.
Président La discussion générale est ouverte. On passe à
l'examen de la loi. La parole au Conseiller Lanièce.
Lanièce (Aut) Solo per dichiarare l'astensione del Gruppo
Autonomista su questa legge, non tanto per il contenuto, in quanto
si tratta di adeguare il gettone di presenza, ma perché si è persa
un'altra occasione per intervenire meglio su questa legge, come già
avevo sostenuto nel novembre scorso con un'interpellanza. In
effetti questa legge, "Norme in materia di invalidi civili, ciechi
civili e sordomuti", non prevede al suo interno la possibilità di
una commissione di II grado che possa esaminare i ricorsi di
persone che sono state giudicate non invalide nella Commissione di
I grado. Già allora avevo chiesto all'Assessore di verificare con
gli uffici la possibilità di costituire questa Commissione, ma
l'Assessore mi aveva fatto presente che c'erano delle difficoltà
per reperire il medico legale. Speravo che, visto che era
necessario portare una modifica a questa legge per questioni
finanziarie, si sarebbe potuto analizzare questo problema sollevato
dall'Associazione nazionale mutilati e invalidi civili, un problema
molto più significante che aumentare il gettone di presenza ai
medici componenti le Commissioni.
Questo è un rammarico anche perché l'Assessore, rispondendo alla
mia interpellanza nel novembre scorso, aveva detto che avrebbe
verificato la possibilità perché c'era un problema esclusivamente
legato al medico legale. Se il medico legale non è reperibile anche
fuori Valle, si può mantenere quello già esistente e cambiare gli
altri due medici che costituiscono la Commissione in modo da dare
almeno la parvenza di maggiore trasparenza anche agli invalidi che
ricorrono, visto che adesso i ricorsi vengono giudicati dalla
stessa commissione che li giudica in prima istanza ed è impensabile
che una commissione che giudica negativamente un soggetto dopo tre
mesi si rimangia quello che ha appena detto tre mesi prima.
Ritenevo quindi che fosse il caso, visto che è stata apportata
questa modifica, di emendare in questa direzione.
Mi auguro che almeno nella prossima legislatura si possa
addivenire a questa modifica tanto richiesta dall'Associazione
nazionale mutilati e invalidi civili. Si tratta di una richiesta,
quella di costituire una Commissione che valuti i ricorsi in
seconda istanza, più che legittima e necessaria per una maggiore
trasparenza.
Président On vote l'article 1er:
Présents: 25
Votants et favorables: 23
Abstenus: 2 (Dujany, Lanièce)
Président On vote l'article 2:
Présents: 25
Votants et favorables: 23
Abstenus: 2 (Dujany, Lanièce)
Président On vote l'article 3:
Présents: 25
Votants et favorables: 23
Abstenus: 2 (Dujany, Lanièce)
Président On vote la loi dans son ensemble:
Présents: 25
Votants et favorables: 23
Abstenus: 2 (Dujany, Lanièce)
Le Conseil approuve.
Président Avec cette votation les travaux sont terminés. Le
Conseil est convoqué pour aujourd'hui à 16 heures.
