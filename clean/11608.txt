Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 4157 del 28 gennaio 1993 - Resoconto
OGGETTO N. 4157/IX Concessione di un primo finanziamento al
Centro Educazione Adulti di Aosta per le spese di gestione di corsi
sperimentali di scuola media per lavoratori e di corsi monografici
nell'anno scolastico 1992/1993.
Presidente
Do lettura del testo della delibera:
Deliberazione Il Consiglio regionale
Delibera
1) di approvare la concessione di un primo finanziamento a
favore del Comitato Sindacale Unitario di Aosta di Lire 15.000.000
(quindicimilioni) per il funzionamento dei corsi sperimentali di
scuola media per lavoratori, funzionanti in Valle d'Aosta per
l'anno scolastico 1992/93 e di Lire 20.000.000 (ventimilioni) per
lo svolgimento dei corsi monografici per lavoratori per l'anno
scolastico 1992/93;
2) di approvare e di impegnare la spesa complessiva di Lire
35.000.000 (trentacinquemilioni) con imputazione al capitolo 56660
del bilancio di previsione della Regione per l'anno 1993
("Contributi per la gestione e il funzionamento di altre iniziative
scolastiche ivi compresi i corsi per lavoratori e studenti
lavoratori") ordinando l'emissione del relativo mandato di
pagamento con le modalità di cui all'articolo 59 della legge
regionale 27 dicembre 1989, n. 90;
3) di rinviare a successivo provvedimento deliberativo
l'eventuale concessione di ulteriore finanziamento, al termine
dell'anno scolastico, su presentazione di dettagliato documentato
rendiconto delle spese sostenute all'Assessorato della Pubblica
Istruzione.
Presidente
Ha chiesto di parlare il Consigliere
Gremmo.
Gremmo (UAP)
Nella proposta di deliberazione
vengono messe insieme due questioni diverse: una riguarda i corsi
sperimentali di scuola media, l'altra riguarda la questione dei
corsi monografici per lavoratori. Quello che volevo sapere subito
dall'Assessore è: qual è l'argomento, cioè cosa concernono questi
corsi monografici.
La seconda questione è il corso che si svolge presso la Casa
Circondariale...
Presidente
Chiederei al Consigliere Gremmo di
sospendere un attimo il suo intervento, in quanto l'Assessore non è
presente. Quindi rinviamo il punto a quando l'Assessore sarà
presente.
Gremmo (UAP)
Avevo chiesto un chiarimento molto
semplice. Nella stessa deliberazione ci si occupa sia dei corsi per
la terza media, sia di corsi monografici per lavoratori.
Volevo capire di cosa trattavano questi corsi monografici, cioè
qual è l'argomento e qual è l'utilità di questi.
Come seconda cosa, vorrei sapere se il corso previsto presso la
Casa Circondariale concerne le guardie o chi, qual è l'argomento e
se è uno di quelli che riguardano il diploma di terza media, perché
lì credo non sia il problema.
Presidente
Ha chiesto di parlare l'Assessore alla
Pubblica Istruzione Faval, ne ha facoltà.
Faval (UV)
Avant tout je m'excuse avec tout le
Conseil, j'ai été appelé dans le bureau et j'ai dû m'absenter un
instant.
En ce qui concerne les 150 heures, M. Gremmo sait très bien
qu'il s'agit de permettre d'atteindre le diplôme de la troisième
classe moyenne. Les cours monographiques ce sont des cours à thème,
qui sont décidés directement; il faut comprendre que tout ceci est
géré directement par les syndicats, qui choisissent en fonction des
exigences des travailleurs les thèmes à suivre pendant l'année. Il
y a par exemple le domaine du bâtiment, le domaine de
l'économie...
(Interviene il Consigliere Gremmo, senza microfono)
Faval (UV)
Cela je ne crois pas. En ce qui
concerne les prisons, il s'agit du diplôme pour la troisième classe
moyenne et ce sont des cours pour les gens en détention.
Il est important qu'il y ait cette possibilité à l'intérieur des
prisons, de faire suivre des cours à ceux qui sont dans ces
conditions pour chercher de les récupérer. Il s'agit d'une action
positive, qu'il faut sûrement continuer à soutenir.
Presidente
Ha chiesto di parlare il Consigliere
Gremmo.
Gremmo (UAP)
Quanto al corso per i detenuti, è per
la terza media, figuriamoci, è correttissimo.
Avevo fatto una volta domanda per fare il maestro carcerario,
siccome per fare il maestro delle carceri ci vuole il gradimento
della direzione, ero andato alla direzione e questa aveva negato il
gradimento; quindi la buona volontà di favorire i miei fratelli
ristretti, tenendo presente che nella vita può capitare a tutti
quanto è loro capitato, non manca. Quindi se è un corso per il
diploma di terza media non ci sono problemi.
Le perplessità voglio manifestarle ad alta voce per quanto
riguarda questi pretesi corsi monografici.
Voglio richiamare l'attenzione del Consiglio su questo, perché
lo stesso Assessore firma una cambiale in bianco alle
Organizzazioni Sindacali (con tutta la stima che altri hanno per le
Organizzazioni Sindacali) per dei corsi che hanno una valenza molto
politica, perché l'economia si può raccontare in tante maniere.
Uno dei più grandi economisti che si conosce era Carlo Marx, che
notoriamente viveva della elemosina di un suo amico perché non
riusciva neanche a fare economia delle sue finanze, quindi
l'economia è una scienza esatta fino ad un certo punto.
Non sono mica d'accordo che la Regione vada a dare una carta
bianca alle Organizzazioni Sindacali. sul contenuto di corsi di cui
non si conoscono le valenze, di cui non si conosce l'utilizzazione,
di cui non si conosce il senso; pertanto in questa direzione
manifesto molta perplessità, anche perché era già successo ed ho
già visto che tipi di corsi vengono fatti.
Inoltre stiamo anche attenti perché con la scusa dei lavoratori,
va bene, questa volta non so fino a che punto, ma bisogna stare
attenti che non si butti dentro poi... perché sono tutti
lavoratori, chiunque arriva è un lavoratore...
Sono profondamente contrario al fatto che si siano messi nella
stessa deliberazione i corsi per la terza media, che hanno un senso
e sono utili, per cui avrei stanziato anche più soldi, con dei
corsi che hanno una valenza chiaramente politica e su cui mi
permetto di manifestare molto dissenso.
Presidente
Credo che si debba ricordare che questi
corsi monografici ed i corsi per le 150 ore sono organizzati dalle
organizzazioni sindacali con l'intervento della Regione da ormai
più di venti anni.
(Interviene il Consigliere Gremmo senza microfono)
Presidente
Pongo in votazione la delibera in
oggetto.
Esito della votazione:
Presenti: 27
Votanti: 27
Favorevoli: 26
Contrario: 1
Il Consiglio approva
