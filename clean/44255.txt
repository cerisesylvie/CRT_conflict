Classificazione
ENERGIA
Risparmio energetico e fonti alternative



Oggetto del Consiglio n. 1314 del 23 febbraio 2022 - Resoconto
OGGETTO N. 1314/XVI - Interpellanza: "Iniziative volte ad
ampliare la rete di distribuzione del metano per auto sul
territorio regionale".
Bertin (Presidente) -
Punto n. 33. Illustra la
consigliera Spelgatti.
Spelgatti (LEGA VDA) -
Grazie. Attesa l'importanza di
avere sul territorio valdostano vari distributori di metano per
auto, rilevata la situazione di monopolio di fatto dell'unico
distributore in Valle e gli elevati prezzi praticati, rilevato che
la situazione costituisce un grave pregiudizio per i valdostani,
per questo interpelliamo la Giunta regionale per sapere quanti
siano i distributori di metano per auto presenti in Valle d'Aosta,
quale sia il prezzo medio praticato e quale sia invece quello
praticato nelle altre Regioni e se vi sia l'intenzione di assumere
delle iniziative volte ad ampliare la rete di distribuzione sul
territorio regionale. Grazie.
Presidente -
Risponde l'assessore Bertschy.
Bertschy (AV-VdA Unie) -
Grazie. Rispetto all'unico
quesito posto, rispondo alle richieste che ha fatto dando magari
qualche indicazione in più. In Valle d'Aosta abbiamo settantotto
impianti di distribuzione, settantadue erogano benzina e gasolio,
quattro impianti erogano benzina, gasolio e GPL, un impianto eroga
benzina, gasolio e metano, l'altro impianto eroga solo GPL. C'è un
ulteriore impianto a metano però ad uso privato della società SVAP
che lo usa esclusivamente per rifornimento di propri autobus. Le
auto a metano in Valle d'Aosta in questo momento sono quarantadue,
questi sono i dati del registro a giugno 2019, mi pare l'ultimo che
abbiamo potuto recuperare, il prezzo praticato in Valle d'Aosta da
questo distributore è dal primo gennaio di 2,22 euro al chilo. Il
prezzo medio praticato dalle altre Regioni va da 0,95 a 2,56 con
una media che è intorno agli 1,86, quindi - come dice lei - c'è
sicuramente un aumento del prezzo per queste quarantadue auto.
Detto questo, i distributori non sono pubblici, lo sappiamo tutti,
si può favorire attraverso una proposta di legge eventualmente
qualche cosa che va in questa direzione ma prima di fare queste
scelte, dobbiamo decidere in che direzione andiamo invece rispetto
a quello che abbiamo indicato qua nel 2018 nel fare la
road
mappa Fossil Fuel Free
, nel senso che abbiamo deciso di andare
nella direzione di ridurre, se possibile, l'utilizzo dei carburanti
fossili. La strategia che dobbiamo un po' capire di portare avanti
tutti insieme, deve essere una strategia chiara che ci permetta di
non avere più tentennamenti sugli investimenti che vorremmo fare,
perché al di là della distribuzione, ci sono anche politiche che
vanno messe in atto per dare sempre più e maggior valore
all'utilizzo di mezzi che vadano a ridurre l'utilizzo di questi
carburanti. È per questo che sono state finanziate nel recente
passato politiche per la sostituzione dei mezzi, in particolare per
i mezzi elettrici, ed è per quello che stiamo lanciando una
strategia la più forte possibile per il prossimo decennio che
guarda all'idrogeno sia per il trasporto pesante che per iniziative
che vadano a sostenere questo tipo di progettualità. Lo stiamo
inseguendo attraverso il piano nazionale PNRR e stiamo anche
cercando di sostenere tutto questo nella definizione dei nostri
progetti strategici, compreso il fatto che a breve discuteremo
anche del piano energetico ambientale regionale. Se sia intenzione
di favorire con delle risorse pubbliche un ulteriore distributore,
attualmente non ci sono a livello strategico programmi che ci
portano in quella direzione, soprattutto questo è contrario a
quello che abbiamo definito come progettualità sia con quanto
abbiamo deciso di fare nella risoluzione approvata in Consiglio
regionale, sia nella deliberazione di Giunta che poi abbiamo
assunto che dovrà essere discussa. Soprattutto ad oggi il costo di
un impianto che è stimato tra i 160 e i 240 mila euro, al di là dei
costi, di gestione, di allacciamento, fa venir meno in questo
momento, perché probabilmente altrimenti lo avrebbero fatto delle
iniziative private, l'intenzione di andare ad investire in questa
direzione. Noi una volta conclusa la discussione che ci sarà su
tutte le mappe da mettere in campo per raggiungere i risultati che
abbiamo definito che vogliono anticipare al 2040 gli obiettivi che
vorremmo raggiungere, eventualmente tradurremo anche questo in
iniziative che vanno in questa direzione che però, per il momento,
per quello che ci riguarda, sono contrarie ai progetti che abbiamo
definito.
Presidente -
Per la replica la consigliera Spelgatti.
Spelgatti (LEGA VDA) -
La ringrazio per la risposta.
Ovviamente quest'iniziativa esplorativa non era certamente volta a
chiedere di mettere delle risorse pubbliche per fare un
distributore, su questo non ci piove. È chiaro che di fatto c'è,
come lei mi ha confermato, un unico distributore di metano. I dati
su quante auto a metano ci fossero in Valle d'Aosta chiaramente non
erano in mio possesso, ovviamente si poteva supporre che fossero un
numero assolutamente limitato dato dal fatto che il mercato non ha
fatto sì che ci fossero altri distributori, però il dato di fatto è
che sicuramente i prezzi praticati sono molto più alti, perché poi
io ho seguito l'andamento medio, sono andata a verificare
l'andamento medio e tutti i dati confrontati visto che sono
facilmente reperibili su
Internet
, lei ha dato un dato
puntuale che fotografava una situazione di un determinato momento,
in realtà i prezzi fluttuano e le discrepanze di media sono
estremamente elevate, anche molto più elevate rispetto a quella che
lei mi ha sottolineato già solo rispetto al confine con il
Piemonte. Questo ci dovrebbe far riflettere. Il punto però è: è
chiaro che sono sempre state fatte delle scelte, tutto quello che
adesso sta accadendo a livello globale ci deve anche ogni tanto far
fermare e riflettere sul dove stiamo andando, che cosa stiamo
facendo e se le scelte sono più corrette. È ancora presto per
poterlo fare ma anche per capire in quale direzione vogliamo andare
per gli incentivi e quant'altro, sono tutte valutazioni che
dobbiamo fare, perché chiaramente ci sono tanti obiettivi da dover
tener presente, il primo è sicuramente quello di inquinare il meno
possibile, quindi nel momento in cui determinate strategie messe in
campo possono andar bene o potevano andar bene, però poi non
diventano più economicamente sostenibili, sono tutte valutazioni
che si dovranno fare. In questo momento, è presto assolutamente per
dirlo e per capire tutto quello che potrà accadere, però bisogna
tenersi pronti a fare dei ragionamenti a più ampio spettro.
Grazie.
