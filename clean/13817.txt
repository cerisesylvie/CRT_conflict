Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 307 del 24 novembre 1993 - Resoconto
OGGETTO N. 307/X - Approvazione in applicazione dell'articolo
27, I comma, della legge regionale 26 maggio 1993, n. 46, degli
obiet­tivi programmatici della Regione costituenti riferimento per
la predisposizione, l'analisi e la valutazione della relazione
previsionale e programmatica dei comuni della Valle
d'Aosta.
Deliberazione - Il Consiglio
In considerazione del fatto che l'articolo 27, primo comma,
della legge regionale 26 maggio 1993, n. 46 dispone che gli
obiettivi programmatici della Regione ? costituenti riferimento sia
per la predisposizione delle relazioni previsionali e
programmatiche da parte dei comuni, sia per l'analisi e la
valutazione delle re­lazioni stesse da parte del Presidente della
Giunta, siano sta­biliti dal Consiglio regionale;
Visto il parere formulato, in ordine alla presente proposta di
deliberazione, dall'Associazione dei Sindaci della Valle d'Aosta,
con lettera del Presidente della stessa Associazione del 6 otto­bre
1993;
Visto il parere favorevole rilasciato dal Dirigente del Servizio
Studi, programmi e progetti della Presidenza della Giunta
re­gionale, ai sensi del combinato disposto dell'articolo 72 della
legge regionale n. 3/1956 e successive modificazioni e
dell'arti­colo 21 della legge regionale n. 18/1980 e successive
modifica­zioni, in ordine alla legittimità della presente proposta
di deli­berazione;
Visto il parere della I e della II Commissione consiliare
per­manente;
Delibera
? di stabilire che gli obiettivi programmatici della Regione ?
costituenti rife-rimento sia per la predisposizione delle relazioni
previsionali e program-matiche da parte dei comuni sia per
l'analisi e la valutazione delle relazioni stesse da parte dei
competenti organi regionali ? siano i seguenti:
1) adeguare le dotazioni infrastrutturali esistenti (opere a
rete e puntuali) ai bisogni, prevedibili per il medio periodo,
delle po­polazioni, assegnando priorità all'ultimazione delle opere
già iniziate e/o alle opere destinate a soddisfare i bisogni
primari delle popolazioni e/o alle opere suscettibili di aumentare
l'effi­cacia di quelle già esistenti;
2) assicurare la coerenza tra opere pubbliche programmate e
indicazioni del piano paesistico territoriale regionale e degli
strumenti urbanistici comunali approvati e/o adottati;
3) adottare soluzioni progettuali:
3.1) meno costose in relazione agli obiettivi da raggiungere e
agli oneri gestionali futuri;
3.2) suscettibili di minimizzare sia il "consumo" delle risorse
ambientali sia l'impatto delle opere sull'ambiente;
3.3) che privilegiano, nel settore edilizio, il recupero e la
valo­rizzazione del patrimonio esistente;
4) assicurare la congruenza tra programmi di investimento e
risorse all'uopo disponibili in relazione ai tempi tecnici di
ese­cuzione delle opere;
5) privilegiare la manutenzione ordinaria e straordinaria delle
opere pubbliche esistenti rispetto alla realizzazione di nuovi
investimenti;
6) assicurare l'equilibrio tra entrate e spese correnti,
includen­do nel computo di queste ultime anche quelle indotte dagli
oneri gestionali conseguenti ai nuovi investimenti
programma­ti.
? di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 1, lettera b) del decreto legislativo 13
febbraio 1993, n. 40.
Presidente -
Pongo in votazione la delibera in
oggetto.
Esito della votazione
Presenti, votanti e favorevoli: 24
Il Consiglio approva all'unanimità
