Classificazione
CONSIGLIO REGIONALE
Costituzione e funzionamento degli organi consiliari



Oggetto del Consiglio n. 3366 del 5 marzo 2008 - Resoconto
OGGETTO N. 3366/XII - Modificazione del Regolamento interno
per il funzionamento del Consiglio regionale.
Articolo 1
(Modificazione all'articolo 3)
1. La lettera d) del comma 4 dell'articolo 3 è sostituita
dalla seguente:
"d) all'elezione del Presidente della Regione e degli
Assessori;".
Articolo 2
(Modificazioni all'articolo 4)
1. I commi 3 e 4 dell'articolo 4 sono abrogati.
Articolo 3
(Sostituzione dell'articolo 5)
1. L'articolo 5 è sostituito dal seguente:
"Articolo 5
(Verifica delle cause di ineleggibilità e di
incompatibilità)
1. Per la verifica delle cause di ineleggibilità e di
incompatibilità e per gli adempimenti conseguenti si applicano le
disposizioni regionali vigenti in materia.".
Articolo 4
(Sostituzione dell'articolo 7)
1. L'articolo 7 è sostituito dal seguente:
"Articolo 7
(Elezione del Presidente del Consiglio e dei componenti
l'Ufficio di Presidenza del Consiglio)
1. Costituita la Presidenza provvisoria e prestato
giuramento, il Consiglio elegge, fra i suoi componenti, il proprio
Presidente.
2. Per la validità dell'elezione è richiesta la presenza di
almeno due terzi dei Consiglieri assegnati. Qualora nella prima
adunanza non siano presenti i due terzi dei Consiglieri assegnati,
l'elezione è rinviata ad altra adunanza, da tenersi entro il
termine di otto giorni, nella quale si procede a nuova votazione,
purché sia presente la metà più uno dei Consiglieri
assegnati.
3. Il Presidente è eletto con votazione a scrutinio segreto,
a maggioranza assoluta dei Consiglieri assegnati.
4. Se dopo tre votazioni nessun candidato ha ottenuto la
maggioranza assoluta, si procede ad una quarta votazione nella
quale è eletto il candidato che ha ottenuto il maggior numero di
voti; a parità di voti è eletto il più anziano di età.
5. Eletto il Presidente, si procede all'elezione di due
Vicepresidenti. Per tale votazione ciascun Consigliere può scrivere
sulla propria scheda un solo nome. Sono eletti coloro che al primo
scrutinio hanno ottenuto il maggior numero di voti. A parità di
voti sono eletti i più anziani di età.
6. Dopo l'elezione dei Vicepresidenti, con le stesse modalità
stabilite per la loro elezione, si procede all'elezione di due
Segretari del Consiglio.".
Articolo 5
(Sostituzione del titolo III)
1. Il titolo III è sostituito dal seguente:
"TITOLO III
ELEZIONE DEL PRESIDENTE DELLA REGIONE E DEGLI
ASSESSORI"
Articolo 8
(Elezione del Presidente della Regione)
1. Il Presidente della Regione è eletto dal Consiglio
regionale fra i suoi componenti, subito dopo l'elezione del
Presidente del Consiglio e dell'Ufficio di presidenza.
2. Il candidato alla carica di Presidente della
Regione:
a) illustra al Consiglio regionale il programma di
governo;
b) propone il numero e l'articolazione degli
Assessorati;
c) propone i nominativi dei componenti la Giunta, indicando
tra essi il Vicepresidente.
3. L'elezione del Presidente della Regione si effettua a
scrutinio segreto a maggioranza assoluta dei consiglieri
assegnati.
Articolo 8bis
(Elezione degli Assessori regionali)
1. Dopo l'elezione del Presidente della Regione, il Consiglio
regionale, su proposta del Presidente della Regione stesso, elegge,
con un'unica votazione, gli Assessori regionali.
2. L'elezione degli Assessori si effettua a scrutinio segreto
a maggioranza assoluta dei consiglieri assegnati, apponendo sulla
scheda di votazione un segno nel rettangolo sottostante le diciture
"SI/OUI" - "NO/NON". Sono considerate nulle le schede recanti
nominativi di persone o altre indicazioni.".
Articolo 6
(Modificazione all'articolo 9)
1. Al comma 5 dell'articolo 9 le parole "nella prima adunanza
successiva" sono sostituite dalle parole "nella prima sessione o
adunanza utile".
Articolo 7
(Sostituzione dell'articolo 13)
1. L'articolo 13 è sostituito dal seguente:
"Articolo 13
(Durata in carica dell'Ufficio di Presidenza)
1. Allo scadere di ogni legislatura, l'Ufficio di Presidenza
rimane in carica per l'ordinaria amministrazione fino alla prima
adunanza del nuovo Consiglio, fatta salva l'adozione degli atti
indifferibili ed urgenti.".
Articolo 8
(Modificazioni all'articolo 38)
1. Il comma 5 dell'articolo 38 è sostituito dal
seguente:
"5. Ai fini degli adempimenti conseguenti alle ipotesi di
morte, impedimento permanente o decadenza del Presidente della
Regione, il Presidente del Consiglio stabilisce, sentita la
Conferenza dei Capigruppo, la data di convocazione e l'ordine del
giorno dei lavori del Consiglio stesso, da tenersi entro sessanta
giorni dal verificarsi delle predette ipotesi, fermo restando
l'obbligo delle convocazioni previste al primo comma del presente
articolo.".
Articolo 9
(Sostituzione dell'articolo 106)
1. L'articolo 106 è sostituito dal seguente:
"Articolo 106
(Mozioni di sfiducia alla Giunta)
1. La mozione di sfiducia costruttiva nei confronti del
Presidente della Regione, ai sensi delle disposizioni regionali
vigenti in materia, deve essere sottoscritta da almeno un terzo dei
consiglieri assegnati.
2. La mozione di sfiducia nei confronti di singoli Assessori,
ai sensi delle disposizioni regionali vigenti in materia, deve
essere sottoscritta da almeno un quinto dei consiglieri
assegnati.
3. Le mozioni, che non possono essere messe in discussione e
votate prima di tre giorni e dopo quindici giorni dalla data di
presentazione, sono approvate a maggioranza assoluta dei
consiglieri assegnati, per appello nominale.
4. La data di convocazione del Consiglio regionale per la
discussione delle mozioni è stabilita dal Presidente del Consiglio,
sentita la Conferenza dei Capigruppo, nel rispetto dei termini di
cui al comma 3.".
Articolo 10
(Sostituzione dell'articolo 112)
1. L'articolo 112 è sostituito dal seguente:
"Articolo 112
(Termine della legislatura)
1. Nei casi di scadenza naturale della legislatura al termine
del quinquennio, a decorrere dal
quarantacinquesimo giorno
antecedente la data delle elezioni, i poteri del Consiglio
regionale sono prorogati, solo per l'adozione degli atti
indifferibili ed urgenti, fino alla prima riunione del nuovo
Consiglio regionale.".
Articolo 11
(Entrata in vigore)
1. Le disposizioni di cui alla presente modificazione del
Regolamento interno per il funzionamento del Consiglio regionale si
applicano a decorrere dalle prime elezioni per il rinnovo del
Consiglio regionale successive alla data di approvazione della
stessa.
MODIFICATIONS DU RÈGLEMENT INTÉRIEUR DU CONSEIL
RÉGIONAL
Article 1
er
(Modification de l'article 3)
1. La lettre d) du quatrième alinéa de l'article 3 est
remplacée comme suit:
"d) à l'élection du Président de la Région et des
Assesseurs;".
Article 2
(Modification de l'article 4)
1. Le troisième et le quatrième alinéa de l'article 4 sont
abrogés.
Article 3
(Remplacement de l'article 5)
1. L'article 5 est remplacé comme suit:
"Article 5
(Appréciation des inéligibilités et des
incompatibilités)
1. Aux fins de l'appréciation des inéligibilités et des
incompatibilités et des formalités qui s'ensuivent, il est fait
application des dispositions régionales en vigueur en la
matière.".
Article 4
(Remplacement de l'article 7)
1. L'article 7 est remplacé comme suit:
"Article 7
(Election du Président du Conseil et des membres du
Bureau)
1. Aussitôt après la constitution de la Présidence provisoire
et la prestation de serment, le Conseil élit, en son sein, son
Président.
2. Pour la validité de l'élection, la présence de deux tiers
au moins des Conseillers statutairement prévus doit être acquise.
Si, lors de la première réunion, les deux tiers des Conseillers
statutairement prévus ne sont pas présents, l'élection est ajournée
à une autre réunion dans les huit jours qui suivent, et au cours de
laquelle l'assemblée procède à un nouveau vote, à condition que la
moitié plus un des Conseillers statutairement prévus soient
présents.
3. Le Président est élu au scrutin secret, à la majorité
absolue des Conseillers statutairement prévus.
4. Si la majorité absolue des suffrages exprimés n'a pas été
acquise aux trois premiers tours de scrutin, au quatrième tour est
élu le candidat qui a obtenu le plus grand nombre de suffrages; en
cas d'égalité de suffrages, c'est le plus âgé qui est élu.
5. Le Président élu, il est procédé à l'élection de deux
Vice-présidents. Pour cette élection, chaque Conseiller ne peut
indiquer sur son bulletin qu'un seul nom. Sont élus les Conseillers
qui, au premier tour de scrutin, obtiennent le plus grand nombre de
suffrages. En cas d'égalité de suffrages, ce sont les plus âgés qui
sont élus.
6. Après l'élection des Vice-présidents, les deux Secrétaires
du Conseil sont élus selon la même procédure.".
Article 5
(Remplacement du titre III)
1. Le titre III est remplacé comme suit:
"TITRE III
ELECTION DU PRESIDENT DE LA REGION ET DES ASSESSEURS
Article 8
(Election du Président de la Région)
1. Le Conseil régional élit le Président de la Région en son
sein, immédiatement après avoir élu le Président du Conseil et le
Bureau.
2. Le candidat aux fonctions de Président de la
Région:
a) illustre au Conseil régional le programme de
gouvernement;
b) propose le nombre et l'articulation des
Assessorats;
c) propose le nom des membres du Gouvernement et indique,
parmi ceux-ci, le Vice-président.
3. Le Président de la Région est élu au scrutin secret, à la
majorité absolue des Conseillers statutairement prévus.
Article 8 bis
(Election des Assesseurs régionaux)
1. Après l'élection du Président de la Région, le Conseil
régional élit, sur proposition dudit Président et par un seul vote,
les Assesseurs régionaux.
2. Les Assesseurs sont élus au scrutin secret, à la majorité
absolue des Conseillers statutairement prévus qui votent en cochant
le rectangle de leur choix sous l'une des mentions "SI/OUI" et
"NO/NON". Les bulletins portant des noms de personnes ou toute
autre indication sont annulés.
Article 6
(Modification de l'article 9)
1. Au cinquième alinéa de l'article 9, les mots "lors de la
première réunion suivante" sont remplacés par les mots "lors de la
première session ou réunion utile".
Article 7
(Remplacement de l'article 13)
1. L'article 13 est remplacé comme suit:
"Article 13
(Durée du mandat du Bureau)
1. À l'expiration de chaque législature, le Bureau reste en
fonction aux fins de l'expédition des affaires courantes jusqu'à la
première réunion du nouveau Conseil, sans préjudice de l'adoption
des actes inajournables et urgents.".
Article 8
(Modification de l'article 38)
1. Le cinquième alinéa de l'article 38 est remplacé comme
suit:
"5. Aux fins des procédures dérivant du décès, de
l'empêchement permanent ou de la déchéance des fonctions du
Président de la Région, le Président du Conseil établit, la
Conférence des Chefs de groupe entendue, la date de convocation et
l'ordre du jour des travaux du Conseil, qui doit se réunir dans les
soixante jours suivant la date de l'événement en cause, sans
préjudice de l'obligation des convocations prévues au premier
alinéa du présent article.".
Article 9
(Remplacement de l'article 106)
1. L'article 106 est remplacé comme suit:
"Article 106
(Motions de censure à l'égard des membres du
Gouvernement)
1. Les motions de censure constructive à l'égard du Président
de la Région, aux termes des dispositions régionales en vigueur,
doivent être signées par un tiers au moins des Conseillers
statutairement prévus.
2. Les motions de censure à l'égard d'un Assesseur, aux
termes des dispositions régionales en vigueur, doivent être signées
par un cinquième au moins des Conseillers statutairement
prévus.
3. Les motions de censure ne peuvent être discutées ni votées
avant trois jours et après quinze jours à compter de la date de
leur présentation. Elles sont votées par appel nominal et adoptées
à la majorité absolue des Conseillers statutairement
prévus.
4. La date de convocation du Conseil régional pour la
discussion des motions de censure est fixée par le Président du
Conseil, la Conférence des Chefs de groupe entendue, dans le
respect des délais visés au troisième alinéa du présent
article.".
Article 10
(Remplacement de l'article 112)
1. L'article 112 est remplacé comme suit:
"Article 112
(Fin de la législature)
1. Au cas où la législature arriverait normalement à son
terme après cinq ans, les pouvoirs du Conseil régional sont
prorogés, uniquement aux fins de l'adoption des actes inajournables
et urgents, à compter du quarante-cinquième jour précédant la date
des élections et jusqu'à la première réunion du nouveau Conseil
régional.".
Article 11
(Entrée en vigueur)
1. Les dispositions visées au présent texte modificatif du
Règlement intérieur du Conseil régional s'appliquent à compter des
premières élections pour le renouvellement du Conseil régional qui
suivent la date d'approbation de celui-ci.
Presidente
- Colleghi, le proposte di modificazione al
Regolamento interno per il funzionamento del Consiglio, approvate
dalla Commissione per il Regolamento nella riunione del 13 febbraio
scorso, oggi sono sottoposte all'esame del Consiglio. Queste
modifiche sono necessarie per adeguare il Regolamento interno alle
novità che sono state introdotte da due leggi regionali:
rispettivamente la legge n. 20/2007 in materia di disciplina delle
cause di ineleggibilità e incompatibilità con la carica di
Consigliere regionale e la legge n. 21/2007 in materia di modalità
di elezione del Presidente della Regione e degli Assessori e di
presentazione e di approvazione della mozione di sfiducia.
Più in dettaglio, viene rivisto il tema dell'incompatibilità e
dell'ineleggibilità, vengono abrogati i commi 3 e 4 dell'articolo
4, viene sostituito l'articolo 5, perché la materia ora è
disciplinata dalla legge regionale n. 20/2007, agli articoli 2 e 3;
l'articolo 7 sostituisce il titolo III relativo all'elezione del
Presidente della Regione, introduce le nuove modalità di elezione
degli Assessori, nonché l'indicazione del Vicepresidente;
l'articolo 9 adegua il Regolamento ad una delle maggiori novità
introdotte dalla legge regionale n. 21, ossia la previsione della
mozione costruttiva di sfiducia nei confronti del Presidente della
Regione; l'articolo 10 riscrive l'articolo 112, relativo al termine
della legislatura, e precisa l'estensione dei poteri del Consiglio
regionale nei 45 giorni antecedenti la data delle elezioni,
eliminando un riferimento ormai superato dalla legge costituzionale
n. 1/1972.
I restanti articoli 1, 4, 6, 7 e 8 apportano il necessario
coordinamento al testo del Regolamento conseguente all'adozione
delle modifiche introdotte.
Ricordo che, come per le novità introdotte dalle due leggi
regionali che ho citato che si applicheranno a decorrere dalle
prossime elezioni per il rinnovo del Consiglio regionale, anche le
modificazioni del Regolamento sono sottoposte oggi all'approvazione
del Consiglio ma avranno la stessa decorrenza.
Sono stati presentati due emendamenti del gruppo "CdL" e sei del
gruppo "PD". La discussione generale è aperta.
La parola al Consigliere Sandri.
Sandri (PD)
- Non è esattamente... non so cosa abbia da
ridere l'Assessore alle finanze, visto che la situazione è
disastrosa per il suo Assessorato, evidentemente avrà qualche
motivo fuori dall'Assessorato... Credo che questa modifica non sia
una cosa esclusivamente tecnica, cioè che questo Regolamento
recepisca la norma che è stata approvata lo scorso anno in merito
al sistema elettorale e alle elezioni di questo Consiglio, ma che,
come tutte le volte in cui si affronta il Regolamento interno del
Consiglio regionale, un tema molto delicato, ci si debba soffermare
con un minimo di attenzione... perché?
Perché qui è in gioco il nucleo centrale della nostra
democrazia, in quanto è proprio sui delicati equilibri del
funzionamento del Consiglio regionale che si basa il buon
funzionamento delle istituzioni valdostane, e noi abbiamo
presentato tutta una serie di emendamenti che non intervengono
sull'adattamento del Regolamento interno alle nuove leggi, ma su un
altro tema, che vogliamo porre all'attenzione di questa Assemblea e
che è il tema della presidenza dell'Assemblea.
Non è stata una scelta a nostro parere sbagliata quella di
prevedere un certo tipo di elezione per il Presidente del
Consiglio... la cerca il Presidente, collega Cesal...
Cesal
(fuori microfono)
- ... grazie, vedo che lei
sta svolgendo molto bene il suo ruolo di postino...
Sandri (PD)
- ... il postino è sempre stato un lavoro che
ho apprezzato...
Dicevo, la scelta di eleggere in una certa maniera il Presidente
del Consiglio regionale credo che sia stata giustificata negli anni
passati, ma oggi è una scelta su cui occorre fare delle
riflessioni. Questo perché svariate volte, nel periodo
istituzionale che precede la metà degli anni '90, la Presidenza del
Consiglio era abitualmente attribuita all'opposizione. Ricordo che
il compianto Giulio Dolchi, rappresentante del "PCI" in questo
Consiglio, ha svolto per parecchi anni questa funzione.
Ora la funzione di Presidente del Consiglio è diventata una di
quelle cariche che la maggioranza si spartisce, senza tener conto
del ruolo istituzionale che questa comporta, tant'è che si è
arrivati a un "plenum" istituzionale da parte dell'"Union", per cui
per un certo numero di anni si è ritrovata ad avere la Presidenza
della Giunta, la Presidenza del Consiglio regionale, e anche il
Sindaco della città capoluogo e il Presidente del Consiglio della
città capoluogo. In una Regione in cui neanche il 50% degli
elettori che hanno espresso un voto valido ha votato per questa
opzione, ci sembra un'occupazione del potere esagerata.
Noi non crediamo che ad un'occupazione del potere di questo
genere si debba contrapporre un'occupazione del potere contraria a
questo, ma che occorra identificare dei meccanismi diversi, perché
la gestione istituzionale di un'assemblea come la nostra non può
essere di una parte politica... per quanto bisogna riconoscere
all'attuale Presidente del Consiglio di averla gestita in modo
corretto e rispettoso delle opposizioni, oltre che della
maggioranza.
In questi casi credo che non ci sia nulla da inventare e si
debba fare qualche riflessione copiando quello che si fa in giro.
C'è un Paese vicino al nostro che da circa 700 anni non dichiara
nessuna guerra: la Svizzera; l'ultima guerra che ha combattuto è
stata con quel poveretto di Napoleone, che verso il 1800 ha avuto
lo schiribizzo di tentare di entrare in Svizzera, ma gli Svizzeri,
che sono un popolo piccolo ma bellicoso, nel giro di poche
settimane gli hanno spiegato che era meglio lasciar perdere.
Questo Paese, che vive una pace duratura e che non ha le croci
dei partigiani fucilati dai Nazifascisti a ogni angolo di strada,
come la nostra Regione, usa un meccanismo diverso per identificare
questo tipo di funzioni, ossia la funzione viene svolta a
rotazione. Non solo i rappresentanti vengono eletti a rotazione, ma
vengono eletti a rotazione con meccanismi per cui si sa già, oggi,
chi farà il Presidente del Gran Consiglio del Vallese, o del
Consiglio di un altro cantone, negli anni successivi. In questo
momento c'è una grossa discussione nel Canton Vallese perché,
essendo diventato più grosso il "Partito Socialista", pretende di
non avere più una volta ogni 8 anni il Presidente del Consiglio, ma
vuole averlo una volta ogni 7! Non è nella nostra mentalità
arrivare a queste questioni di precisione, di tagliare a fettine e
controllare che le dimensioni della fetta siano tutte uguali come
succede in Svizzera, noto paese precisino e non per niente patria
degli orologi. Possiamo però captare, da questo tipo di
impostazione, che la Presidenza del Consiglio regionale non deve
essere una seggiola di quelle che ci si spartisce, ma deve essere
una funzione. Proponiamo, con questi emendamenti, che non esista il
Presidente del Consiglio, ma il Consiglio regionale elegga tre
Vicepresidenti del Consiglio, che a rotazione, per 20 mesi,
svolgano le funzioni di Presidente del Consiglio regionale. Per
quale motivo?
Perché in questa maniera mettiamo in piedi una squadra, in cui è
rappresentata la maggioranza ed eventualmente partiti diversi della
maggioranza, nell'Ufficio di Presidenza, ma anche un rappresentante
della minoranza; in questo momento il Presidente del Consiglio è di
maggioranza, i due Vicepresidenti e i due Segretari sono uno di
maggioranza e uno di minoranza. Quindi avremmo una squadra di due
Segretari e tre Vicepresidenti che devono gestire insieme, poi uno
di loro svolgerà per venti mesi la funzione di Presidente. Ma credo
che questa sia una possibilità, intanto per più figure, di potersi
misurare con quel tipo di responsabilità, ma anche la possibilità
per tutti noi di percepire la Presidenza del Consiglio come un
gioco di squadra trasversale, in cui tutti si possono sentire
rappresentati.
Questa è una novità istituzionale che credo si possa mettere in
piedi, anche se non credo che passerà oggi perché non mi sembra dai
vostri sguardi che abbiate riflettuto sufficientemente su queste
necessità. Può essere che i risultati elettorali di aprile e di
maggio vi aiutino ad aumentare le vostre riflessioni in materia, ma
credo che sia una di queste questioni istituzionali molto
importanti. Noi lo proponiamo oggi come un primo momento di
valutazione e credo che si debba tener conto anche di un'altra
questione: che questo comporterebbe qualche evoluzione anche in un
senso più strutturalmente funzionale della Presidenza del
Consiglio, come organizzazione di questa struttura della Regione,
perché avendo tre Vicepresidenti del Consiglio che sono espressi da
tre forze politiche diverse, non ha più senso avere un addetto
stampa di fiducia: di fiducia di chi?, di uno, dell'altro,
dell'altro? Allora lì si capisce come la struttura dovrebbe essere
rafforzata, con la presenza di un addetto stampa che è assunto su
base concorsuale e non su base fiduciaria. Ovviamente non c'è nulla
di personale con chi svolge attualmente questa funzione, ma è un
segno che ci dovrebbe essere una struttura che funziona di per sé.
L'unico aspetto fiduciario sarebbe che il segretario particolare
cambierebbe ogni 20 mesi, perché ognuno dei tre potrebbe scegliere
il suo segretario personale, ma solo ed esclusivamente quello;
tutto il resto della struttura dovrebbe essere assunto per
concorso, così come i dirigenti e il restante personale che
attualmente è di nomina fiduciaria, o per normali canali previsti
dai contratti sindacali, e non per questioni fiduciarie. Questo
darebbe alla struttura una forza, una capacità, una credibilità
superiore a quelle che ci sono oggi. Il che non vuol dire che oggi
le persone che occupano questi spazi non ne abbiano la capacità, ma
è proprio per il tipo di funzione, perché allora rappresenterebbero
non un rapporto fiduciario con il politico del momento, ma un
rapporto istituzionale con l'Amministrazione regionale, che
rafforzerebbe la posizione di tutti.
Credo che queste siano riflessioni su cui bisognerà fare
attenzione: è una proposta devastante, per certi aspetti, rispetto
alle situazioni che abbiamo attualmente, però è uno stimolo per
rendersi conto che come è gestita oggi questa cosa non
funziona.
Ci sarebbe però anche un'altra soluzione, quella di tornare ai
bei tempi andati, cioè quando i partiti politici erano così capaci
di capire che situazione c'era dal punto di vista istituzionale,
per cui sapevano fare anche scelte coraggiose, per esempio quella
di dare la presidenza del Consiglio a un partito di
opposizione.
Delle due l'una: o i partiti riprendono la capacità di saper
fare politica in modo intelligente oppure le istituzioni devono
mettere dei meccanismi di garanzia, ma rimanere in questa
situazione non è possibile.
Se "l'Union Valdôtaine" è nelle condizioni, dopo le elezioni, di
dimostrare di avere questa capacità, credo che non avremmo neanche
più bisogno di questo tipo di emendamenti; certo che se di nuovo i
partiti considereranno la poltrona di Presidente del Consiglio come
una delle tante da suddividersi fra i partiti di maggioranza,
questi emendamenti qualcuno del nostro gruppo li ripresenterà anche
nella prossima legislatura.
Presidente
- Se non vi sono altri interventi, dichiaro
chiusa la discussione generale. Si passa all'esame dell'articolato.
All'articolo 1 vi sono gli emendamenti n. 1 e n. 2 del gruppo
"PD".
Pongo in votazione l'emendamento n. 1, che recita:
Emendamento
Prima del comma 1 inserire il seguente:
"01. La lettera b) del comma 4 dell'articolo 3 è sostituita
con la seguente:
"b) all'elezione dei tre Vicepresidenti;".".
Consiglieri presenti: 28
Votanti: 23
Favorevoli: 3
Contrari: 20
Astenuti: 5 (Ferraris, Fiou, Frassy, Ottoz, Tibaldi)
Il Consiglio non approva.
Presidente
- Pongo in votazione l'emendamento n. 2 del
gruppo "PD", che recita:
Emendamento
Prima del comma 1 inserire il seguente:
"02. La lettera c) del comma 4 dell'articolo 3 è sostituita
con la seguente:
"c) all'elezione dei due Segretari del Consiglio;".".
Consiglieri presenti: 30
Votanti: 25
Favorevoli: 3
Contrari: 22
Astenuti: 5 (Ferraris, Fiou, Frassy, Ottoz, Tibaldi)
Il Consiglio non approva.
Presidente
- La parola al Consigliere Frassy
sull'articolo 1.
Frassy (CdL)
- Sulle modifiche al Regolamento consiliare
annunciamo il voto favorevole del nostro gruppo, nel presupposto
che queste modifiche daranno pratica applicazione a quella
modificazione legislativa della legge sull'ineleggibilità e
incompatibilità, legge che abbiamo votato e che, come gruppo,
abbiamo contribuito a scrivere nelle sue parti essenziali. Di
conseguenza le modifiche che sono proposte in questo atto sono il
recepimento di quei principi.
Presidente
- Pongo in votazione l'articolo 1:
Consiglieri presenti: 28
Votanti e favorevoli: 25
Astenuti: 3 (Bortot, Fontana Carmela, Squarzino Secondina)
Il Consiglio approva.
Presidente
- Pongo in votazione l'articolo 2:
Consiglieri presenti: 28
Votanti e favorevoli: 25
Astenuti: 3 (Bortot, Fontana Carmela, Squarzino Secondina)
Il Consiglio approva.
Presidente
- Pongo in votazione l'articolo 3:
Consiglieri presenti: 28
Votanti e favorevoli: 25
Astenuti: 3 (Bortot, Fontana Carmela, Squarzino Secondina)
Il Consiglio approva.
Presidente
- All'articolo 4 vi sono gli emendamenti n. 3,
n. 4, n. 5 e n. 6 del gruppo "PD".
Pongo in votazione l'emendamento n. 3, che recita:
Emendamento
Al comma 1 dell'articolo 7 le parole "il proprio Presidente"
sono sostituite con le parole:
"tre Vicepresidenti che svolgono, a turno di venti mesi, il
ruolo di Presidente dell'Assemblea.".
Consiglieri presenti: 31
Votanti: 26
Favorevoli: 4
Contrari: 22
Astenuti: 5 (Ferraris, Fiou, Frassy, Ottoz, Tibaldi)
Il Consiglio non approva.
Presidente
- Pongo in votazione l'emendamento n. 4 del
gruppo "PD", che recita:
Emendamento
Al comma 2 dell'articolo 7 dopo le parole "Per la validità
dell'elezione" sono aggiunte le parole: "di cui al comma
1".
Consiglieri presenti: 31
Votanti: 26
Favorevoli: 4
Contrari: 22
Astenuti: 5 (Ferraris, Fiou, Frassy, Ottoz, Tibaldi)
Il Consiglio non approva.
Presidente
-Pongo in votazione l'emendamento n. 5 del
gruppo "PD", che recita:
Emendamento
Il comma 3 dell'articolo 7 è sostituito con il
seguente:
"3. I tre Vicepresidenti sono eletti con votazione a
scrutinio segreto, a maggioranza assoluta dei Consiglieri in
carica.".
Consiglieri presenti: 31
Votanti: 26
Favorevoli: 4
Contrari: 22
Astenuti: 5 (Ferraris, Fiou, Frassy, Ottoz, Tibaldi)
Il Consiglio non approva.
Presidente
- Pongo in votazione l'emendamento n. 6 del
gruppo "PD", che recita:
Emendamento
I commi 4 e 5 sono abrogati.
Consiglieri presenti: 31
Votanti: 26
Favorevoli: 4
Contrari: 22
Astenuti: 5 (Ferraris, Fiou, Frassy, Ottoz, Tibaldi)
Il Consiglio non approva.
Presidente
- Pongo in votazione l'articolo 4:
Consiglieri presenti, votanti e favorevoli: 31
Il Consiglio approva all'unanimità.
Presidente
- All'articolo 5 vi è l'emendamento n. 1 del
gruppo "CdL".
La parola al Consigliere Frassy.
Frassy (CdL)
- Penso che vada fatta una riflessione sulla
formulazione dell'articolo 8 bis, in particolare del comma 2, che
viene introdotto a seguito del recepimento della norma di
ineleggibilità e incompatibilità.
Andiamo a regolamentare l'elezione degli Assessori regionali;
rispetto alla prassi seguita fino alla nomina dell'ultima Giunta,
proprio per l'innovazione della nuova legge elettorale, non ci sarà
più la votazione per ogni Assessore, ma ci sarà la votazione della
squadra. Non ci sarà più la necessità di scrivere i nomi, né ci
sarà una differenziazione fra un Assessore e l'altro, nel
presupposto che la squadra è fiduciaria del Presidente della
Regione, di conseguenza deve essere votata in blocco.
Riteniamo che non ci sia motivo - ma per una questione di
applicazione delle procedure regolamentari - di inserire una
votazione a scrutinio segreto, sì, ma con scheda, considerando che
non si votano più le persone ma la squadra.
La votazione su carta in base al nostro Regolamento è la
votazione che viene fatta quando deve essere espresso il nominativo
di una persona, tanto che l'articolo 71 e l'articolo 73, che
regolamentano le modalità di votazione, dicono che le votazioni
sulle persone si effettuano a scrutinio segreto e che tali
votazioni "normalmente hanno luogo con procedimento elettronico".
Non capiamo quale sia la motivazione per la quale si voglia
introdurre un appesantimento inutile della procedura di elezione.
Nel momento in cui passa il concetto della squadra, è sufficiente
schiacciare il pulsante della votazione elettronica e con il
sistema dei tre colori si esprime il voto di astensione, contrario
o favorevole.
Non vorrei che questa modifica del Regolamento implicasse
l'evidenza politica di una debolezza, ossia del voler gestire e
controllare le espressioni delle future maggioranze. Sappiamo tutti
come si fa a controllare una votazione, sebbene segreta, attraverso
il meccanismo di un'espressione su una scheda cartacea. Ci sono
diversi modi per fare le croci, ci sono diversi modi per scrivere
"L. Caveri", ci sono diversi modi per scrivere quello che si deve
scrivere! Allora vorrei richiamare questo Consiglio, in un momento
di fine legislatura in cui bisogna pensare al futuro
dell'istituzione Consiglio regionale e non alla tenuta di una
maggioranza piuttosto di un'altra, alla necessità di approvare una
norma che sia fatta nell'interesse dell'istituzione, nel senso
dell'efficacia e dell'efficienza dell'azione amministrativa e
dunque evitando di appesantire l'aula con l'urna, con la chiamata
nominale, con lo scrutinio, con la verifica delle schede perché si
tratta...
Marguerettaz
(fuori microfono)
- ... è un
rito...
Frassy (CdL)
- ... è un rito trito... si tratta di votare
la squadra, e la squadra o passa o non passa! Quelle squadre che
passano con i voti controllati, lo sappiamo per esperienza, questa
legislatura ce lo ha ricordato, non durano tanto e anche quando
durano producono poco.
Perciò l'emendamento che proponiamo è di applicare la modalità
di votazione prevista dal nostro Regolamento: ogni volta non deve
essere espresso un nome e cognome, si utilizza la votazione con il
procedimento elettronico. Riteniamo che non abbia una motivazione
logica, dal punto di vista procedurale, e riteniamo che l'eventuale
"arrière-pensée" della motivazione politica sia una motivazione
politica non degna di considerazione.
Invitiamo i colleghi di tutti i gruppi, e quelli di maggioranza
in particolare, a voler accogliere il nostro emendamento, sul
presupposto che non è un emendamento politico, è un emendamento
tecnico che vuol dare il senso della dignità istituzionale all'aula
e ai Consiglieri regionali che verranno nella prossima
legislatura.
Presidente
- Pongo in votazione l'emendamento n. 1 del
gruppo "CdL", che recita:
Emendamento
L'articolo 8bis, comma 2, introdotto dall'articolo 5, è così
modificato:
"L'elezione degli Assessori si effettua a scrutinio segreto,
con votazione elettronica, a maggioranza assoluta dei Consiglieri
assegnati".
Consiglieri presenti e votanti: 29
Favorevoli: 8
Contrari: 21
Il Consiglio non approva.
Presidente
- La parola al Consigliere Frassy
sull'articolo 5.
Frassy (CdL)
- Su questo articolo ovviamente ci asterremo
per i motivi che ho illustrato nelle procedure di voto.
Devo dire che ci dispiace, non solo per come è andata la
votazione, che come considerazione sarebbe lapalissiana, ma ci
dispiace soprattutto per gli interventi argomentati che sono
pervenuti dai banchi dei vari gruppi che hanno votato contro.
Ci dispiace che su una questione tecnica ci sia l'incapacità di
dare delle argomentazioni tecniche o politiche, perché qualcuno
avrebbe dovuto alzarsi e sostenere la bontà del convincimento di
cassare il nostro emendamento.
Non era un emendamento politico, era un emendamento, fra
l'altro, che interpretava la prassi del Regolamento, e dobbiamo
dire che per fortuna siamo giunti a fine legislatura perché un
Consiglio regionale che non riesce a confrontarsi sulle proprie
procedure interne di funzionamento, non merita di governare questa
Regione.
Presidente
- Pongo in votazione l'articolo 5:
Consiglieri presenti: 30
Votanti e favorevoli: 25
Astenuti: 5 (Ferraris, Fiou, Frassy, Ottoz, Tibaldi)
Il Consiglio approva.
Presidente
- Pongo in votazione l'articolo 6:
Consiglieri presenti, votanti e favorevoli: 28
Il Consiglio approva all'unanimità.
Presidente
- Pongo in votazione l'articolo 7:
Consiglieri presenti, votanti e favorevoli: 28
Il Consiglio approva all'unanimità.
Presidente
- Vi è l'emendamento n. 2 del gruppo "CdL" che
introduce l'articolo 7bis.
La parola al Consigliere Frassy.
Frassy (CdL)
- Questo lo avrei chiamato "l'emendamento
Fey", più che l'emendamento del gruppo "CdL", nel senso che il
nostro gruppo ha interpretato l'accorato appello che per tutta la
legislatura il collega Fey ha rivolto ai vari Commissari presenti,
o assenti, nelle varie Commissioni.
Penso che l'introduzione di questa norma sia un atto dovuto
rispetto a quelli che - come il collega Fey - hanno sempre marcato
quanto meno in maniera puntuale la presenza rispetto alle ore di
convocazione.
È inutile intrattenere non solo i colleghi Commissari, ma la
struttura e con la conseguenza di bloccare inutilmente l'apparato
amministrativo, di fronte a Commissioni che, per motivi politici,
non hanno il numero legale per procedere validamente nella loro
riunione.
È vero che c'è una prassi che, a seconda dei momenti politici e
delle presidenze, dà applicazione a quanto con questo emendamento
riteniamo che sia giunto il momento di codificare. Chiediamo perciò
con questo emendamento, di codificare una prassi in uso, secondo
cui decorsi 15 minuti dall'ora di convocazione, in assenza del
numero legale, la riunione sia considerata deserta.
L'emendamento si riferisce, a scanso di equivoci, alle
convocazioni delle Commissioni e non alle convocazioni dell'aula;
penso che ciò sia dovuto nel rispetto delle funzioni che ognuno di
noi svolge come Consigliere.
Presidente
- Pongo in votazione l'emendamento n. 2 del
gruppo "CdL", che recita:
Emendamento
È introdotto il seguente articolo 7bis:
"Articolo 7bis
(Modificazioni all'articolo 30)
All'articolo 30 è aggiunto il seguente comma 1bis:
"1bis. Decorsi 15 minuti dall'ora di convocazione in assenza
del numero legale la riunione è considerata deserta."."
Posso chiudere la votazione?
Consiglieri presenti: 29
Votanti: 13
Favorevoli: 11
Contrari: 2
Astenuti: 16 (Caveri, Cesal, Fosson, Isabellon, La Torre,
Lavoyer, Maquignaz, Marguerettaz, Pastoret, Praduroux, Rini,
Salzone, Stacchetti, Vicquéry, Viérin Laurent, Viérin Marco)
Il Consiglio non approva.
Presidente
- La parola al Consigliere Frassy.
Frassy (CdL)
- Per mozione d'ordine. Il nostro gruppo
censura il modo in cui lei sta presiedendo l'Assemblea, in
particolare il modo in cui lei ha voluto presiedere questa
votazione. Penso che vada denunciato pubblicamente il modo in cui
lei non ha chiuso una votazione che aveva espresso delle
indicazioni, in libertà, sul ruolo e la dignità di ogni
Consigliere! Denunciamo il modo in cui il Presidente della Regione
ha coartato la volontà dei Consiglieri, non su un fatto politico,
ma sull'efficacia ed efficienza dell'azione amministrativa. È
deprecabile!
Presidente
- Pongo in votazione l'articolo 8:
Consiglieri presenti, votanti e favorevoli: 30
Il Consiglio approva all'unanimità.
Presidente
- Pongo in votazione l'articolo 9:
Consiglieri presenti, votanti e favorevoli: 30
Il Consiglio approva all'unanimità.
Presidente
- Pongo in votazione l'articolo 10:
Consiglieri presenti, votanti e favorevoli: 30
Il Consiglio approva all'unanimità.
Presidente
- Pongo in votazione l'articolo 11:
Consiglieri presenti, votanti e favorevoli: 30
Il Consiglio approva all'unanimità.
Presidente
- Pongo in votazione la proposta di
Regolamento nel suo complesso, nella versione in italiano e nella
versione in francese, che trovate a seguire:
Consiglieri presenti, votanti e favorevoli: 30
Il Consiglio approva all'unanimità.
