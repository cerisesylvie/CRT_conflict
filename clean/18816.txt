Classificazione
BILANCIO E CONTABILITA' REGIONALE


Resoconto integrale del dibattito dell'aula
Oggetto del Consiglio n. 1940 del 4 aprile 2001 - Resoconto
OGGETTO N. 1940/XI Comunicazione di provvedimenti
amministrativi di variazione al bilancio.
Presa d'atto Il Consiglio
Premesso che, ai sensi dell’articolo 42 - primo
comma - della legge regionale 27 dicembre 1989, n. 90 come
sostituito dall’articolo 5 della legge regionale 7
aprile 1992, n. 16, la legge regionale, relativa
all’approvazione del bilancio di previsione della
Regione per l’anno 2001 ha autorizzato la Giunta
regionale ad apportare, per l’anno 2001, variazioni
di bilancio mediante provvedimenti amministrativi da comunicare al
Consiglio;
Rilevato che, ai sensi dell’articolo 37, comma 3,
della legge regionale 27 dicembre 1989, n. 90, come sostituito
dall’articolo 4, comma 1, della legge regionale 21
agosto 2000, n. 27, il prelievo di somma dal fondo di riserva per
spese impreviste è disposto con deliberazione della Giunta
regionale da comunicare al Consiglio regionale entro quindici
giorni dalla sua adozione;
Richiamate le leggi regionali n. 90/1989, n. 16/1992 e n.
27/2000, nonché la legge regionale di approvazione del bilancio per
l’anno 2001;
Prende atto
della comunicazione delle seguenti deliberazioni della Giunta
regionale:
Oggetto n. 505 in data 5 marzo 2001:
Prelievo di somma
dal Fondo di riserva per le spese impreviste per
l’anno 2001 e conseguente modifica al bilancio di
gestione.
Oggetto n. 509 in data 5 marzo 2001
: Variazione al
bilancio di previsione della Regione per l’anno 2001
e per il triennio 2001/2003 per variazioni tra capitoli
appartenenti al medesimo obiettivo programmatico e conseguente
modifica al bilancio di gestione.
Oggetto n. 510 in data 5 marzo 2001:
Modifica della
deliberazione di Giunta n. 195/2001 recante "Variazioni al bilancio
di previsione della Regione pluriennale 2001/2003 per
l’iscrizione di un mutuo passivo e variazioni fra
capitoli di bilancio in relazione agli eventi alluvionali
dell’ottobre 2000 e conseguente modifica al bilancio
di gestione".
Oggetto n. 592 in data 12 marzo 2001:
Prelievo di somma
dal Fondo di riserva per le spese impreviste per
l’anno 2001 e conseguente modifica al bilancio di
gestione e rettifica della deliberazione di Giunta n. 505 del 5
marzo 2001.
Oggetto n. 596 in data 12 marzo 2001:
Variazione al
bilancio di previsione della Regione per l’anno 2001
e per il triennio 2001/2003 per variazioni tra capitoli
appartenenti al medesimo obiettivo programmatico e conseguente
modifica al bilancio di gestione.
Presidente
La parola alla Consigliera Squarzino
Secondina.
Squarzino (PVA-cU)
Volevo chiedere un'informazione
all’Assessore Agnesod rispetto
all’oggetto n. 505 del 5 marzo 2001, in cui si parla
di un prelievo di somma dal fondo di riserva per le spese
impreviste. Nel deliberato si accenna al pagamento delle spese di
giudizio, liquidate al Tribunale amministrativo per la Valle
d’Aosta, e delle spese a favore della società
Codelfa Prefabbricati S.p.A..
Dato che si tratta di 12 milioni, vorremmo sapere come mai la
Regione Valle d’Aosta deve pagare una tale somma.
Chiaramente qui è il TAR che lo decide, però sarebbe interessante
visto che sono soldi pubblici che pubblicamente si dicessero i
motivi per cui vanno pagati questi 12 milioni.
Presidente
La parola al Consigliere Frassy.
Frassy (FI)
Vorremmo solo alcuni chiarimenti su alcune
delle delibere che sono allegate a questa variazione di bilancio,
in particolare vorremmo capire la manovra che è indicata nella
delibera n. 509, dove leggiamo che in diminuzione ci sono delle
quote capitali per ammortamento di mutui da contrarre, ma poi
leggiamo che in aumento ci sono comunque delle somme analoghe che
vengono riportate sotto una voce analoga perché si riferisce sempre
a mutui già contratti, mentre probabilmente la differenza sta con i
mutui da contrarre.
Vorremmo solo capire se è una manovra che è a completamento di
quella che è la previsione di bilancio o se ci sono altre
ragioni.
Con riferimento poi alle altre delibere allegate, nella n. 592
si fa riferimento a prelievi di somme dal fondo riserva per spese
previste per l’anno 2001; la motivazione che
leggiamo nella premessa fa riferimento al rimborso delle spese
sostenute dall’Assessore Vallet per la liquidazione
di prestazioni svolte dall’interprete durante
l’udienza relativa al procedimento penale n.
65/97.
Vorremmo avere qualche notizia in più
sull’interprete e sul procedimento penale qua
citato.
Presidente
La parola al Presidente della Regione, Viérin
Dino.
Viérin D. (UV)
Pour ce qui est de la délibération n° 505,
au mois de mai 2000 une société, Codelfa, a présenté un recours au
TAR pour obtenir l’annulation d’une
mesure adoptée le 4 mai par la commission
d’adjudication. Elle avait été en effet exclue de
cet appel d’offres. Les travaux concernaient la
structure pour l’athlétisme dans la commune
d’Aoste.
La Région s’était opposée à ce recours, le TAR de
la Vallée d’Aoste avait accueilli dans ce cas en
référé, contrairement à ce que le Tribunal de Grenoble a fait
l’autre jour, cette requête de suspension.
Une autre société, toujours au mois de mai, avait présenté un
recours analogue au TAR de la Lombardie; le TAR de la Lombardie
également avait accueilli ce recours et donc "il seggio di gara"
s’est réuni et sur la base de ces décisions, en voie
d’autotutelle, elle a modifié sa décision; ces
entreprises ont donc été admises et c’est la raison
pour laquelle le TAR de la Vallée d’Aoste, par son
arrêt n° 159, a déclaré qu’il n’y
avait plus de contentieux, mais il fallait quand même payer les
frais et c'est ce que nous avons fait par cette délibération.
Presidente
La parola all’Assessore al
bilancio, finanze e programmazione, Agnesod.
Agnesod (UV)
Per quanto riguarda l’oggetto
n. 509, a seguito della definizione dei tassi di interesse e a rata
di ammortamento costante, le quote di interessi e le quote capitali
sono state modificate, sono state praticamente ripartite in modo
diverso senza modificare la sostanza e la cifra impegnata e questo
si vede dalle richieste dei dettagli, obiettivo gestionale 093003,
dove c’è questa compensazione rispetto a quelle che
erano le quote previste all’inizio prima
dell’accensione del mutuo.
Per quanto riguarda l’oggetto n. 592, questo si
riferisce al rimborso spese che è disciplinato dalla legge n.
33/1995 che viene attivato a conclusione positiva con assoluzione
da parte degli amministratori coinvolti.
Per quanto riguarda il perito, in questo caso è riferito
all’interprete perché i periti del tribunale che si
sono interessati a questa problematica del ghiacciaio della Brenva
erano di lingua tedesca, conseguentemente c’è stato
bisogno dell’interprete.
Presidente
Il Consiglio prende atto.
