Classificazione
TURISMO E INDUSTRIA ALBERGHIERA



Oggetto del Consiglio n. 1852 del 25 febbraio 2016 - Resoconto
OGGETTO N. 1852/XIV - Ulteriore proroga, sino all'entrata in
vigore del nuovo assetto organizzativo del settore turismo, delle
direttive di programmazione e di indirizzo 2010-2012 dell'Office
régional du tourisme - Ufficio regionale del turismo già prorogate,
con modificazioni, fino al 31 dicembre 2013 e, successivamente,
fino al 30 giugno 2015.
Viérin M. (Presidente) -
Punto n. 54.01 dell'ordine del
giorno. La parola all'Assessore Marguerettaz.
Marguerettaz (UV) -
Grazie Presidente.
Come abbiamo avuto modo di vedere in Commissione, quest'atto che
viene proposto al Consiglio è una conseguenza del dibattito che si
è avviato, a dire la verità, non solo nell'ultimo anno, anzi è
stato anche riconosciuto che questo tipo di discorso è un discorso
che abbiamo avviato dall'inizio di questa legislatura e che per
vari motivi non ha avuto ancora concretezza.
Devo dire che, rispetto ai tempi, c'è armonia, c'è concordanza
e, entro il 30 giugno, verrà portato all'attenzione del Consiglio
regionale un atto che andrà a ridisegnare la promozione della Valle
d'Aosta. Ci siamo già impegnati in Commissione nel corso del mese
di marzo ad analizzare un testo, una bozza per replicare quello che
è stato il percorso che ha avviato la II Commissione sulle
partecipate, in modo tale che l'atto sia condiviso e quindi le
direttive dell'
Office
sono una conseguenza di
quest'impegno.
Presidente -
Possiamo passare alla votazione? La
votazione è aperta. La votazione è chiusa.
Presenti: 34
Votanti: 20
Favorevoli: 20
Astenuti: 14 (Bertin, Bertschy, Certan, Chatrian, Cognetta,
Fabbri, Ferrero, Gerandin, Grosjean, Morelli, Nogara, Roscio,
Rosset, Laurent Viérin)
Il Consiglio approva.
