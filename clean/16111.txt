Classificazione
ASSISTENZA SOCIALE
Famiglia, tutela dell'infanzia


Resoconto integrale del dibattito dell'aula
Oggetto del Consiglio n. 2461 del 19 marzo 1997 - Resoconto
SEDUTA ANTIMERIDIANA DEL 19 MARZO 1997
OGGETTO N. 2461/X Revisione dei parametri di reddito per l'anno
1997 e della percentuale di intervento da parte
dell'Amministrazione regionale a favore di minori che frequentano
soggiorni climatici marini, montani e lacustri e centri estivi, di
cui agli articoli 5 e 7 del Regolamento regionale
n. 3/1994.
Deliberazione Il Consiglio
Vista la legge regionale 23 ottobre 1995, n. 45 recante:
"Riforma dell'organizzazione dell'Amministrazione regionale della
Valle d'Aosta e revisione della disciplina del personale";
Vista la legge regionale 1 giugno 1984, n. 17 concernente:
"Interventi assistenziali a minori" ed in particolare l'articolo
10;
Visto l'articolo 5 - comma 1 - del regolamento regionale n. 3 in
data 20 giugno 1994 concernente: "Norme regolamentari per
l'applicazione degli articoli 8, 9, 10 e 11 della legge regionale 1
giugno 1984, n. 17 (Interventi assistenziali a minori)", che
prevede che annualmente venga predisposto dal Consiglio regionale,
su proposta della Giunta regionale, uno schema riportante i
parametri di reddito annuo lordo per essere ammessi ai benefici, la
composizione del nucleo famigliare e la percentuale di intervento
da parte dell'Amministrazione regionale a favore di minori che nel
periodo estivo frequentano soggiorni climatici marini, montani e
lacustri e centri di vacanza estivi;
Visto l'articolo 7 - comma 1 lettera a) - del regolamento
regionale suindicato, che prevede che annualmente il Consiglio
regionale, su proposta della Giunta regionale, determini il
contributo fisso pro-capite per ogni giorno di effettiva presenza
dei minori nei centri estivi;
Visto il decreto del Ministero del Tesoro in data 20 novembre
1996 che ha determinato per l'anno 1997, in via provvisoria, la
percentuale di variazione negli indici dei prezzi al consumo per le
famiglie di operai e impiegati, pari al + 3,8% salvo
conguaglio;
Ritenuto, pertanto, necessario provvedere alla predisposizione
di nuovo schema per l'anno 1997 aumentando gli scaglioni di reddito
nonché il contributo fisso pro-capite per ogni giorno di effettiva
presenza di minori nei centri di vacanza estivi diurni con la
percentuale indicata dal decreto ministeriale;
Visto il parere di legittimità rilasciato dal Dirigente del
Servizio affari generali, assistenza e servizi sociali
dell'Assessorato della Sanità ed Assistenza Sociale, ai sensi
dell'articolo 72 della legge regionale n. 3/1956 e successive
modificazioni e del combinato disposto degli articoli 13 - comma 1
- lett. e) e 59 - comma 2 - della legge regionale n. 45/1995, sulla
presente deliberazione;
Delibera
1) di stabilire, ai sensi dell'articolo 7 - comma 1 lettera a) -
del regolamento regionale n. 3 in data 20 giugno 1994, in £.
15.830, per l'anno 1997, il contributo fisso pro-capite per ogni
giorno di effettiva presenza dei minori nei centri di vacanza
estivi diurni;
2) di approvare, per l'anno 1997, ai sensi dell'articolo 5 -
comma 1 - del regolamento regionale n. 3 in data 20 giugno 1994, lo
schema riportante i parametri di reddito annuo lordo per essere
ammessi ai benefici, la composizione il nucleo famigliare e la
percentuale di intervento da parte dell'Amministrazione regionale a
favore di minori che nel periodo estivo frequentano soggiorni
climatici e marini, montani e lacustri e centri di vacanza
estivi;
Carico familiare
fino a 12.954.500
da 12.954.500 a 21.708.300
da 21.708.300 a 33.375.500
da 33.375.500 a 55.083.800
da 55.083.800 a 59.487.900
da 59.487.900 a 75.561.100
1
totale carico
95%
90%
80%
70%
60%
2
"
totale carico
95%
90%
80%
70%
3
"
"
totale carico
95%
85%
75%
4
"
"
"
totale carico
90%
80%
5
"
"
"
"
totale carico
85%
3) di stabilire che all'approvazione e alla liquidazione della
spesa si provvederà con successivi provvedimenti dirigenziali con
imputazione della stessa al Capitolo 61120 del bilancio di
previsione della Regione per l'anno 1997 "Contributi per
l'assistenza a minori e per le provvidenze già erogate dagli enti
soppressi" (RICH. N. 4152) e al Capitolo 58610 del bilancio di
previsione della Regione per l'anno 1997 "Contributi ai comuni per
gestione centri estivi" (RICH. N. 1550);
4) di sottoporre la presente deliberazione al controllo della
Commissione di Coordinamento per la Valle d'Aosta, ai sensi e per
gli effetti dell'articolo 8 - lettera e) - del decreto legislativo
22 aprile 1994, n. 320.
Presidente Ha chiesto la parola il Consigliere Chiarello.
Chiarello (RC) Volevo fare una domanda all'Assessore prima di
votare questo provvedimento. Qui ci sono delle tabelle con delle
cifre, mi sono letto tutto e non ho visto in nessun paragrafo
l'abbattimento per i lavoratori dipendenti. Queste cifre sono
calcolate sul lordo, oppure sono abbattute come in tutti gli altri
casi? In tutte le altre leggi in cui si parla sia di calcolo degli
affitti sia di altre cose è previsto un abbattimento del 30-40
percento per lavoro dipendente.
Presidente Ha chiesto la parola l'Assessore alla sanità ed
assistenza sociale, Vicquéry.
Vicquéry (UV) Sinceramente non sono in grado di dare una
risposta perché non ho il regolamento che è stato approvato nel
'94.
Queste tabelle sono state concordate l'anno scorso in V
Commissione, quest'anno con queste delibere si fa semplicemente
l'applicazione del tasso di inflazione del 3,8 percento. Sia questo
sia i provvedimenti successivi sono frutto di lunghe discussioni e
di mediazioni perché evidentemente non c'è la possibilità in questo
momento di equiparare tutte le varie tariffe dei vari organismi nei
quali inseriamo personale nel primo caso in soggiorni climatici
marini, nel secondo caso nei collegi e nei convitti.
Sono, ripeto, provvedimenti che sono stati discussi ed emendati
in Commissione consiliare lo scorso anno, nessuno ha più posto
problemi dall'anno scorso ad oggi né da parte degli utenti, né da
parte dei Consiglieri regionali; se vogliamo approfondire la
tematica, sono a disposizione per discuterne in V Commissione. Il
problema è complessivo però, perché non possiamo equiparare i
soggiorni climatici marini ai soggiorni nei collegi e il tema
dell'abbattimento per i lavoratori dipendenti è un tema sul quale
il Consiglio regionale ha già lungamente discusso, ci sono
posizioni a favore, ci sono posizioni contro.
È chiaro che queste voci sono sempre quelle che vengono prese in
considerazione, se non sbaglio sono quelle del quadro N del modello
740.
Presidente Pongo in votazione la deliberazione in oggetto:
Presenti: 25
Votanti e favorevoli: 23
Astenuti: 2 (Collé e Marguerettaz)
Il Consiglio approva
