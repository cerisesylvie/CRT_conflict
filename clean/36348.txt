Classificazione
ASSISTENZA SOCIALE
Associazionismo - volontariato



Oggetto del Consiglio n. 504 del 26 marzo 2014 - Resoconto
OGGETTO N. 504/XIV - Interpellanza: "Interventi a favore
delle associazioni di volontariato per arginare il fenomeno delle
nuove povertà".
Presidente
- Per l'illustrazione, la parola alla collega
Fontana.
Fontana (PD-SIN.VDA)
- Grazie Presidente.
La crisi economica sta generando nuove povertà e sono sempre più
numerosi coloro che, anche nella nostra regione, sono alla ricerca
di un pasto caldo e tardano a pagare le bollette ritrovandosi senza
luce, né gas. Tale fenomeno è in continua crescita, tanto che solo
nell'ultimo anno risultano aumentati del 20 percento gli interventi
di associazioni di volontariato per pagare i debiti per elettricità
e gas e riattivare i contratti sospesi. Evidenziato come l'onda
lunga della crisi non sia ancora arrivata, poiché chi ha perso il
lavoro se finora è riuscito a cavarsela, non resisterà a lungo se
non riuscirà a trovarne uno nuovo; richiamata l'interrogazione,
oggetto del Consiglio n. 37 del 24 luglio 2013, "Incremento delle
risorse finanziarie a favore delle fasce di popolazione meno
abbienti", e la disponibilità manifestata dall'Assessore Fosson
nell'affrontare tale tematica, vogliamo sapere dall'Assessore
regionale:
"come intenda affrontare tale situazione di emergenza
a cui hanno sopperito finora le associazioni di volontariato e se
non ritiene opportuno, in attesa di definizione della legge
regionale sul credito sociale, attivare con le associazioni di
volontariato e la fondazione comunitaria una specifica convenzione
per aiutare finanziariamente gli interventi promossi dal
volontariato"
. Grazie.
Président
- Pour la réponse, la parole à l'Assesseur
Fosson.
Fosson (UV)
- Sì, grazie Presidente.
Il cappello è quello di cui tutti ci rendiamo conto, che siamo
di fronte ad una crisi economica gravissima, una tragedia, chi l'ha
paragonata ad una guerra, soprattutto improvvisa in una regione
come la nostra e probabilmente non ancora cosciente in molti,
soprattutto in chi ha uno stipendio fisso. Avere una situazione
così, avere meno risorse per affrontarla è veramente una cosa
difficile. L'ho già detto in questo Consiglio e penso che lo
condividiamo tutti: fare gli amministratori in questo periodo è
molto difficile, perché soprattutto dire "no" a certe situazioni è
molto impegnativo. La mancanza di lavoro è la
primum
movens
di tutto, ecco, perché, laddove non c'è lavoro, si
crea povertà, e quindi quello che si fa veramente abbiamo la
sensazione che non sia mai sufficiente.
La legge sul credito sociale, che è una buona legge, l'ho detto
a luglio...e che abbiamo però rivista e ringrazio i Consiglieri
Fontana e Lanièce per come si sono impegnati in questo tempo, è una
buona legge che però aveva dei problemi di mediazione, di trovare
il lavoro. Non l'abbiamo ancora portata in Giunta, però la portiamo
adesso proprio perché, per il discorso del Patto di stabilità, noi
avevamo un bilancio approvato e un bilancio di gestione in cui
c'era zero lire su questa legge qua. Adesso ringrazio l'Assessore
Baccega che l'ha riconosciuta come una priorità, abbiamo rimesso i
250.000 euro previsti e quindi possiamo approvare la legge su cui
voi avete già lavorato e vi ringrazio ancora dando delle
indicazioni. La porteremo in Giunta in questi giorni, poi 250.000
euro non sono i 500.000 dell'anno scorso, ecco, di questo me ne
rendo perfettamente conto. Abbiamo intanto messo comunque una cifra
importante di questi tempi e poi c'è la speranza che nel bilancio
di assestamento, eccetera, qualche cosa arrivi ancora, ecco. Adesso
che abbiamo questa somma comunque possiamo fare andare avanti
velocemente la legge, che sarà portata, come dicevo, in Giunta la
prossima settimana e poi subito in commissione per la discussione e
poi in Consiglio, in modo da far ripartire questa misura che si è
dimostrata così utile, superando -c'era stata anche
un'interpellanza dei Cinque Stelle - quelle difficoltà che c'erano
state nella gestione.
Certo che il volontariato a questo punto ha sempre di più un
ruolo. Siamo, per fortuna, una terra che ha una grande tradizione
di
bénévolat
e questo in questo momento ci sta aiutando
molto. Nelle varie riunioni con il volontariato ho sempre
sottolineato questo, che dico anche qui, sottolineando come adesso
sia anche importante, però non questo ruolo di supplenza e basta
del volontariato, ma che il volontariato e il terzo settore entrino
anche nella gestione, cioè non si può solo chiedergli di correre e
lavorare e mai di programmare insieme. Sempre per la povertà,
invece, il minimo vitale e gli assegni per il minimo vitale sono
partiti regolarmente e seguono questa procedura già conosciuta. Per
quanto riguarda il volontariato, dicevo, un'attenzione maggiore a
quella che è una condivisione della programmazione con le
associazioni di volontariato ed un aiuto, per esempio, alla
Caritas. La Tavola amica fornisce 17.000 pasti, più il dormitorio,
e su questo abbiamo di nuovo rimesso i soldi che c'erano prima,
così sempre sono stati dati i fondi al Banco alimentare che svolge
sempre di più una funzione importante su questo. Su questo possiamo
anche dire che c'è un gruppo di lavoro che sta lavorando.
Aspettavamo molto dal Patto della salute su questo, invece non è
ancora stato presentato, perché ci era stata annunciata una
semplificazione delle procedure per il recupero delle eccedenze
alimentari, ecco. Sappiamo tutti che nelle mense scolastiche, nelle
mense dell'ospedale ci sono dei cibi che vengono buttati via ancora
integri e stiamo mettendo a punto un regolamento che però si
scontra con un regolamento nazionale che pensavamo e speravamo che
nel Patto della salute, come enunciato dal Ministro Lorenzin, fosse
semplificato. Questo è quanto e soprattutto sulla legge, sul
credito sociale stiamo partendo e speriamo di fare il più in fretta
possibile.
Presidente
- Per la replica, la parola alla collega
Fontana.
Fontana (PD-SIN.VDA)
- Ringrazio l'Assessore per aver
accolto questa mia richiesta, addirittura è stato più tragico della
sottoscritta, l'ha paragonata ad una vera guerra e ha ragione.
Anche se nel pacchetto anticrisi la Regione ha fatto tanto, però
diciamo che la questione che è venuta ultimamente...a parte la
questione di sopravvivenza di un pasto caldo, ma quest'anno è stata
una vera crisi di non poter pagare bollette di luce e gas e a tante
famiglie anziane hanno tagliato la luce e il gas. Io ho avuto
tantissime telefonate di persone anziane che non sapevano come
fare, d'altronde si rivolgevano anche agli assistenti sociali, che
hanno fatto quello che hanno potuto per le risorse che hanno avuto.
Secondo me, la questione della luce e del gas è gravissima, perché
la Regione è anche proprietaria, sulla questione dell'energia
poteva intervenire e laddove ci sono queste famiglie che hanno
queste problematiche...in Valle d'Aosta non devono succedere queste
cose. Bisogna allora fare il possibile, magari trovarsi insieme ad
un tavolo con le parti sociali e vedere come sopperire a questa
necessità, perché sappiamo che l'inverno da noi è rigido e non
devono succedere più queste cose. Quest'anno sono successe,
Assessore. Allora, dobbiamo prenderci l'impegno, capisco che ci
sono delle riduzioni sul bilancio, ma queste sono prime necessità.
Lasciamo indietro magari qualche altra cosa e andiamo incontro a
quelle famiglie. Non possiamo lasciarle al freddo, perché veramente
non deve esistere, in Valle d'Aosta questo non deve esistere! C'è
questa problematica, affrontiamola il più presto possibile.
Voglio fare veramente un ringraziamento alle associazioni di
volontariato per quello che stanno facendo per la popolazione, che
doveva essere più la politica a dare queste risposte, anche se loro
ci danno una mano, ma noi abbiamo il dovere di dare una mano e non
chiedere questi sacrifici enormi, che anche loro non riescono più a
dare. Io veramente, Assessore, le chiedo un impegno per vedere come
affrontare questa questione, perché questa situazione...quest'anno
abbiamo avuto tantissime famiglie valdostane che sono state al
freddo, perché poi anche le assistenti sociali pagano qualche
bolletta...è vero, le risorse sono quelle, non è colpa di nessuno
se le risorse sono poche, ma non deve succedere. Interveniamo
perché siamo in una zona di montagna e la luce e il gas sono un
bene di prima necessità. Grazie.
Presidente
- Punto 12 all'ordine del giorno.
