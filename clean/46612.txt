Classificazione
ASSISTENZA SOCIALE
ISTRUZIONE PUBBLICA



Oggetto del Consiglio n. 3020 del 23 novembre 2023 - Resoconto
OGGETTO N. 3020/XVI - Ritiro di mozione: "Creazione di un
protocollo specifico e obbligatorio per la diagnosi di "disforia di
genere" per il rilascio della "carriera alias" nelle istituzioni
scolastiche".
Bertin (Presidente) -
Punto 89 dell'ordine del giorno.
Consigliere Perron, a lei la parola.
Perron (LEGA VDA) -
Chiederò uno sforzo d'attenzione ai
colleghi provati dalle due lunghe giornate, lo so, ma il tema è
parecchio complesso, quindi dovrò certamente andare un po'
lungo.
Le prime sono considerazioni meramente politiche, così alziamo
un po' la temperatura: "È oggi il momento di distruggere tutto", a
volte gli avversari politici, non dico nemici ma avversari, hanno
il coraggio di essere chiari e ti fanno un grande favore, lo
leggiamo... e "oggi - ripeto - è il momento di distruggere tutto"
dice in questo caso un movimento che sta fuori che però tutti
conoscete. Pensate se l'avesse detto la Lega, pensate se la Lega
sui suoi
social
avesse scritto: "È oggi il momento di
distruggere tutto". Sarebbero tutti a urlare al Fascismo, le
barricate, i sindacati sotto Palazzo regionale, invece qualcuno può
dire qualsiasi cosa e qualcun altro no. Comunque distruggere tutto,
finalmente abbiamo visto ed esplicitato il programma politico di
una parte sinistra, non sarà tutta, giustamente si possono fare i
distinguo.
Forse sfugge a qualcuno che i candidati alle comunali di Aosta
di qualche anno fa per lo stesso movimento politico del
"Distruggiamo tutto" sono gli stessi del penultimo Direttivo di
un'associazione, che è quella Arcigay che ha già scritto una
lettera al Consiglio per diffidare questa mozione - in realtà, ha
dato anche degli elementi che ci sono serviti - quindi abbiamo a
che fare praticamente con le stesse persone, quando si dice che è
politicizzata l'associazione non è che lo inventiamo noi, sono le
stesse persone, sono gli stessi Comunisti 2.0, quelli
post
moderni, poi, se vuole, ne discutiamo, oppure che dentro lo stesso
movimento, come in altri movimenti loro alleati e le politiche
comunque affini, ci sono molti insegnanti o ex insegnanti. Non sto
a fare i nomi, qui abbiamo solo uno dei rappresentanti, quelli che
stanno fuori li conoscete tutti, c'è qualcuno anche di vecchia
scuola, vecchissima scuola, che una volta insegnava storia e
diceva: "Facciamo la rivoluzione", lo so benissimo perché me
l'hanno raccontato, non facciamo il nome, è Elio Riccarand, ma non
facciamo il nome in questo caso; questo è tutto agli atti e me ne
assumo la responsabilità. Abbiamo una parte del corpo docenti che,
legata a un movimento politico, ammette candidamente di voler
distruggere tutto, non in generale, ma riguardo i temi
dell'educazione, all'identità, della stessa appartenenza al mondo
maschile, femminile che non sono solo fatti biologici, innegabili -
quelli biologici quanto meno - sono anche archetipi millenari,
hanno profonde radici nella psiche di ognuno di noi - facciamo un
po' di cultura - affiorano in ogni civiltà degna di tale nome con
miti, leggende, simboli, con gli
exempla,
archetipi maschile
e femminile. Anche su questo siamo disposti a discutere, possiamo
parlare di Jung, ad esempio, anima per gli uomini e
animus
per le donne, grande Jung, Carl Gustav Jung.
Questa mozione non riguarda la questione omosessualità,
chiariamo subito, sia maschile o femminile, cioè l'orientamento
sessuale, che è conosciuta e praticata fin dall'antichità e
integrata nel mondo occidentale fin dai tempi dei greci e poi
traslata al mondo romano. Basta ricordare, per chi è più avvezzo
alla filosofia - e so per certo che l'assessore Marzi lo è - il
Simposio di Platone o, a livello storico, il Battaglione sacro
tebano, ad esempio. Nelle nostre caverne abbiamo degli ottimi libri
che continuiamo a leggere da qualche migliaio di anni.
Noi siamo contro la strumentalizzazione all'utilizzo politico di
certe tematiche, strumentalizzazione che viene fatta su questi
temi; siamo contro alla propaganda e anche a una forma di lavaggio
del cervello, perché per noi la sessualità - l'abbiamo già detto
mille volte - è un fatto privato e individuale e, in quanto
individuale, sacro, perché a noi interessa la libertà individuale.
Altri invece vogliono usare questi temi come lo strumento per
distruggere tutto, a partire dall'educazione dai più giovani che
sono i più delicati e sono i più influenzabili, anche questo non lo
dice Perron Simone, ad esempio, lo psicologo psicanalista Erik
Erikson sulle fasi e le crisi dell'adolescenza, quindi è un periodo
molto delicato quello.
Detto ciò, però ovviamente sui giornali andiamo noi, vedo oggi:
"La Lega del patriarcato". Se chiediamo a qualcuno la definizione
di patriarcato, vedrete che non sanno cosa dire. Ho letto
stamattina, ad esempio, che il ragazzo che ha ucciso Giulia, parole
di suo padre lette da Libero: "Dormiva con l'orsacchiotto negli
ultimi tempi" e poi si dice che non ha avuto il coraggio di
suicidarsi, cosa che il mondo davvero patriarcale romano, ad
esempio, per parlare di
exempla,
il mondo
stoico,
Seneca, Catone Uticense o per parità di genere Cleopatra, tutti
morti suicidi, come atto anche di rivendicare la propria libertà
individuale, quindi altro che patriarcato, dormiva con
l'orsacchiotto!
Questa mozione tratta un altro aspetto: quello dell'identità di
genere, cioè del fatto - colleghi, fate attenzione per cortesia
perché sono tematiche complicate - che ci siano individui maschi e
femmine che possano non riconoscersi nel sesso biologico.
L'altra sera - ringrazio anch'io come ha fatto il collega
Lucianaz - abbiamo partecipato alla serata organizzata da "Valle
d'Aosta futura, EducaLibera", dove abbiamo potuto anche
intervenire, ci siamo beccati anche delle critiche per alcune
visioni, siamo contenti così, è stato comunque un dibattito
interessante, ringraziamo e citiamo giustamente per correttezza.
Parliamo quindi della disforia di genere e della possibilità di
avere la carriera
alias
, tema che già è balenato sui
giornali varie volte, sta per arrivare, noi oggi tagliamo un po' la
strada e così ne parliamo qua. Così comincio a rispondere alle
obiezioni che Arcigay ha mandato in lettera al Consiglio, e qui
devo entrare nel tecnico, portate pazienza, sarò noioso, ma
rispondo a loro, devo farlo, perché è il lato tecnico. Innanzitutto
abbiamo dei dubbi - ma questo riguarda anche voi in realtà -
convalidati da una sentenza della Cassazione del 1997 su cui stiamo
facendo approfondimenti che l'autonomia scolastica possa permettere
cambiamenti nei registri scolastici che sono un atto pubblico,
abbiamo dei dubbi su questo ma li dobbiamo approfondire ovviamente.
Nella nostra impegnativa poi - e qui mi rivolgo a chi ha fatto la
sua lettera - non c'è nessuna confusione; evidenziamo che
l'incongruenza di genere, che è la nuova dicitura che viene usata
dal manuale dell'OMS, non è una malattia, in quanto nell'ICD 11 è
stata tolta dal capitolo delle malattie mentali per essere inserita
nel nuovo capitolo: quello della salute sessuale, quindi lo
sappiamo benissimo che l'ICD 11 dice questo. Allo stesso tempo - e
l'abbiamo citato nelle premesse - la disforia di genere resta nel
manuale diagnostico e statistico dei disturbi mentali in
riferimento a livello mondiale, ovvero DSM-5, ed è definita la
contraddizione tra il sesso biologico e identità di genere quando,
attenzione, conduce a una condizione di profonda sofferenza, ansia
e depressione: è un disturbo, e non lo diciamo noi, lo dice
l'American Psychiatric Association. Se qualcuno ha dei problemi, li
chiami e gli dica che non capiscono niente; chiaramente è
diagnosticato come un disturbo. Il disturbo non è una malattia, ma
è un disturbo e non c'è lo stigma per nessuno ad avere un disturbo
in questo senso, anzi, motivo in più per tutelare. Sono queste le
persone che vanno tutelate, alle quali, dopo una certificazione di
disforia di genere da parte di uno psichiatra e di uno psicologo,
visto che nel DSM 5 sono riportati nel dettaglio i criteri
diagnostici della disforia di genere a seconda della fascia di età,
quindi dei bambini, adolescenti e adulti, a questo punto venga
concessa la carriera
alias
. Solo così potremmo scindere i
casi fisiologici e temporanei che hanno dubbi sulla propria
identità sessuale in giovane età, spesso accompagnati da altre
comorbilità che ne amplificano la percezione, da quelli di un
disturbo invece che è riconosciuto, diagnosticabile e trattabile
secondo i protocolli che ne prevedono una precisa presa in carico
da parte delle strutture sanitarie per la massima tutela e
benessere del soggetto.
Torno nel tecnico per un secondo: le categorie che adduce
l'Arcigay in questo caso, cioè non binarie e
gender
non
conformi, chiaramente con la nostra proposta non attiveranno la
carriera
alias
; queste categorie però non sono definibili,
prova ne è che abbiamo B
gender
, A
gender
,
genderqueer
,
genderfluid
e altro. Io non so quanti ce
n'è, ve lo dico seriamente, ho letto 23, alcuni dicono 70, adesso
me lo chiarirete voi a sinistra quanti generi ci sono e sarò ben
felice, perché chiaramente - e qua per qualcuno che ha un po' di
finezza intellettuale - le scienze sociali non sono scienze dure,
come la matematica, la logica, la biologia, la fisica e la chimica,
le scienze sociali possono avere interpretazioni diverse, quindi è
su questo che ci muoviamo, perché ognuno può sentirsi come vuole ma
in questi casi non c'è il malessere, l'angoscia clinicamente
significativa quando si parla di non conformità di genere. Per noi
ognuno di qualsiasi età può sentirsi del genere che vuole, non è un
nostro problema, non è un problema per nessuno, siamo per la
libertà noi, ma, fintanto che saranno a scuola, manterranno il loro
nome di battesimo. Sono identità fluide per definizione. Cosa
facciamo? Ogni giorno cambiamo il nome sul registro di qualcuno? È
questo che vogliamo fare? D'altra parte su questo, nessuno qua in
Consiglio dalla parte sinistra o la stessa Arcigay ha avuto nulla
da obiettare sul regolamento carriera
alias
dell'UNI VdA
(ringrazio il collega Manfrin del suggerimento). L'UNI VdA ha
attivato la carriera
alias
, stiamo parlando di adulti oltre
19 anni, non c'è nessun problema; tra l'altro, mi corregga, collega
Manfrin, era stato proprio sotto la Presidenza Spelgatti che questo
era stato attivato, a prova del fatto che noi non abbiamo nessun
tipo di pregiudizio.
Se leggete cosa c'è scritto, c'è scritto: "Regolamento per
l'attivazione e la gestione di una carriera
alias
per
persone in transizione di genere", quindi la categoria
transessuali. Non ci sono le categorie che dicevo prima, non binari
e
gender
conformi. Se va bene lì, dovrebbe andar bene anche
nelle scuole, altrimenti c'è un problema, perché sulla disforia di
genere c'è letteratura scientifica su questo, perché qua siamo nel
campo medico e non per stigmatizzare qualcuno, ma perché è così. Ci
sono i dati: quanti sono che soffrono di questo disturbo? Uno su 12
mila maschi che fa lo 0,008% e uno su 30 mila femmine che fa
0,0033%. Tanto per dirne una, se in un plesso scolastico di mille
persone chiedono di attivare quattro carriere
alias
, cinque
carriere alias, siamo a un'incidenza di 50 volte che fa 500%. Vuol
dire che c'è un effetto di qualche altro tipo, c'è un effetto
emulazione, c'è un effetto di propaganda, certamente, perché questi
dati stanno aumentando a dismisura, è quello il problema! Capire
dove c'è effettivamente la necessità, e saranno seguiti da chi di
dovere, e dove invece può essere un effetto temporaneo, quindi non
presuppone di cambiare il nome. Una moda anche, certo, c'è tutta
l'influenza dei
social
che si ha.
Noi proponiamo che ci sia un protocollo specifico e
obbligatorio, che prevede una diagnosi data da professionisti come
elemento imprescindibile per la carriera
alias
. Ciò tutela
in primo luogo il ragazzo e la ragazza, ma tutela le famiglie. Ho
già fatto l'esempio a colleghi che hanno figli e non è mai bello
entrare nei particolari ma è per dare l'idea. Se qualcuno dovesse
avere suo figlio che è adolescente, arriva a casa e dice che vuole
cambiare il nome a scuola perché si sente non conforme al genere,
io penso che qualsiasi genitore di buon senso vorrebbe il passaggio
da uno specialista. La collega dice: "Ma figurati", questo è il suo
parere, poi ascolterò le sue critiche. Allora chiamiamo il nome
così, uno si farà un giorno chiamare Batman e potrà farlo perché si
sente conforme all'essere Batman, tanto stacchiamo tutto il lato
della realtà, nemmeno più le parti della medicina si possono
riconoscere, nemmeno quelle. Va bene, liberiamo tutti, Batman,
Robin. Pensate uno che poi chiederà di chiamarsi Adolf Hitler,
voglio vedere la bella carriera
alias
che gli fate...
divertente.
Torniamo a essere seri, perché purtroppo questi sono argomenti
seri, anche se vengono affrontati così. Ripeto: tutela il ragazzo e
la ragazza, tutela le famiglie e chiunque qui dentro con un po' di
buon senso penso che possa capirlo, tutela il corpo insegnante,
perché giustamente se io a scuola ho un ragazzo o una ragazza che
richiede un'attenzione particolare, voglio che mi si dica cosa
fare, giustamente a sua tutela e a tutela mia anche legale. Credo
che ogni insegnante debba pretendere questo, quindi si può
diagnosticare la disforia di genere? Sì, con un colloquio. Per
identificare il disturbo, possiamo fare riferimento al DSM 5,
perché è quello a cui gli psichiatri fanno riferimento. Il doppio
parere di psichiatra e psicologo che abbiamo chiesto possono essere
adatti a una diagnosi accurata, due colloqui sono meglio di uno con
uno specialista. Il parere sopraindicato, tra l'altro, potrebbe
essere fornito dalle strutture pubbliche regionali al semplice
costo del ticket, nessuno vuol far spendere soldi ad altri per
niente. Questo è un discorso di buon senso, è un discorso di
tutela, ma anche un discorso politico perché a chi vuole
distruggere tutto quello che trova, partendo dalle identità anche
sessuali, io credo che sia il caso di sbarrargli la strada con
intelligenza e anche con il coraggio che questa Regione possa porsi
anche all'avanguardia di queste cose, muoversi prima su queste cose
e muoversi con intelligenza.
Presidente -
La mozione è stata presentata, apriamo la
discussione generale. Chi vuole intervenire in discussione generale
si prenoti. Ha chiesto la parola il consigliere Padovani, ne ha
facoltà.
Padovani (FP-PD) -
Chiedo solo di intervenire da seduto,
ho sempre il problema di ieri.
Presidente -
Prego.
Padovani (FP-PD) -
Non risponderò a chi è intervenuto
prima perché penso che le parole che ha pronunciato lo qualifichino
da sole; resterò invece sul testo della mozione.
Quando ho letto il testo della mozione, sono rimasto
piacevolmente colpito perché ci dice che l'identità
alias
è
assolutamente legittima e necessaria, poi sono arrivato
all'impegnativa e lì ho capito il trucco, le parole pronunciate
prima dal collega l'hanno svelato definitivamente. Ho letto anch'io
la lettera che ci ha fatto pervenire l'Associazione Arcigay Valle
d'Aosta Queer VDA e credo che le motivazioni con le quali ci dice
che l'impegnativa della mozione è priva di fondamento giuridico e
scientifico credo siano giuste e sacrosante e proverei a
raccontarle sinteticamente vista l'ora. Dice l'Associazione (e io
condivido) che la richiesta di presentare due pareri dati da
esperti di salute mentale è gravosa e vessatoria per la persona
richiedente e non trova riscontri normativi e/o giurisprudenziali.
Per il rilascio della cosiddetta "carriera
alias
" non è
assolutamente necessaria nessun tipo di relazione medica in quanto
la medesima può essere richiesta anche da persone non binarie e
gender non conforming
, che nulla hanno a che vedere con il
transessualismo. La ICD 11 ha depatologizzato l'incongruenza di
genere che è stata ridefinita e rimossa dal capitolo relativo ai
disturbi psichici e del comportamento per essere inserita in un
nuovo capitolo concernente la salute sessuale,
conditions
related to sexual health
. Sul punto si sottolinea che pure la
mozione riconosce che l'incongruenza di genere non è più annoverata
come una patologia, ma poi in modo del tutto illogico e
contraddittorio richiede la diagnosi di disforia di genere mediante
una doppia certificazione. L'adozione della carriera
alias
non ostacola una riflessione profonda sulla propria identità di
genere, anzi, consente di viverla in modo più agevole e meno
problematico, eliminando gli ostacoli anche verso un eventuale
rientro verso l'identità assegnata alla nascita. L'identità
alias
si contrappone al percorso di affermazione di genere
canonico, non ponendosi in contrasto né in sostituzione a esso, in
quanto quest'ultimo incide definitivamente sull'identità della
persona mediante la rettifica anagrafica e per tale motivo richiede
il rispetto di taluni protocolli e prassi. L'identità
alias
si concretizza tramite la stipula di un accordo riservato tra
istituto scolastico e la persona richiedente, nel caso sia
infrasedicenne saranno i genitori a fare la richiesta ed esplica i
suoi effetti soltanto all'interno dell'ambito scolastico.
L'introduzione della carriera
alias
rientra dunque a pieno
titolo nell'autonomia scolastica, tema totalmente sconosciuto alla
parte qua di fronte e che non annovera ingerenze politiche con la
conseguenza che il Governo regionale risulta del tutto incompetente
a legiferare e/o a fornire linee guida in materia. Infine non è
dato nemmeno comprendere quali soggetti dovrebbero stipulare il
protocollo.
Credo che per tutte queste motivazioni l'impegnativa e la
mozione nel suo complesso sia priva di fondamento giuridico e
scientifico.
Presidente -
Consigliera Erika Guichardaz, a lei la
parola.
Guichardaz E. (PCP) -
Parto da quanto detto dal
consigliere Perron per invitarlo a capire il messaggio di quelle
parole che stanno girando in questi giorni: "Distruggete tutto". È
una poesia che è stata presa ed è diventata virale proprio dopo il
femminicidio di Giulia Cecchettin ed è una poesia la cui
protagonista parla in prima persona alla madre; è una ragazza
vittima di un femminicidio, si rivolge a sua madre ed è una poesia
straziante - la invito veramente a leggerla, perché come lei ci
invita a fare letture, io la invito ad aprire anche la sua mente -
e le chiede di distruggere tutto nel caso in cui dovesse essere
vittima di un femminicidio. Lei continui a dire quello che vuole,
io la invito a leggere dalla prima all'ultima parola di quella
poesia, capisco che lei non ha figli e forse proverà cose ben
diverse da quelle che ho provato io nel leggerla, ma la invito,
prima di usare gli slogan che vengono utilizzati, a capire perché
vengono utilizzati.
È impressionante che questa mozione arrivasse proprio più o meno
negli stessi giorni in cui un ragazzo di 13 anni a Palermo si
suicidava proprio per il bullismo che aveva subito per il suo
orientamento sessuale. Io vorrei evitare di banalizzare, come è
stato fatto, il tema, perché credo che sia importante far capire
anche alle persone di che cosa stiamo parlando.  Stiamo
parlando di uno strumento che permette sicuramente di eliminare
situazioni di disagio e forme di discriminazione; è uno strumento
che non è che può essere applicato così alla "Spera in Dio". No,
non può essere applicato così e soprattutto, rispetto ai minori,
deve avere il consenso dei genitori, invece dalla sua illustrazione
questo non si comprendeva assolutamente. Si chiede poi in questa
mozione una doppia certificazione clinica che non è nemmeno
richiesta per quello che riguarda il cambio dei documenti. Allora
saremo sempre su posizioni diverse, questo è piuttosto evidente, ma
io le chiedo di non banalizzare un tema come questo, di non
banalizzare la questione del femminicidio, di cui ieri abbiamo
ampiamente discusso e di non banalizzare, utilizzando degli slogan,
senza capire perché quegli slogan sono utilizzati.
Sabato delle ragazze e dei ragazzi dei licei saranno in piazza
molto probabilmente con quello slogan e io sarò con loro.
Presidente -
Consigliere Perron, a lei la parola.
Perron (LEGA VDA) -
Per fatto personale, perché la
consigliera Guichardaz dubito che possa sapere se io ho figli
oppure no, quindi la vita personale delle persone, privata, forse
sarebbe meglio lasciarla fuori. Le posso assicurare che lei non è a
conoscenza di tutti i miei spostamenti della mia vita, porti
pazienza, tra l'altro, è già stato utilizzato una volta sui
social
prendendo un mio intervento, lo stesso identico
meccanismo. Basta, lei non si interessi della mia vita personale,
si guardi la sua e si diverta.
Presidente -
Consigliere Manfrin, a lei la parola.
Manfrin (LEGA VDA) -
Intervengo, immagino con rammarico
da parte dei colleghi, ma questa discussione mi ha sicuramente
stimolato una serie di riflessioni.
Devo dire che apprezzo particolarmente quando finalmente la
coscienza critica della maggioranza ritrova tutto d'un colpo la
favella e si esprime, esprimendo peraltro posizioni che - sono
sicuro che poi smentirà - sono diametralmente opposte rispetto alla
stragrande maggioranza di cui fa parte, quindi sono sempre lieto di
sentire la sua presa di posizione politica.
Sono peraltro anche lieto di ascoltare la sua presa di posizione
perché la notevole consulenza scientifica tecnica giuridica degli
esperti, espertissimi, Lgbtqia+ oppure Lgbtqwerty, li raggruppiamo
tutti perché così almeno c'è tutta la tastiera, ci è arrivata con
diverse settimane di anticipo e anche la mozione è stata depositata
con diverse settimane di anticipo. Io ero convinto che in una
mozione così politica, dal così profondo significato, qualcuno si
preparasse a dovere. Immaginate il mio scoramento quando arrivo qui
e vedo che una persona è arrivata, ha preso un foglio e si è messa
a leggere quello che hanno scritto altri. Lei si fa suggerire le
cose da altre associazioni ma non è un'opinione sua, non è in grado
di formarsi un'opinione sua.  È incredibile che lei non abbia
neanche la capacità! Io comprendo che fare il Consigliere di
maggioranza è particolarmente noioso, essere obbligati a
schiacciare i pulsanti a comando anche qui è particolarmente
oneroso, soprattutto quando non si condividono le cose, io lo
comprendo, collega, però vede, purtroppo sono questi i momenti nei
quali deve venire fuori l'orgoglio, nei quali lei deve tirar fuori
gli attributi, che sono propri del genere maschile e differenziarsi
rispetto alla maggioranza che lei sostiene; sono questi i momenti
che segnano il suo futuro politico e sono questi i momenti dove lei
viene trovato mancante, viene colto mancante da quest'Aula.
Sul suo futuro politico non mi dilungo oltre, però lei ha detto
una cosa molto interessante, lei dice che questa mozione è priva di
fondamento giuridico-scientifico. Ora, sul fondamento giuridico non
mi esprimo ma diciamo che ci sono pareri contrastanti; diciamo che,
dal punto di vista scientifico, potremmo affermare una cosa, cioè
che, a dispetto di ogni teoria, se noi lasciassimo su un'isola
deserta 50 uomini biologici e 50 donne biologiche, probabilmente se
ritornassimo lì dopo 20-30-40-100 anni, troveremmo una fiorente
comunità che si è sviluppata. Se noi invece su un'isola deserta
lasciassimo 50 uomini biologici e 50 uomini che si autopercepiscono
e definiscono come donne, se noi andassimo su quell'isola dopo 100
anni, troveremmo semplicemente le tracce di 100 uomini defunti e
basta, quindi non avremmo altre tracce. È questo credo quello che
distingue la scelta dalle ipotesi che vengono fatte rispetto a
tutto quello che la scienza accompagna e credo che qui ci siano
delle persone che hanno studiato medicina che possono confermare
quest'ipotesi che sto formulando sulla base di alcune
sensazioni.
Sulla base di questo mi dico: ma la necessità di percepirsi e
doversi definire secondo un'identità che si preferisce nessuno la
può negare, che questa però venga trasposta sui documenti, o che
perlomeno richieda un passaggio burocratico formale, questa mi
sembra la base, altrimenti noi andiamo ad applicare esattamente
quello che il DDL Zan prevedeva - DDL Zan che è stato affossato
dalla stessa parte politica che lo proponeva proprio perché
prevedeva questo -: un'automatica definizione di quello che si
vuole quando si vuole: per esempio, io sono uomo ma, nel momento in
cui devo andare in pensione, mi sento donna e posso usufruire delle
agevolazioni di cui le donne possono usufruire quando vanno in
pensione,
oppure ancora io mi sento uomo (e sono uomo) ma, quando ci sono
le elezioni e magari mi candido, posso usufruire sia della
preferenza normale sia di quella di genere perché io mi sento
entrambi, quindi il mio nome va bene per tutte. Questa è la
differenza e la base della nostra società, se si mette in dubbio
questo, si mette in dubbio tutto il resto.
Mi piace molto un aforisma, una frase che ha scritto Chesterton
sulla necessità di sguainare la spada per affermare che due più due
fa quattro o che le foglie sono gialle d'autunno, è una citazione
eccezionale che viene spesso tirata fuori ma che evidenzia come
Chesterton già nel momento in cui viveva capisse che si sarebbe
verificata in un giorno vicino o lontano la necessità di dover
affermare l'ovvio. Qui con questo si afferma l'ovvio, si vuole
avere un'identità che ci si percepisce, quindi io mi percepisco in
questa maniera e mi definisco in questa maniera? Benissimo. Che
questa venga trasposta sui documenti, un passaggio lo deve
richiedere.
Credo che con l'iniziativa del collega Perron si vada
esattamente in questa direzione.
Presidente -
Ha chiesto la parola il consigliere Aggravi,
ne ha facoltà.
Aggravi (RV) -
Semplicemente, anche se in discussione per
esprimere la posizione del RV su questa mozione, noi sinceramente
abbiamo fatto una riflessione, sia nella preparazione del
Consiglio, sia anche sentendo un po' le parti. Riteniamo che siano
argomenti estremamente delicati, che meritino un approfondimento
maggiore che non si può ridurre - non me ne vogliano assolutamente
i colleghi - a un'impegnativa di una mozione, come non si possono
ridurre a degli stereotipi, a delle letture o anche a dei proclami
che vengono fatti da una parte e dall'altra. Il rischio
strumentalizzazione di questi argomenti, ripeto, da una parte e
dall'altra... io non voglio prendere la posizione di nessuno su
questo punto perché è estremamente delicato, tocca l'individuo,
tocca il diritto e anche la scienza.
Detto questo, RV non parteciperà al voto di questa mozione
perché oggettivamente riteniamo, lo ripeto e lo ridico, che la
strumentalizzazione potrebbe buttare all'aria quella che dovrebbe
essere invece una profonda riflessione, ripeto, da parte dei
proponenti e da parte anche dell'altra parte che sta partecipando
al dibattito.
Presidente -
Ha chiesto la parola il consigliere Distort,
ne ha facoltà.
Distort (LEGA VDA) -
Intervengo dopo l'intervento di
astensione dichiarato dal collega Aggravi. Certo, è un tema
delicato, va approfondito, però ci sono dei momenti in cui bisogna
saper scegliere e non scegliere vuol dire non essere in grado di
farlo, però rispetto le posizioni di chiunque.
Torno soprattutto però a precisare un fatto, collega Guichardaz:
"distruggete tutto", lei ha impiegato qualche minuto a spiegare
l'origine di questa frase e i dettagli. Sicuramente ha un suo
romanticismo ma le dico che, quando un messaggio ha bisogno di
un'articolata spiegazione, ha fallito completamente il suo ruolo
comunicativo. Poi se voi volete negare quest'evidenza, fatelo,
perché tanto è tipico dell'area progressista. L'area progressista
si sta definendo attraverso un'identità che mai uno avrebbe
immaginato: l'oscurantismo progressista, cioè oscurare il pensiero
degli altri.
Il vostro pensiero è quello giusto? L'hanno dimostrato una serie
di giornalisti e una serie di opinionisti da tastiera a seguito
delle riflessioni condotte in aula da parte del collega Manfrin e
da parte mia, dimostrando una chiusura mentale impressionante. Io
mi chiedo se qualcuno che si occupa di giornalismo, se qualcuno che
si occupa di opinionismo, come fa a svolgere questo lavoro con una
chiusura mentale di questo tipo, perché i pensieri che abbiamo
aperto, le prospettive che abbiamo aperto, che sono oggetto di
discussione, invece sono diventati oggetto di censura. Censura,
questa vi piace. Questo fa parte della vostra ideologia, del vostro
modo di porvi, ma vorrei aggiungere un altro fatto, mentre il
collega Perron diceva: "Penso che sia opportuno che nel momento in
cui un figlio arriva a casa e dice ai genitori: voglio cambiare
nome perché non mi sento più Franco ma voglio chiamarmi Alessia",
che i genitori abbiano piacere di avere il conforto di persone
professioniste, che sappiano capire se il loro figlio subisce un
condizionamento, se è una moda o se è qualcosa che non sta
funzionando, invece voi, con il linguaggio dei gesti, avete
immediatamente espresso il vostro
niet
, nella maniera più
assoluta. Certo, perché se un figlio arriva a casa e ha una ciste,
che cosa fate voi? Prenotate una visita dal medico e probabilmente
il medico di famiglia non basta per la ciste e andate da uno
specialista, da un dermatologo, dico bene dottor Barmasse? Andate
da uno specialista, questo per una ciste, ma nel momento in cui
arriva a casa un ragazzo di 10-12 anni e dice che vuole cambiare
nome, per voi è normalissimo.
Vi voglio dedicare una frase che ho messo giù e ve la leggo
perché non voglio perdere nessuna parola - e non mi limito solo a
lei, collega Guichardaz, io mi rivolgo a tutto il panorama
progressista, compresa quell'area progressista che sta inseguendo
il collega Padovani per rimanere il vostro
competitor
,
perché sennò è fuori dai giochi - questo progressismo merita e lo
merita tutto quel progressismo che è venuto fuori in questi giorni,
riprendendo e censurando i pensieri che si sono abbozzati in
quest'aula; è proprio espressione di un delirio psicotico, di un
progressismo totalitario e oscurantista, c'è proprio la volontà di
far tacere il pensiero degli altri, di questo progressismo che è
estremamente aperto a qualunque pensiero purché sia identico o
simile al proprio. Questa è la rappresentazione.
Noi cos'è che chiediamo? Non so se l'avete capito ma noi
chiediamo in questa mozione semplicemente di far sì che
quest'azione, che va benissimo, che noi non ostacoliamo... se
qualcuno vuole sentirsi diverso da quello che è rappresentato dal
proprio corpo, dal proprio essere, dalla scelta del nome dei
genitori, benissimo, lo faccia, ma lo faccia con il sostegno di
professionisti. È una questione di buon senso, è una questione di
logica. Ognuno di voi qua dentro, se stasera entra casa e ha una
propria casa, è perché un professionista ha certificato che questa
casa sta in piedi, che questa casa ha rispettato il regolamento
edilizio, che questa casa ha tutta una serie di requisiti e l'ha
certificato. Se voi prendete la patente e guidate, è perché un
professionista ha certificato che voi siete in possesso dei
requisiti, tant'è che anche nelle visite, in funzione
dell'andamento della nostra vista, l'aspetto oculistico, tutta una
serie di elementi, vengono analizzati da un professionista per
dire: "Tu lo puoi fare".
Concludo: il discorso che "gente che può cambiare nome": certo,
può cambiare nome, ma andate a vedere le persone adulte che hanno
deciso di cambiare nome all'anagrafe che percorso hanno fatto, non
è che sono andate lì così, io prendo la mia carta d'identità e
dico: "Da oggi io cambio il mio nome". Se voglio, lo posso fare,
certo, ma innanzitutto è una scelta di una persona adulta e io
vorrei distinguere questo piano tra l'adulto e chi non è adulto.
C'è una differenza fondamentale e la società degli adulti e le
istituzioni degli adulti hanno il dovere di assumersi la
responsabilità per la crescita, per la formazione e per la corretta
crescita di chi adulto non è ancora.
Presidente -
La parola alla consigliera Minelli.
Minelli (PCP) -
Sarò molto breve, io ho letto con
attenzione la mozione dei colleghi e ho ascoltato la presentazione
del primo firmatario, del collega Perron, l'ho ascoltata perché
volevo sentire che cosa avrebbe detto e devo dire che non mi ha
assolutamente convinta con nessuna delle argomentazioni che ha
portato; al contrario, ha in qualche modo rafforzato quella che
poteva già essere la mia idea circa il tema della disforia di
genere.
Vorrei però un po' a beneficio di quelle poche o tante (non lo
so) persone che ci staranno ascoltando fare una precisazione: qui
si sta facendo qualche confusione su quello che è esattamente
l'atto di questa carriera
alias
, perché ho sentito parlare
di documenti, di procedimenti che devono essere fatti per le
persone che vogliono cambiare effettivamente il nome sui documenti.
Noi qui stiamo parlando di una sorta di accordo riservato che è tra
le persone che vogliono in qualche modo cambiare il loro nome, per
una questione di identità di genere, e gli enti a cui fanno
riferimento, ma solo per quello che riguarda i documenti interni,
non stiamo parlando di altro.
L'altra cosa che volevo dire è che, così come ho letto la
mozione, perché già depositata da un po' di tempo, non è arrivata
per l'ultimo Consiglio, ho poi letto anche la lettera che è stata
mandata dall'Associazione Arcigay e, a parità di testo che avevo
letto e di argomentazioni che ho sentito, questa lettera che ho
letto e che ho cercato di capire, sicuramente mi sembra, dal punto
di vista delle cose che sostiene, chiarificatrice. Loro concludono
scrivendo che si augurano che queste considerazioni possano aiutare
i Consiglieri e le Consigliere a comprendere la
ratio
della
mozione e a votare di conseguenza con coscienza la medesima, io
voterò con coscienza la medesima e il nostro sarà un voto
totalmente contrario.
Presidente -
Siamo sempre in discussione generale, altri
vogliono intervenire nella discussione generale? Chiudiamo la
discussione generale. Ha chiesto la parola l'assessore Marzi per la
replica del Governo, ne ha facoltà.
Marzi (SA) -
L'argomento oggetto della mozione consente
di affrontare l'importante tema dell'incongruenza e della disforia
di genere degli adolescenti che coinvolge servizi sanitari,
istituzioni scolastiche e famiglie.
Il servizio di psicologia presso il Consultorio adolescenti
"Pangolo" e il servizio di psicologia territoriale nell'Area
clinica età evolutiva accolgono, sostengono e diagnosticano i
ragazzi che esprimono un disagio rispetto al loro orientamento
sessuale nel percorso d'individuazione della propria identità. In
particolare il Consultorio adolescenti "Pangolo", a cui possono
accedere tutti gli adolescenti, residenti ovviamente sul territorio
valdostano, con un'età compresa tra i 13 e i 21 anni e le loro
famiglie, svolge prevalentemente una funzione preventiva attraverso
interventi a carattere individuale. In area adulti, invece,
l'Azienda USL propone un sostegno al genitore o al familiare.
I numeri della disforia di genere risultano ad oggi i seguenti:
al momento sono presenti una situazione presso il Consultorio
adolescenti e tre situazioni del Territorio area età evolutiva di
cui una seguita con il Servizio di neuropsichiatria infantile, per
un totale di quattro. In una fase iniziale della risposta anche gli
uffici avevano evidenziato una connotazione "tanto", "poco", che
non sto naturalmente a rendere pubblica in aula, ma sicuramente da
un punto di vista statistico più alta della media nazionale.
A livello regionale, nell'ambito del Gruppo di lavoro
interistituzionale regionale, coordinato dalla Sovrintendente agli
studi, stiamo quindi parlando del mondo scuola, è attivo e operante
un Tavolo interistituzionale che ha come ambito di approfondimento
la fragilità emotiva degli adolescenti. L'obiettivo è quello di
creare un protocollo rivolto alle scuole con elementi indicatori
del disagio giovanile scolastico; in tale gruppo di lavoro sono
però presenti, tra gli altri, anche uno psicologo della Struttura
semplice dipartimentale di psicologia, un neuropsichiatra infantile
a sostegno di Neuropsichiatria infantile dell'Azienda USL.
La tematica della disforia di genere, pertanto, prima ancora
della creazione di protocolli obbligatori, può sicuramente essere
affrontata anche in questo contesto. L'importante sicuramente è
aumentare la sensibilizzazione sul tema ma, al contempo, garantire
la possibilità di accedere a una formazione specifica rivolta a
operatori sanitari, quali medici di medicina generale e pediatri di
libera scelta e del terzo settore, nonché alle diverse istituzioni
coinvolte anche al fine di condividere un linguaggio consapevole
nella relazione con i soggetti con disforia di genere. La creazione
di spazi di confronto dedicati al tema, anche nei contesti già
attivi, come quelli sopra descritti, potrà portare a definire quali
siano i percorsi migliori per guidare i diversi interlocutori nel
sostenere i ragazzi con incongruenza e disforia di genere. Non sto
a citare quanto avete rappresentato; tutto il dibattito, se
volessimo dividerlo in Guelfi e Ghibellini, ha di fatto trovato una
sintesi rispetto al fatto che ad oggi la carriera
alias
, che
prevede la possibilità di registrarsi in una scuola con il nome che
risponde alla propria identità di genere - anche se questo è
diverso da quello anagrafico - non prevede però una certificazione
psicologica di diagnosi di disforia di genere. Si ritiene quindi
corretto che la scuola possa avere spazi di confronto per eventuali
dubbi o preoccupazioni nelle situazioni di difficoltà su tale tema,
spazi di confronto che però tengono presente anche professionalità
di natura sanitaria. Su tale tema, soprattutto, ci deve essere un
impegno anche a veicolare gli eventuali disagi ai servizi di
supporto dell'Azienda USL che sono preposti e formati alle attività
di valutazioni e di confronto. Per questo motivo io le chiedo di
ritirare la mozione, altrimenti la maggioranza si asterrà.
Mi sento di dire una cosa a questo proposito e mi permetto,
visto che a me spetta un ruolo politico e non certo un ruolo
tecnico su tematiche di questo genere, che però sono tematiche
politicamente rilevanti perché la politica è uno specchio della
società nella quale vivi... quindi di conseguenza è sbagliato
pensare che questo tipo di temi siano semplicemente dei temi
tecnici, è sbagliato pensare che questo tipo di temi siano
semplicemente dei temi di natura politica: questi sono temi
comunitari intesi come i legami che ci legano l'uno all'altro e
che, di conseguenza, creano dei modelli di comunità.
A mio modesto avviso, permettetemi di mutuare la differenza
politica che esiste tra la storia e la memoria. Esistono dei fatti
di storia conclamati che vengono raccontati di solito da chi vince
e poi la politica interviene andando a connotarli a seconda delle
declinazioni comunitarie.
Jean-Pierre, io te lo dico in maniera semplice, non so se hai
notato che parlavo di scuola, potevi permetterti di rispondere
anche tu. Come mi hai suggerito poc'anzi, avresti chiesto
semplicemente di astenerti, siccome il dibattito c'è stato: dire
semplicemente di astenersi non è corrispondente né a chi è
d'accordo, né a chi ha torto, quindi, di conseguenza, si prova a
dire qualcosa in più perché è corretto farlo.
Detto ciò, c'è una differenza tra la storia e la memoria, così
come c'è una differenza tra gli aspetti di natura tecnica e gli
aspetti di natura politica. Quindi, secondo me, nel dire che la
maggioranza si asterrà non stiamo dicendo al collega Perron che la
sua impostazione è errata e allo stesso tempo non stiamo dicendo ai
colleghi di riferimento che sono in astensione rispetto a
quest'iniziativa che sono a loro volta errati. Quello che io dico,
con tutto quanto quello che sta avvenendo in questi giorni, è che
tutti coloro i quali, in una situazione di difficoltà, propongono
dei modelli politici che dividono invece che unire, non hanno
capito cosa sta accadendo e non sono neanche rispettosi delle
persone che stanno vivendo dei lutti, privati e comunitari.
Presidente -
Altri? Se non ci sono altri, metto in
votazione. Consigliere Perron, a lei la parola.
Perron (LEGA VDA) -
A questo punto ringrazio l'assessore
Marzi, devo dire che alcuni aspetti tra il viavai non sono riuscito
a coglierli, le chiederò se può darmi un pezzo della risposta o
chiarirmi alcuni aspetti tecnici a voce.
Intanto prendo atto invece che quanto noi chiedevamo, cioè che
ci siano delle figure professionali di riferimento, lei ha aggiunto
tra l'altro: "Neuropsichiatra infantile" e noi non avevamo pensato
a quello, quindi molto bene in questo caso la risposta
dell'Assessore perché testimonia che quello che noi chiedevamo, di
andare verso dei professionisti, è una cosa legittima e sacrosanta.
Poi entrare nel merito delle risposte dei colleghi, onestamente la
cosa più sana è alzare le mani e dire: "Le vostre argomentazioni
sono inesistenti", la superiorità culturale della Sinistra è
perfettamente rappresentata in quest'aula, inesistente, non abbiamo
sentito un argomento, non vi siete nemmeno accorti - collega
Minelli, lei è quella che ha detto più del suo, quindi le do atto
almeno di quello - che io ho risposto alle obiezioni dell'Arcigay,
perché prima abbiamo presentato la mozione, poi noi abbiamo
studiato la risposta all'Arcigay e ho risposto, ma siccome lei non
è in grado di capirlo questo, ha riletto pedissequamente quello che
fanno le vostre
lobby
, quindi oggi testimonia una volta di
più che da una parte ci siamo noi che tentiamo di difendere non
solo in questo caso chi ha un certo tipo di disturbo
diagnosticato... Padovani, se la prenda con l'Associazione
psichiatria americana e non con me, non lo dico mica io, telefoni a
loro e gli dica che sono tutti dei cretini, lo faccia!
Noi cerchiamo di difendere le persone e gli individui dalla
propaganda che si fa dall'altra parte, propaganda veramente assurda
in questi casi, ma d'altra parte le vostre lobby sono quelle, senza
le vostre lobby che vi dicono cosa schiacciare, quali sono i vostri
argomenti? L'avete dimostrato oggi: zero, non un argomento vostro,
anzi, solo uno collega Guichardaz, l'andare sul personale a dire a
uno se può aver figli o no. Ma lei lo sa? Dice di no, è
incredibile! Quale è stato il suo argomento? Zero, non ce ne sono
argomenti, non avete argomenti, l'unica cosa che fate è portare le
vostre lobby qua dentro, l'unica cosa che sapete fare, l'avete
testimoniato.
Noi prendiamo con grande interesse la risposta dell'Assessore in
questo caso, faremo ulteriori valutazioni in merito e magari altre
iniziative, se ci sarà lo spazio giuridico per intervenire, noi ci
studieremo sopra, se lo troviamo, lo facciamo per mettere argine
alla follia e agli interessi delle vostre
lobby
, che è
l'unica cosa che a voi veramente interessa e l'unica cosa che siete
in grado di dire qua dentro su questi temi.
Ritiriamo la mozione in questo caso e, se ci saranno spazi,
torneremo sul tema.
Il Consiglio prende atto.
