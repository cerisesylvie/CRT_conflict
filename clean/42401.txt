Classificazione
CONSIGLIO REGIONALE
Costituzione e funzionamento degli organi consiliari



Oggetto del Consiglio n. 1219 del 11 agosto 2020 - Resoconto
OGGETTO N. 1219/XV - Convalida dell'elezione del
neo-Consigliere Osvaldo Chabod e giuramento.
Rini (Présidente) -
À la présence de 31 conseillers on
peut commencer nos travaux.
Il Consiglio regionale, nell'adunanza straordinaria del 20
luglio scorso, con l'oggetto n. 2218/XV, ha deliberato di accettare
le dimissioni rassegnate dal signor Joël Farcoz dalla carica di
consigliere regionale, rinviando l'eventuale sostituzione, tenuto
conto dell'imminenza della consultazione elettorale per il rinnovo
del Consiglio regionale, indetta con decreto del Presidente della
Regione n. 296 del 20 luglio 2020, per il 20 e 21 settembre 2020, e
del fatto che l'attività ordinaria del Consiglio è sospesa a
seguito dello scioglimento del Consiglio stesso, ai sensi
dell'articolo 8 della legge regionale n. 21 del 7 agosto 2007.
Con nota del 6 agosto 2020 il Presidente della Regione ha
chiesto la convocazione di un Consiglio straordinario e urgente.
Pertanto, occorre, in via preliminare, ricostituire il
plenum
dell'assemblea regionale, procedendo alla convalida
dell'elezione del neoconsigliere regionale supplente. Dal verbale
dell'Ufficio elettorale regionale presso il tribunale di Aosta,
riguardante l'elezione del Consiglio regionale della Valle d'Aosta
avvenuta il 20 maggio 2018, risulta che nella lista n. 8, avente il
contrassegno Union Valdôtaine, il primo dei candidati non eletti
risulta essere la signora Ornella Badery, con una cifra individuale
di 778 preferenze, seguita dal signor Bieller Riccardo Piero, con
una cifra individuale di 720 preferenze. Con nota registrata al
protocollo n. 3264 e n. 3276 in data 4 agosto 2020, la signora
Badery Ornella e il signor Bieller Riccardo Piero hanno comunicato
la rinuncia a ricoprire la carica di consigliere regionale
supplente.
Dal predetto verbale dell'ufficio elettorale risulta, quale
successivo candidato non eletto, il signor Osvaldo Chabod, con una
cifra individuale di 663 preferenze. Gli uffici, con apposita
relazione, hanno proceduto d'ufficio a esaminare la condizione
dell'eletto Osvaldo Chabod, ai fini dell'adempimento di convalida,
previsto dall'articolo 56 della legge regionale n. 3 del 12 gennaio
1993, dall'articolo 8 della legge regionale n. 20 del 7 agosto 2007
e dall'articolo 4 del Regolamento interno per il funzionamento del
Consiglio.
Il Consiglio deve ora deliberare la convalida del nuovo
consigliere regionale, a cui seguirà il giuramento. Come da accordi
intrapresi durante la riunione della Conferenza dei Capigruppo,
pongo in votazione la convalida dell'elezione del nuovo consigliere
regionale Chabod Osvaldo. La votazione è aperta.
Esito della votazione
Presenti: 34
Votanti: 21
Favorevoli: 21
Astenuti: 13 (Aggravi, Cognetta, Distort, Ferrero, Luboz,
Lucianaz, Manfrin, Mossa, Nasso, Russo, Sammaritani, Spelgatti,
Vesan)
Il Consiglio approva
Il Consiglio convalida l'elezione del signor Chabod Osvaldo in
qualità di consigliere regionale supplente. Lo invito a prendere
posto nel suo scranno.
Il neoconsigliere Chabod Osvaldo entra in aula.
Si procede ora al giuramento del nuovo consigliere Chabod
Osvaldo, ai sensi dell'articolo n. 23 dello Statuto speciale per la
Valle d'Aosta e dell'articolo 6 del Regolamento interno per il
funzionamento del Consiglio.
Do lettura della formula e invito il consigliere Chabod ad
alzarsi in piedi: "Giuro di essere fedele alla Costituzione della
Repubblica e allo Statuto speciale per la Valle d'Aosta e di
esercitare il mio ufficio al solo scopo del bene inseparabile dello
Stato e della Regione Valle d'Aosta.
Je jure d'être fidèle à la
Constitution de la République et au Statut spécial pour la Vallée
d'Aoste et d'exercer mon mandat dans le seul but du bien
inséparable de l'Etat et de la Région autonome de la Vallée
d'Aoste.
"
Chabod -
Je le jure.
Rini (Presidente) -
Grazie Consigliere, così come
convenuto nella riunione della Conferenza dei Capigruppo, le cedo
la parola per un breve intervento.
Chabod -
Merci Présidente, merci tout de même aux
conseillers pour avoir validé mon élection au sein de ce Conseil
régional. Je dois vous avouer que c'est avec un tout petit peux
d'émotion que je prends la parole aujourd'hui, bien en sachant
qu'il s'agit de la première et de la dernière fois que j'ai
l'occasion de m'adresser à vous, cela compte tenu du fait que, il y
a quelques semaines, on se rendra aux urnes pour les nouvelles
élections et du fait quand même que je ne serai plus candidat.
È proprio in relazione a questi due aspetti, vale a dire al
fatto che mancano poche settimane al termine della legislatura e al
fatto che non sarò più candidato, che qualcuno mi ha chiesto perché
io abbia accettato questa surroga. I motivi sono sostanzialmente
due e non ho difficoltà a illustrarli. Il primo motivo mi deriva un
po' da una deformazione professionale, probabilmente: dopo
quarant'anni quasi di professione di segretario comunale, ho
maturato un profondo senso delle istituzioni e nutro nei confronti
di questo Consiglio regionale, che è l'istituzione principe della
nostra regione, un grande senso di rispetto. Quel senso di rispetto
che mi piacerebbe potessero avere o riacquistare tutti i
valdostani, anche se talvolta quello che traspare da quest'aula non
aiuta in tal senso. Il secondo è anche questo un motivo di rispetto
nei confronti di quegli elettori che poco più di due anni fa mi
hanno confermato la loro fiducia nel segreto dell'urna
elettorale.
A differenza di coloro tra di voi che mi hanno preceduto in
questi due anni nella surroga di consiglieri decaduti o
dimissionari, non sono evidentemente nella condizione di fare
nessun discorso di lavoro, di impegno o di dedizione alla causa
consiliare, perché non avrò materialmente il tempo di fare
alcunché.
Consentitemi allora solo un piccolissimo appello a coloro tra di
voi che saranno ancora seduti in quest'aula dopo il 21 settembre, a
coloro che vi entreranno per la prima volta e a coloro che, ahimè,
vi entreranno per l'ennesima volta: abbiate il coraggio di mettere
mano a quelle riforme di cui la regione ha bisogno. Non starò
certamente a fare un elenco di queste riforme, sarebbe stucchevole
da parte mia. Ma la prima di tutte le riforme, senza la quale non
si va da nessuna parte, è la riforma della legge elettorale
regionale, perché questa regione ha bisogno di governabilità.
Qualunque sia la forza politica o la coalizione chiamata a
governare, deve poterlo fare in maniera incisiva e continua. C'è
bisogno quindi di governabilità. E abbiate il coraggio di farlo
senza particolari tatticismi o tecnicismi, quelli che all'esterno
sono sempre percepiti in maniera un po' malevola.
E poi ricordatevi del territorio, ricordatevi che il primo
approccio che hanno i cittadini sul territorio verso la pubblica
amministrazione sono i Comuni. I nostri Comuni che negli ultimi
cinque anni hanno vissuto delle situazioni veramente difficili, non
tanto per un discorso di risorse, quanto piuttosto per
un'organizzazione e una struttura che deriva dalla legge n. 6 del
2014, che ha costretto i nostri enti a una situazione veramente
difficile a livello organizzativo e di azione amministrativa.
Quella legge voleva in qualche modo generare dei risparmi sugli
enti locali e voleva al contempo migliorare l'efficacia e
l'efficienza dell'azione amministrativa; non è riuscita a farlo,
perché non è attraverso un associazionismo coatto che si possono
ottenere questi risultati, ma attraverso altre forme già
sperimentate sul territorio nazionale a cui bisognerebbe fare
riferimento.
Chiudo con una chiusa finale. Nella documentazione che ho
trovato stamattina al mio arrivo, c'è una dichiarazione da rendere
entro cinque giorni alla Presidenza, circa l'appartenenza a un
gruppo consiliare. Lo farò senz'altro, ma devo dire che non ho
bisogno di cinque giorni o di cinque minuti per confermare che, nel
poco tempo che sarò presente in quest'aula, aderirò al gruppo
consiliare dell'Union Valdôtaine.
