Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1976 del 8 marzo 1991 - Resoconto
OGGETTO N. 1976/IX - Opposizione all'interruzione del servizio
sulla linea ferroviaria Aosta - Pré-Saint-Didier.
(Ritiro di
mozione e svolgimento di interpellanza)
Presidente
- Do lettura della mozione e
dell'interpellanza, presentate rispettivamente dal Consigliere
Riccarand e dai Consiglieri Stévenin, Viérin, Vallet e Marcoz, la
cui discussione è unificata trattando analogo argomento:
MOZIONE
Appreso che la Direzione del Compartimento di Torino delle
Ferrovie dello Stato ha nuovamente proposto l'interruzione del
Servizio ferroviario sulla linea Aosta - Pré-Saint-Didier;
sottolineato che tale interruzione del servizio determinerebbe
situazioni di notevole disagio e determinerebbe una ulteriore
riduzione dell'utenza ferroviaria in Valle d'Aosta;
rilevato che i lavori di ristrutturazione possono e devono
essere iniziati nel tratto Morgex - Pré-Saint-Didier già da tempo
chiuso al transito dei treni;
Il Consiglio regionale della Valle d'Aosta
esprime
la propria ferma opposizione alla interruzione del servizio
ferroviario sulla tratta Aosta - Morgex;
impegna
la Giunta regionale ad assumere tutti gli opportuni
provvedimenti per evitare l'interruzione del servizio ferroviario
nella citata tratta;
impegna
altresì la Giunta regionale ad illustrare alla competente
Commissione consiliare gli interventi che si intendono realizzare,
per ridare un ruolo importante alla linea ferroviaria Aosta -
Pré-Saint-Didier.
F.to: E.Riccarand
---
INTERPELLATION
Ayant appris par la presse que le "Ente Ferrovie dello Stato? a
prévu dans son programme la fermeture de la ligne ferroviaire Aoste
- Pré-Saint-Didier à partir du 1er mars 1991;
compte tenu que cette décision ne manquera pas de créer de
problèmes considérables pour les habitants de la haute vallée et
tout particulièrement pour les étudiants et les travailleurs, les
soussignés Conseillers régionaux de l'Union Valdôtaine
interpellent
le Gouvernement régional pour savoir:
1) si le Gouvernement régional a été informé de cette décision
par l'?Ente?;
2) s'il est vrai que la gestion de la ligne Aoste -
Prés-Saint-Didier sera confiée au "Genio Ferrovieri?;
3) quelles sont les intentions à cet égard.
Signé: F. Stévenin, D. Viérin, E. Marcoz, F. Vallet
Presidente
- Ha chiesto di illustrare la mozione il
Consigliere Riccarand, ne ha facoltà.
Riccarand (VA)
- Questa mozione è stata presentata circa
un mese fa, quando si sono apprese le prime notizie rispetto alla
decisione del Compartimento di Torino delle Ferrovie dello Stato,
di interrompere il servizio lungo la linea Aosta - Morgex con tutte
le conseguenze negative che questo comporterebbe. Dopo di che ci
sono stati degli incontri e delle trattative, di cui il Consiglio
non conosce i contenuti e i risultati; con questa mozione si voleva
in particolare sottolineare la necessità di evitare, per quanto è
possibile, l'interruzione del servizio lungo il tronco che
attualmente è funzionante.
Lungo la ferrovia Aosta - Pré-Saint-Didier c'è un tronco che
ormai da più di due anni è inutilizzato, che è il tratto fra Morgex
e Pré-Saint-Didier; poi c'è il tratto fra Morgex e Aosta che invece
è ancora in servizio. Secondo logica sarebbe opportuno, a nostro
avviso, che i necessari lavori di potenziamento della ferrovia
iniziassero sul tronco che da tempo è chiuso, in particolare per
quanto riguarda la galleria di Montbardon, ma anche tutti gli altri
lavori che si intendono realizzare potrebbero iniziare su quel
tronco, per poi proseguire in tempi rapidi sul tronco
rimanente.
Ci sembra pericoloso invece, dopo che da oltre due anni è chiusa
una parte della linea, andare a chiudere anche l'altra parte,
mentre una serie di lavori potrebbero già essere fatti senza
l'interruzione del servizio.
Da qui questa mozione, che chiede che i lavori di
ristrutturazione vengano fatti partendo però dal tronco attualmente
chiuso, per non penalizzare ulteriormente l'utenza, in particolare
gli studenti dell'alta valle, che utilizza la linea
ferroviaria.
Inoltre con la mozione si chiede alla giunta di riferire in
commissione sullo stato complessivo: quali sono i progetti delle
ferrovie dello stato, che tipo di lavori si intendono fare, quali
saranno le conseguenze rispetto alla gestione della linea e al
personale che poi dovrà gestire tutto questo servizio, in modo che
in commissione tutti questi aspetti si possano apprendere nel
dettaglio e possano essere oggetto di una valutazione
approfondita.
Presidente
- Come primo firmatario della interpellanza ha
chiesto di illustrare l'interpellanza il Consigliere Stévenin, ne
ha facoltà.
Stévenin (UV)
- Notre Groupe, ayant appris la nouvelle
que la ligne aurait été fermée, a présenté cette
interpellation.
On a appris par la suite qu'il y a eu des pourparlers entre le
gouvernement régional et la société de chemin de fer et que
certaines décisions ont été prises. C'est-à-dire il y a un renvoi
de la fermeture, ce qui permettrait, si on a bien compris, de
terminer les écoles et par conséquent d'éliminer ce problème
surtout pour ce qui concerne les étudiants.
Mais on avait posé un autre problème, celui de la gestion de la
ligne de la parte du Genio Ferrovieri; problème qui d'après nous
pouvait agrandir encore l'énorme problème déjà existant à tout
aujourd'hui, parce que tout le monde le sait, depuis combien on
cherche à travers des motions du Conseil régional, des prises de
position, d'éliminer la gestion de la ligne Chivasso - Aosta de la
part du Genio Ferrovieri.
Il y a eu de la part du Président du Gouvernement un compte
rendu de la réunion, qu'il a tenu avec la société qui gère le
chemin de fer, mais on n'a rien appris en ce qui concerne la
gestion de la gare d'Aoste.
Le problème aujourd'hui consiste à savoir si effectivement la
gestion de la gare d'Aoste passera sous la direction de la société
de gestion et sera en quelque sorte éliminée la militarisation de
cette gare d'Aoste.
C'est bien pour cela que nous avons posé ces questions, surtout
nous voulons savoir quelles sont les intentions à cet égard.
Presidente
- Ha chiesto di parlare il Presidente della
Giunta, ne ha facoltà.
Bondaz (DC)
- In effetti forse si sta discutendo questa
mozione e questa interpellanza fuori tempo massimo, ma questo non è
colpa di nessuno, è determinato dai tempi burocratici del
Consiglio.
Dalla data e prima della data in cui erano state presentate
l'interpellanza e la mozione, vi è stata tutta una serie di
incontri e di manifestazioni, se così possiamo dire, da parte dei
lavoratori e degli studenti che usufruiscono della linea Aosta -
Morgex. A seguito di questi incontri si erano prese alcune
decisioni, di cui riferirò in questa breve relazione perché il
Consiglio ne sia edotto, anche se in alcune riunioni erano presenti
alcuni Consiglieri ora seduti in quest'aula.
Il programma di ristrutturazione della linea ferroviaria Aosta -
Pré-Saint-Didier era noto alla Presidenza della Giunta sin dalla
scorsa estate; infatti risale al mese di agosto la decisione
dell'ente di finanziare un programma straordinario di interventi di
ristrutturazione di numerose linee minori del compartimento del
Piemonte - Valle d'Aosta.
Fra le linee di ristrutturazione era prevista anche l'Aosta -
Pré-Saint-Didier, linea che fino a poco tempo prima era addirittura
inclusa nell'elenco dei rami secchi dell'ente Ferrovie dello Stato,
che intendeva sopprimere.
La notizia deve aver fatto piacere a tutti, soprattutto alle
organizzazioni sindacali di categorie, che sono tuttora favorevoli
all'intervento, senza il quale la linea sarebbe destinata, presto o
tardi, a chiudere.
Purtroppo l'esecuzione dei lavori comporta una sospensione
temporanea del traffico. Già all'inizio del mese di novembre questa
presidenza era intervenuta presso il compartimento per chiedere ed
ottenere un rinvio dei lavori, che dovevano iniziare già all'inizio
dell'inverno: si parlava all'epoca di fine novembre - primi di
dicembre. A questo proposito appare il caso di ricordare l'intesa
raggiunta il 5 novembre con il capo compartimento, che prevedeva un
accordo con la Regione sul programma di cantierizzazione
dell'opera, anche per una riduzione dei tempi di esecuzione. Credo
che alcune cose che dico adesso, sono già state da me dette a
seguito di una precedente interpellanza che si era discussa in
quest'aula.
A seguito di un avvicendamento dei responsabili delle Ferrovie
dello Stato, tali accordi non sono stati poi interamente rispettati
da parte dell'ente, in quanto l'ente ha fatto pervenire alla
Presidenza della Giunta tutta la modulistica della
cantierizzazione, senza un preventivo accordo con la Giunta, che
era stato un accordo assunto con il precedente capo di
compartimento.
Ciò detto, si è tenuta il 21 febbraio una riunione con il
compartimento, alla presenza di rappresentanti sindacali di
categoria e di alcuni consiglieri. In tale incontro siamo riusciti
ad ottenere un ulteriore rinvio per l'inizio dei lavori, da marzo a
maggio, onde ridurre al minimo il disagio per gli studenti. Siamo
altresì riusciti ad ottenere la convocazione delle rappresentanze
sindacali valdostane al tavolo delle trattative, che si svolgono a
livello compartimentale per le questioni relative al personale.
Questo è stato un buon risultato, in quanto fino a quel momento il
compartimento riteneva, che i problemi riguardanti il personale,
erano stati definiti con le Organizzazioni Sindacali a livello
nazionale, nel pacchetto che si era concordato per i lavori e per
il personale.
Le Organizzazioni Sindacali in loco, non erano molto d'accordo
con alcune decisioni che erano state assunte a livello centrale,
forse perché a livello centrale avevano una valutazione dei
problemi un po' più lontana, per cui certe problematiche più umane
erano rimaste disattese.
Quindi il fatto di aver rimesso sullo stesso tavolo le
Organizzazioni Sindacali e il compartimento di Torino, per definire
le questioni relative al personale che dovrà poi essere spostato, è
indubbiamente un fatto positivo e ci auguriamo che le cose vadano
avanti così come si erano concordate.
Fino ad oggi i sindacati non mi hanno fatto avere delle
valutazioni negative, per cui credo che le trattative stiano
andando avanti nell'ottica sperata.
Infine, abbiamo espresso una netta opposizione ad ogni manovra
tendente ad una militarizzazione di fatto della linea Aosta -
Pré-Saint-Didier; anzi abbiamo richiesto una parziale
smilitarizzazione dei servizi relativi alla gestione della stazione
di Aosta ed in questa direzione opereremo per far pressione nei
confronti dei ministeri competenti.
Devo peraltro aggiungere che l'ente, su questa ipotesi di lavoro
di militarizzazione della linea Aosta - Pré-Saint-Didier, ha
smentito tale ipotesi, dicendo anzi che non ne era assolutamente a
conoscenza. Di fatto questa ipotesi di militarizzazione era venuta
fuori nei pour-parlers che si erano fatti a livello di bar, se
vogliamo usare un termine di moda, ma senza una vera e propria
indicazione, per cui credo che alla fine questo non sia
verificabile. Ritengo, e lo dico con tutte le preoccupazioni del
caso, che nell'ipotesi della smilitarizzazione della linea Chivasso
- Aosta ci siano delle difficoltà che vanno al di là di quelle che
possono essere le nostre volontà, ma riguardano tutto un problema
di utilizzo di una linea considerata periferica, che speriamo
nell'immediato futuro possa non essere più considerata una linea di
utilizzo da parte del Genio Militare, per far sì che il proprio
personale sia addestrato.
Mi sembra di aver risposto alle domande che erano previste
nell'interpellanza.
Per quanto riguarda la mozione, credo di aver esplicitato al
Consigliere proponente, quello che è stato fatto e quello che
intenderemo fare sulla questione della smilitarizzazione, pertanto
essendo già superato il tempo per il quale molte cose sono state
definite, gli chiediamo di ritirare la mozione. In caso contrario
la maggioranza si astiene.
Presidente
- Ha chiesto di parlare il Consigliere
Stévenin, ne ha facoltà.
Stévenin (UV)
- Je prends acte et surtout me félicite du
fait qu'il n'y a pas la volonté de la part de la gestion de chemin
de fer de militariser également le réseau entre Aoste et
Pré-Saint-Didier. Mais il reste encore un problème très important à
résoudre; c'est-à-dire la partielle démilitarisation de la gare
d'Aoste. Je crois que là de réponses il y en a pas encore eues.
Je crois qu'il faut insister, parce que le vrai problème c'est
que nous avons encore une situation très difficile pour le fait
que, quand il y a des grèves, il se passe que dans notre région les
militaires s'en vont dans d'autres régions où il y a la grève, pour
faire face aux problème. Alors il se passe que dans notre région
"si aggiungono oltre ai danni? de ne pas avoir le chemin de fer qui
marche, également s'ajoutent "le beffe?, parce qu'en ce moment il
faut substituer par des cars le réseau ferroviaire.
Sur ce problème il faudra y revenir, parce que le problème de la
démilitarisation est un problème important pour toute la Vallée
d'Aoste.
Presidente
- Ha chiesto di parlare il Consigliere
Riccarand, ne ha facoltà.
Riccarand (VA)
- Non ho difficoltà a ritirare la mozione,
chiederei solo un impegno da parte del Presidente della Giunta per
venire al più presto in commissione ad illustrare nei dettagli,
quelli che sono il programma di intervento e i tempi di questo
intervento, in modo che siano chiare a tutto il Consiglio le
dimensioni di questo programma di ristrutturazione. Anche perché
dobbiamo fare molta attenzione che dietro a questa
ristrutturazione, che è necessaria ed urgente e che si ha da fare,
non si realizzi poi un disegno, attraverso un rallentamento dei
lavori, di progressivo allungamento dei tempi per poi non riaprire
più la linea.
Bisogna controllare che i tempi, che sono stati decisi, vengano
rigorosamente rispettati e questo può essere fatto solo se l'intero
Consiglio è perfettamente a conoscenza delle caratteristiche dei
lavori da realizzare e dei tempi per questa realizzazione. Credo
che sarebbe importante conoscere in commissione le soluzioni che si
intendono adottare per quanto riguarda la gestione della linea,
quindi il personale che sarà addetto al funzionamento della linea,
una volta ristrutturata.
Ritiro la mozione, con la raccomandazione e la richiesta al
Presidente della Giunta che ci sia uno specifico approfondimento
dell'argomento in un'apposita riunione di commissione.
Presidente
- Ha chiesto di parlare il Presidente della
Giunta, ne ha facoltà.
Bondaz (DC)
- Non ho alcuna difficoltà ad accedere alla
proposta del Consigliere Riccarand, mi sento però di dire due
cose.
Il rinvio dei lavori al mese di maggio significa che si è
ridotta sicuramente una difficoltà per gli studenti quest'anno, ma
l'esecuzione dei lavori comunque comporterà una sospensione della
linea ferroviaria. Ci saranno delle ipotesi alternative che sono
già state studiate e previste nel piano di ristrutturazione da
parte dell'ente, a carico dell'ente. Non vorrei che, iniziati i
lavori, poi a settembre-ottobre, quando iniziano le scuole, ci si
ritrovi qui a dire che dobbiamo fare qualcosa, perché questo non
sarà più possibile. Il massimo che abbiamo potuto ottenere è di
evitare, almeno per un anno scolastico, cioè quello tuttora in
corso, il minimo dei disagi, ma sicuramente, allungando i tempi per
quest'anno, è chiaro che si allungano quelli dell'anno prossimo,
quindi è probabile che il prossimo anno scolastico sarà un anno nel
quale, coloro che utilizzano le rete ferroviaria, dovranno
utilizzare le alternative che saranno previste.
Sul fatto poi che dobbiamo vedere che questa linea venga chiusa,
mi sembra utopistico pensare una cosa di questo genere, perché
l'ente ha già appaltato i lavori per un importo che si aggira
intorno ai trenta miliardi a due ditte specializzate, quindi che
vada a buttare trenta miliardi per poi chiudere la linea mi sembra
poco credibile.
Che dobbiamo seguire la cosa, per carità, è ben giusto farlo, ma
la stessa domanda che ha posto il Consigliere Riccarand è stata la
domanda che un sindacalista pose nella riunione a Torino, e il capo
compartimento si mise a ridere e disse che non sarebbero andati a
buttare dei soldi in un posto per poi chiudere la linea.
Appena il Presidente della commissione ritiene di fare la
convocazione, i dati li abbiamo, possiamo vederli con
tranquillità.
Presidente
- La mozione viene ritirata.
Il Consiglio prende atto
***
