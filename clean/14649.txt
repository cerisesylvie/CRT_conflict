Classificazione
SPORT E TEMPO LIBERO
Manifestazioni sportive


Resoconto integrale del dibattito dell'aula
Oggetto del Consiglio n. 1067 del 15 dicembre 1994 - Resoconto
SEDUTA ANTIMERIDIANA DEL 15 DICEMBRE 1994
OGGETTO N. 1067/X Concessione, ai sensi della legge regionale
31/1992, di un contributo di lire 30.000.000 alla Polisportiva
Gressoney Monterosa per l'organizzazione di un concorso ippico
internazionale di frontiera, in programma nei giorni 18, 19 e 20
gennaio 1995. Approvazione ed impegno di spesa.
Deliberazione Il Consiglio
Premesso che:
La Polisportiva Gressoney Monte Rosa, di Gressoney-Saint-Jean,
ha presentato all'Assessorato regionale del Turismo, Sport e Beni
Culturali una richiesta tendente ad ottenere, ai sensi della legge
regionale 24 giugno 1992, n. 31, un contributo nelle spese previste
per l'organizzazione e lo svolgimento di un Concorso ippico
internazionale di frontiera, in programma a Gressoney-Saint-Jean
nei giorni 18, 19 e 20 gennaio 1995.
Alla richiesta di contributo è stato allegato il preventivo di
spesa, ammontante a complessive lire 125.000.0000.
Si dà atto che l'Assessore al Turismo, Sport e Beni Culturali,
acquisito il parere dell'Ufficio regionale per il turismo, ritiene
che le spese sopra esposte siano ammissibili a contributo e che
l'iniziativa di cui trattasi sia da considerarsi, ai fini della
concessione di contributi previsti dalla legge regionale 31/1992,
di interesse turistico promozionale.
La Giunta regionale ritiene di aderire alla richiesta della
Polisportiva Gressoney Monte Rosa mediante la concessione di un
contributo di lire 30.000.000, pari al 24 percento dell'ammontare
delle spese.
Vista la legge regionale n. 24 giugno 1992, n. 31;
Visto il parere favorevole rilasciato dal Dirigente dell'Ufficio
regionale per il turismo, ai sensi del combinato disposto
dall'articolo 72 della legge regionale 3/1956, e successive
modificazioni, e dell'articolo 21 della legge regionale 18/1980, e
successive modificazioni, in ordine alla legittimità della presente
deliberazione;
Delibera
1) di approvare ai sensi della legge regionale 24 giugno 1992,
n. 31, la concessione di un contributo massimo di lire 30.000.000
(trentamilioni) a favore della Polisportiva Gressoney Monte Rosa,
con sede in Gressoney-Saint-Jean, P. IVA 00493470074, e comunque in
percentuale non superiore al 24 percento delle spese sostenute e
documentate, per l'organizzazione di un Concorso ippico
internazionale di frontiera, in programma a Gressoney-Saint-Jean
nei giorni 18, 19 e 20 gennaio 1995;
2) di approvare e di impegnare la spesa di lire 30.000.000
(trentamilioni), con imputazione sul cap. 64320 del Bilancio
preventivo della Regione per l'anno 1994 ("Contributi e sussidi ad
istituzione e organismi vari per attività nel settore del turismo e
del tempo libero"), che presenta la necessaria disponibilità;
3) di stabilire che alla liquidazione si provveda, ai sensi
dell'articolo 58 della legge regionale 27 dicembre 1989, n. 90 su
richiesta dell'Assessorato regionale del Turismo, Sport e Beni
Culturali, a manifestazione conclusa e previa presentazione del
Bilancio consuntivo corredato da idonei giustificativi di
spesa;
4) di dare atto che la presente deliberazione non è soggetta al
controllo della Commissione di Coordinamento della Valle d'Aosta in
quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente Pongo in votazione la delibera in oggetto.
Presenti, votanti e favorevoli: 27
Il Consiglio approva all'unanimità
