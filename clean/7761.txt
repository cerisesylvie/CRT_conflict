Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2141 del 9 luglio 1986 - Resoconto
OGGETTO N. 2141/VIII - NECESSITÀ DI MANUTENZIONE DI TUTTE LE
STRADE INTERPODERALI ESISTENTI IN VALLE D'AOSTA.
(Interpellanza).
PRESIDENTE: Do lettura dell'interpellanza in oggetto presentata
dai Consiglieri Pascale e Torrione:
INTERPELLANZA
Secondo dati forniti dall'Assessora
to
all'Agricoltura,
Foreste ed Ambiente Naturale la nostra Regione è
"solcata"
da oltre 800 Km. di strade interpoderali. La maggior parte di tali
strade sono state realizzate con criteri costruttivi non solo
discutibili, ma secondo esigenze di tracciato che non hanno tenuto
in alcun conto della necessità di tutelare l'ambiente e le
peculiarità paesaggistiche delle varie zone attraversate.
Queste circostanze negative hanno determinato, con il passare
del tempo, uno stato
di degrado, delle strade in questione
talmente accentuato da costituire una vera e propria offesa alle
caratteristiche del territorio regionale.
La mancanza infatti di qualsiasi opera volta a garantire un
corretto assetto della rete viabile in questione (muri di sostegno,
muri di controripa, ecc.) ne pregiudica la funzionalità sia sotto
il profilo della fruizione che sotto l'aspetto della garanzia di
una corretta gestione del territorio regionale.
Tutto ciò premesso i sottoscritti Consiglieri regionali del
Gruppo socialista
INTERPELLANO
l'Assessore competente per conoscere:
a)
se esiste, a disposizione dell'Assessorato
all'Agricoltura, Foreste ed Ambiente Naturale una situazione
aggiornata sullo stato di manutenzione o
di degrado di tutte
le strade interpoderali della nostra Regione ed in caso negativo
quali sono gli intendimenti della Giunta regionale per ovviare ad
una carenza totale di dati in merito a tale problema;
b)
se sia comunque intenzione della Giunta di adottare
un apposito provvedimento legislativo che consenta ai Comuni, di
realizzare tramite contributi regionali, le necessarie opere di
manutenzione e di consolidamento, secondo rigidi criteri
tecnico-costruttivi, delle strade interpoderali in
questione.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Torno sull'argomento delle strade
interpoderali e lo faccio di proposito perché, nel momento in cui
la Giunta presentava il Progetto FRIO, si pensava che si sarebbe
rivolta una maggiore attenzione anche a questo problema. Purtroppo,
anche da quanto ci è stato detto dal funzionario competente nel
momento della illustrazione del problema in sede di Commissione
consiliare, le strade interpoderali non rientrano nel Progetto
FRIO. Mi sembra che questa sia una mancanza di una certa entità ed
io speravo proprio che un massiccio intervento della Regione per le
strade interpoderali sarebbe valso a fermare quello stato di
degrado che ormai investe l'intera rete di tali strade che, per
oltre 800 chilometri, solcano la nostra Regione. Confortato anche
dal parere di alcuni tecnici, posso dire che un buon 50% di esse è
ormai da considerare quasi una pista impraticabile. Ciò,
ovviamente, non fa onore né alla Regione che ha costruito a suo
totale carico queste strade e né a quei progettisti che a suo tempo
ne hanno firmato i progetti.
Io ho fatto una interrogazione con richiesta di risposta
scritta, ho ricevuto un lungo elenco di strade interpoderali, dal
quale ho tratto anche la somma complessiva di circa 800 km., ed ho
visto una serie di illustri professionisti che hanno progettato
queste opere. Credo, però, che se i posteri andranno a rivedere
questi progetti e li confronteranno con lo stato di degrado, ormai
intollerabile, delle strade interpoderali, ciò non tornerà neppure
ad onore di questi progettisti.
Per assurdo c'è anche da dire che la presenza delle strade
interpoderali costituisce un elemento di degrado del nostro
ambiente. L'Assessore sa che io sono stato abbastanza polemico
sulla necessità di costruire certi tipi di strade interpoderali,
con certi tracciati e per raggiungere certi obiettivi, ed ora credo
che sia arrivato il momento che la Regione si occupi anche della
manutenzione di tali strade. È impensabile, infatti, che dopo aver
"tracciato" una strada, l'averla poi abbandonata a se stessa possa
costituire un elemento che non incida sulle caratteristiche
paesaggistiche della nostra Regione e soprattutto del nostro
territorio.
Da informazioni non ufficiali mi risulta che la stessa Regione
non possiede una "fotografia" dello stato delle strade
interpoderali se non per approssimazione di larga massima. E questo
mi sembra assurdo, perché il non avere a disposizione dei dati
aggiornati su un elemento di turbativa del nostro ambiente non
torna neppure ad onore dell'Assessorato competente. Questo è il
motivo della nostra interpellanza.
Lasciare che le cose vadano come vanno è un atteggiamento
colpevole che ricade sulla Giunta, ma anche sull'Amministrazione
regionale intesa nel suo senso più generale. Mi sembra, pertanto,
che si debba fare qualcosa anche se mi sarei augurato che di questo
argomento ci si fosse occupati in via prioritaria utilizzando i
fondi stanziati dal FRIO. Questo invece non è successo e la Regione
dovrà provvedere diversamente, predisponendo un disegno di legge
che si occupi oppure concedendo dei contributi ai Comuni perché
intervengano su questa rete che prima era viabile e che ora, tra
l'altro, non lo è più. Infatti l'aver costruito tale rete di strade
in modo quasi irresponsabile, senza muri di sostegno e senza muri
di controripa, ha provocato le conseguenze che io ho cercato di
illustrare in questo mio intervento.
Non è possibile continuare così, anche perché l'estensione
complessiva di questa rete non è assolutamente da sottovalutare.
800 chilometri, per un territorio piccolo e compatto come quello
della nostra Regione, sono una cifra che non può non destare
qualche preoccupazione. Se, con noncuranza e disinteresse, lasciamo
in stato di quasi abbandono questa rete viabile, sarà del tutto
inutile tra un paio di anni cercare di assumere un atteggiamento di
tutela del territorio. Il discorso delle strade interpoderali deve
stare a cuore all'Assessorato competente ed io aspetto delle
risposte tranquillizzanti da parte dell'Assessore Perrin.
Grazie.
Si dà atto che dalle ore 11.05 assume la Presidenza il Vice
Presidente DE GRANDIS Franco.
PRESIDENTE
: Ha chiesto la parola l'Assessore
all'Agricoltura, Foreste ed Ambiente Naturale Perrin; ne ha
facoltà.
PERRIN (U.V.):
Je me permets de contester les
affirmations du Conseiller Torrione: ce n'est pas vrai que les
chemins vicinaux sont dans l'état qui a été décrit; ce n'est pas
vrai que l'Assessorat ne connaît pas l'état des routes. Nous avons
des services qui nous mettent constamment au fait: d'un côté le
Corps forestier valdôtain qui est réparti sur tout le territoire;
d'un autre côté les techniciens de zone du Service d'Assistance
technique, économique et sociale; d'autre part encore, les
techniciens des services agricoles qui effectuent des visites sur
les lieux. Les chemins vicinaux sont contrôlés par l'Assessorat qui
est tenu régulièrement au courant et immédiatement informe en cas
de dégâts provoques par les pluies torrentielles ou le dégel. Je
dirai même que depuis que nous avons un géologue à notre
disposition, tous les projets présentés par les consortiums sont
soumis à l'attention du géologue. Ce dernier, par le biais de
visites sur les lieux, pourvoit à l'amélioration des projets.
Le Conseiller Torrione, d'ordinaire très attentif ne l'a pas été
cette fois, car en mai dernier, justement, le Gouvernement régional
a adopté une délibération, la n. 3127, en ce sens: l'Assessorat de
l'Agriculture a la faculté d'intervenir sur les chemins vicinaux,
lorsque certains phénomènes naturels provoquent des dégâts. De
plus, il existe un programme d'intervention sur les anciens chemins
vicinaux qui avaient été construits sans certains ouvrages
nécessaires, donc, petit à petit, nous agissons auprès des
consortiums pour améliorer l'ancien réseau de chemins (ouvrages
supplémentaires tels que murs, tuyaux d'écoulement des eaux, etc.)
et assurer la sécurité de ce réseau de voies rurales. Nous sommes
donc à la connaissance de la situation et nous intervenons
financièrement depuis mai-juin pour l'amélioration nécessaire.
Pour ce qui est du deuxième point, nous devons dire que nous
intervenons directement, et non plus par l'intermédiaire des
communes. Nous n'avons pas voulu introduire cette viabilité dans la
loi du FRIO qui concerne la viabilité mineure: anciens chemins
muletiers, sentiers, etc., puisque ces voies appartiennent aux
consortium et non aux communes. La nouvelle philosophie que nous
adoptons est que dans les cas de nécessité d'amélioration, nous
intervenons financièrement auprès des consortiums. Pour ce qui est
de l'entretien des chemins, nous intervenons en vertu de cette
délibération du 2 mai dernier ou d'autres similaires éventuellement
adoptées dans le futur.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Torni dichiaro parzialmente
soddisfatto perché l'Assessore ha dato alcune risposte, ma non mi
sembra che abbia centrato il problema nel suo aspetto più generale.
Bisogna considerare che lo stato di degrado effettivamente esiste
ed è presente, e ciò è dovuto al fatto che la quasi totalità degli
800 chilometri che io ho citato è stata costruita senza che fosse
tenuto nel debito conto il benché minimo criterio costruttivo.
Prego l'Assessore di convincersi della bontà di quanto sto
affermando, altrimenti io, che ho fatto personalmente dei
sopralluoghi, ho qui una risposta scritta che potrei anche leggere
ed egli allora dovrebbe convenire con me nel sostenere
obiettivamente che non vi sono muri di sostegno, né muri di
controripa, né canali trasversali che consentano l'attraversamento
di corsi d'acqua e che quindi non esiste assolutamente niente. La
verità è che queste vie interpoderali sono state costruite secondo
le esigenze del palista che tracciava la strada e non per
rispondere alle esigenze di una tecnica costruttiva degna di questo
nome.
Questo discorso deve essere ripreso, anche se capisco la
preoccupazione dell'Assessore che dice di aver assunto una
deliberazione perché si era reso conto dello stato di degrado di
certe strade interpoderali. Ma quello è stato solo un fatto
contingente legato ad uno smottamento particolare ed io non credo,
infatti, che quella delibera di Giunta consenta di intervenire su
tutti gli 800 chilometri di strade interpoderali, perché consente
di intervenire solo là dove se ne ravvisa la necessità.
Io credo, ritenevo e ritengo, che sia più opportuno esaminare il
problema nel suo complesso, magari anche attraverso un
provvedimento legislativo. Se è vero quello che dice l'Assessore e
cioè che non è possibile dare dei finanziamenti ai Comuni, è però
altrettanto vero che si possono dare finanziamenti a Consorzi e
quindi il provvedimento legislativo, anziché riguardare i Comuni
potrebbe riguardare i Consorzi.
La mia perplessità è motivata anche dal fatto che nel Progetto
FRIO non si è previsto un simile intervento. A mio avviso si tratta
di una grossa carenza, perché, al di là del ripristino, se pur
lodevole, di sentieri di particolare interesse dal punto di vista
paesaggistico e, addirittura, storico, sarebbe stato opportuno
prevedere anche un intervento di generale e straordinaria
manutenzione per queste strade interpoderali, dando dei
contributi...
(...Interruzione dell'Assessore Perrin...)
TORRIONE (P.S.I.):
L'Assessore dice che c'è e va bene. Io
dico che lo stato complessivo di queste strade interpoderali,
nonostante i provvedimenti che la Giunta dice di aver adottato in
proposito, è pietoso. Probabilmente l'Assessore vede l'argomento in
un altro modo ed io lo lascio in questa sua idilliaca visione. La
mia, invece, non è altrettanto bucolica ed idilliaca, ma è una
visione realistica e ripeto che lo stato di degrado delle strade
interpoderali non fa onore alla nostra Regione, specie sul piano
della difesa delle sue caratteristiche ambientali e paesaggistiche.
Assessore, forse guardiamo la stessa realtà con occhi diversi, però
se lei sarà gentile l'accompagnerò ad effettuare alcuni
sopralluoghi, e dopo vedremo se le strade interpoderali sono nello
stato che dico io o se sono nello stato che ritiene lei con la sua
visione così ottimistica della realtà. Grazie.
