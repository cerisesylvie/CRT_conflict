Classificazione
DEMANIO E PATRIMONIO REGIONALE


Resoconto integrale del dibattito dell'aula
Oggetto del Consiglio n. 2439 del 6 febbraio 2002 - Resoconto
OGGETTO N. 2439/XI Utilizzo dell’immobile
"Villa Una Mai Cameron" di Courmayeur donato alla Regione.
(Interpellanza)
Interpellanza Premesso:
- che a seguito di donazione la Regione è divenuta proprietaria
di un immobile sito in Courmayeur denominato "Villa Una Mai
Cameron";
- che da oltre 10 anni l’immobile è stato oggetto
di interventi di ristrutturazione e risistemazione edile ora
terminati;
- che ad una prima destinazione, prevedente la creazione di un
centro espositivo delle attività silvane, ne è stata
successivamente indicata un’altra quale sede di un
"Centro interregionale europeo di studio e formazione per il
soccorso in montagna";
i sottoscritti Consiglieri regionali
Interpellano
la Giunta regionale per sapere:
1) il valore dell’immobile
all’epoca della donazione e i costi complessivamente
sostenuti dalla Regione per gli interventi successivamente
effettuati;
2) quali sono i motivi che hanno impedito un più celere iter
nella fruizione di tale immobile e entro quando è previsto il suo
effettivo utilizzo;
3) se sono ancora valide le ipotesi di cui in premessa e, in
caso affermativo, quale ruolo e quali costi sono previsti per
l’Amministrazione regionale e quali le eventuali
sinergie attivabili.
F.to: Frassy - Tibaldi - Lattanzi
Presidente
La parola al Consigliere Frassy.
Frassy (FI)
Questa interpellanza conferma le
preoccupazioni che esprimevo stamani replicando alla risposta che
l’Assessore Ferraris aveva dato sulla tempistica
dello sportello unico delle attività produttive: quando lui ha
ipotizzato un termine di quindici mesi, ho detto che
nell’amministrazione normalmente i termini si
dilatano e che quindici mesi in quella situazione era un termine
lungo.
Questa è una vicenda che nasce nel 1988, o perlomeno che noi
siamo riusciti a ricostruire dal 1988, e che a distanza di oltre
dieci anni non si è ancora conclusa. In realtà questa vicenda nasce
prima con una donazione che viene fatta
all’Amministrazione regionale di questo complesso
immobiliare, denominato "Villa Una Mai Cameron", e si
contraddistingue per una serie di tappe che cercherò di riassumere
per verificare se la ricostruzione che abbiamo fatto è corretta e
nella cronologia e nella sostanza degli eventi. Risulterebbe che
nel maggio 1988 ci sia l’affido di progettazione per
la ristrutturazione di questo immobile con un impegno di spesa -
risibile oggi, ma forse risibile anche ieri - di soli 5
milioni.
Nel novembre 1999 viene approvato il progetto e in effetti gli
impegni ammontano alla fine del progetto a 145 milioni, quel
progetto era nato in base ad esigenze che la Giunta di allora aveva
individuato, con l'individuazione di una destinazione
d’uso a centro espositivo di quelle che erano le
attività di tipo forestale; dopodiché ci risulterebbe non essere
successo più nulla fino al 1995 quando, cambiando la Giunta,
cambiano anche le indicazioni inerenti la destinazione
d’uso, viene commissionato un nuovo progetto che dia
una diversa destinazione: come Centro interregionale europeo di
studi e formazione per il soccorso in montagna, questo sta scritto
negli atti; si evidenzia nella delibera del giugno 1995
l’urgenza di arrivare a queste conclusioni, si
impegnano altri 109 milioni.
Nel dicembre 1997 viene approvato il nuovo progetto per una
spesa presunta di quasi 2 miliardi per quanto riguarda i lavori in
appalto; nella delibera del 1997 si fa riferimento a finanziamenti
Interreg - "siamo" nell’Interreg II, più tardi
"arriveremo" nell’Interreg III, ma non abbiamo
ancora chiuso le opere finanziate con l'Interreg II - e,
nell’andare ad approvare questo progetto, si
evidenzia e si ribadisce nuovamente l’urgenza di
arrivare ad impegnare questi fondi; nel novembre 1997 i lavori sono
aggiudicati dopodiché abbiamo un'ultima delibera che risale al 6
dicembre 1999 quando la Giunta modifica le clausole contrattuali
con l’impresa appaltatrice al fine di poter erogare
un acconto su un avanzamento lavori che era inferiore rispetto alla
previsione del capitolato di appalto.
Ad oggi non siamo più riusciti a capire quali siano le
intenzioni della Giunta - e se vi siano degli intendimenti - o se
ancora una volta sarà il prossimo Esecutivo ad affidare un nuovo
incarico per trovare un'ulteriore destinazione
d’uso. Ci sembra che questo immobile abbia in senso
emblematico evidenziato quella incapacità che molte volte va a
connotare gli interventi del pubblico, soprattutto su quei beni che
hanno un costo iniziale pari a zero - è una donazione -, ma che poi
a consuntivo riescono ad annoverare dei costi esagerati rispetto a
quelle che erano le previsioni iniziali. Con questa interpellanza
allora vorremmo capire innanzitutto qual era il valore
all’epoca della donazione di
quell’immobile e quali sono stati i costi, che in
parte ho riassunto, sui lavori edili, ma anche sulle progettazioni
e su quant’altro si è reso necessario per portare a
compimento la ristrutturazione di questo immobile.
Mi piacerebbe anche sapere se quella seconda destinazione è
quella finale, in considerazione anche che il 2002 è
"l’Anno della montagna", potrebbe forse essere anche
il momento per coronare questa incompiuta. Vorremmo anche conoscere
il motivo per il quale qui, come al solito, le riflessioni fatte ex
post non sono più fatte in tempo utile, quali saranno i costi di
gestione di questo Centro interregionale europeo: se è un centro
che di interregionale e di europeo avrà solo il nome o se ci sono
già una serie di contatti e di accordi che possono attivare una
serie di sinergie a livello gestionale e di conseguenza a livello
di ripartizione degli oneri. In sostanza vorremmo capire se avete
deciso finalmente cosa fare, come farlo, con quali costi a
consuntivo per quella che è stata l’opera di
ristrutturazione, con quali costi a preventivo per quanto
riguarderà la funzionalità di questa struttura, una volta che
troverà la sua destinazione d’uso finale e
definitiva.
Presidente
La parola all’Assessore al
territorio, ambiente e opere pubbliche, Vallet
Vallet (UV)
Le Conseiller Frassy est assez bien documenté
et il a reconstruit, avec ponctualité, les différents passages qui
ont précédé la date de laquelle je partirai pour relater sur cet
argument en fournissant des réponses de nature à tranquilliser M.
Frassy quant aux temps nécessaires pour conclure
l’histoire. La date de laquelle je pars
c’est le 1998, c’est-à-dire la date à
laquelle le Gouvernement régional a destiné, par un acte officiel,
"Villa Una Mai Cameron" à Centre d’études et de
formation pour le secours en montagne.
Pour répondre ponctuellement à la première question, je dois
dire que la valeur de l’immeuble au moment de la
donation était indiquée à 70 millions de lires; le bâtiment avait
été bâti en 1934 et nécessitait d’importantes
interventions de réfection
Le Conseiller a déjà cité une série de données que je répète
quant aux frais de réaménagement qui se chiffrent à 1.984 millions
de lires; à ce montant il faut ajouter 200 millions de lires qui
seront nécessaires pour l’ameublement et 67 millions
de lires qui ont fait l’objet d’une
variation du montant originel.
La consigne des travaux a eu lieu le 19 avril 1997 et il était
prévu 330 jours pour compléter les travaux, auxquels ont été
ajoutés en deux fois 50 jours et encore 60 jours de prorogation
donc, en suivant ces temps, je peux dire qu’il
n’y a pas eu de retards particuliers à partir de la
date de la consigne des travaux; ces temps ont été nécessaires
compte tenu du fait qu’étant donné le lieu où se
trouve cette Villa, les suspensions des travaux dans la période
hivernale sont particulièrement longues et en plus
qu’au mois d’août il faille aussi
interrompre les travaux.
Je peux quand même dire qu’à
l’heure actuelle il reste à compléter des petites
interventions et que le centre sera rendu opérationnel au cours de
l’été prochain.
A ce propos je peux indiquer dès à présent la date de
l’inauguration de Villa Cameron qui est celle du
mois de septembre prochain. Il s’agira là
d’une des "actions clou" de notre calendrier des
manifestations, à l’occasion de
"l’Année internationale de la montagne 2002".
L’inauguration de Villa Cameron témoignera très
concrètement notre engagement pour la mise en place des structures
à support de quelques-unes des activités plus traditionnelles de la
montagne. En effet - et là je réponds à la troisième question - la
Région, compte tenu de la localisation et des caractéristiques de
l’immeuble, a considéré Villa Cameron comme le
pilier autour duquel construire un projet global finalisé à mettre
en place des initiatives de formation et
d’information sur la sécurité en montagne.
Pour ce faire, tout en étant bien conscients que cette
initiative ne pouvait pas exclusivement concerner la Région, mais
devait par contre prévoir l’agencement actif des
sujets directement intéressés par ce thème, on s’est
rattachés à ce stade et à l’Administration communale
de Courmayeur et en particulier aux organismes opérationnels en ce
domaine, c’est-à-dire le Secours alpin valdôtain et
l’Union valdôtaine de guides de haute montagne qui,
au cours du mois de janvier, ont, chacun pour son compte, pris leur
engagement formel en ordre de leur participation à cette
initiative, en particulier en relation à une proposition de loi
régionale qui sera soumise à ce Conseil et qui concerne
l’institution d’une fondation
"Montagna Sicura". Cette fondation, qui siégera et qui sera
opérationnelle à Villa Cameron, aura donc comme partenaire
fondateur la Région, la Commune de Courmayeur, le Secours alpin
valdôtain et l’Union valdôtaine des guides de haute
montagne.
L’adhésion d’autres sujets,
publics ou privés, sera évidemment ouverte; sa mission sera
d’être un centre d’études et de
documentation sur la sécurité en montagne. Très brièvement, et
surtout très concrètement, c’est dans le cadre
d’Interreg III que nous sommes en train de
travailler sur deux dossiers, suite auxquels ressortirons les
premières missions de la Villa Cameron: le recueil et
l’élaboration des données météo, dangers naturels,
bulletin avalanches, renseignements auprès des guides de haute
montagne sur les conditions du milieu alpin et des accidents en
montagne, la rédaction des bulletins mémoire et leur diffusion aux
différents niveaux, la formation dans le domaine de la sécurité en
montagne et des risques naturels.
Pour ces dossiers des contacts sont actuellement en cours avec
le Département de Haute Savoie et avec le Valais dans le cadre des
actions du secours alpin; en plus, je tiens à ajouter que des
accords sont en cours avec l’Institut fédéral des
avalanches de Davos avec le Crealp - encore une institution du
Valais - Centre de recherche sur l’environnement
alpin de Sion, avec l’Université de Savoie, avec
l’Université de Turin, avec le pôle grenoblois, le
Cemagref de Grenoble, l’Austrian Institute of snow
and avalanches pour créer là un réseau de centres de recherche, que
j’ai cités, sur le thème des risques naturels en
montagne, pour la mise en place d’actions de
formation très spécialisées, de stages, pour créer un vrai réseau
transfrontalier des meilleurs centres existant sur
l’arc alpin, pour effectuer des actions de
recherche. Suivant cette démarche de mise en réseau transfrontalier
avec les structures les plus qualifiées dans ce domaine je crois
que nous sommes sur le bon chemin pour répondre aux attentes de
qualification ainsi que pour respecter les volontés exprimées par
Mme Cameron avec sa donation de l’immeuble à la
Vallée d’Aoste.
Presidente
La parola al Consigliere Frassy.
Frassy (FI)
Due brevi considerazioni, Assessore, sulla
risposta.
Auspichiamo effettivamente che i tempi sui quali lei si è
impegnato, rispondendo alla nostra interpellanza, siano quelli per
i quali si possa porre fine a questo lunghissimo intervento di
ristrutturazione e che di conseguenza possa diventare operativa
quella che è una sede che merita di essere utilizzata; se poi viene
utilizzata in maniera appropriata e con degli scopi che sono
inseriti nel contesto alpino, ancora meglio. Abbiamo però una
perplessità e non ce la nascondiamo: purtroppo - e sottolineo
purtroppo - anche in questa occasione, quando parliamo di
fondazioni, di fatto parliamo di sommatoria di enti pubblici o
comunque di associazioni che hanno una forte sinergia di tipo
economico con l’ente pubblico, mi riferisco al
Soccorso alpino Valle d’Aosta,
all’Unione guide Valle d’Aosta, al
Comune di Courmayeur e alla Regione Valle d’Aosta,
questi quattro sono i soci fondatori della fondazione, se ho capito
bene dalla sua risposta.
Ci sarebbe piaciuto che, nell’ambito della
fondazione, trovassero spazio sinergie private; evidenziamo come
ogni volta che si cerca di uscire dal pubblico si ricada nel
pubblico: è successo con l’Università della Valle
d’Aosta, che doveva nella teoria aprire a privati e
nella realtà si è chiusa fra la Regione e una partecipazione
minimale del Ministero dell’università, ma ci
riferiamo anche alle tante altre fondazioni di cui alcuni
consiglieri sono presidenti o autorevoli esponenti, quali ad
esempio la Grand Paradis, per la quale il Consigliere Borre si è
attivato per costituirla e per la quale vorremmo vedere anche
qualche risultato un po' più concreto, Presidente Borre; sono tutte
fondazioni che alla fin fine ritagliano un po' di spazio, più a
titolo di gratifiche e di lustro politico e personale che non
fondazioni che abbiano una loro autonomia e una loro
funzionalità.
Su un problema come quello del soccorso in montagna, Assessore,
mi auguro che, prima che arriviate a siglare l’atto
costitutivo della fondazione, abbiate la capacità di coinvolgere
quanto meno quei soggetti istituzionali - visto che rimaniamo
sull’istituzionale - pubblici che stanno
dall’altra parte delle nostre montagne. Una
fondazione di tal genere in Courmayeur dovrebbe quanto meno vedere
la partecipazione di quei comuni, di quegli enti territoriali, di
quelle associazioni di categoria alpina svizzere e francesi,
altrimenti l’Espace Mont-Blanc, collega Cerise, e
tutte queste altre belle invenzioni sono invenzioni che danno
lustro a chi le presiede, ma che alla fine non sono finalizzate a
nulla.
È veramente incredibile apprendere che si possa fare una
fondazione a Courmayeur denominata in maniera pomposa "Centro
interregionale europeo di studio e formazione per il soccorso in
montagna" e capire che poi sarà una fondazione costituita dalla
Regione Valle d’Aosta, dal Comune di Courmayeur, dal
Soccorso alpino Valle d’Aosta - perché avere il
soccorso alpino con l’adesione a livello nazionale
sarebbe troppa grazia - e dall'Unione guide Valle
d’Aosta.
Allora l’invito che faccio
all’Assessore Vallet e alla Giunta tutta, ma anche
ai colleghi che ho citato - non in maniera provocatoria, ma sul
convincimento che ne abbiano la capacità e sicuramente gli
strumenti - è quello di mettere a profitto della collettività
valdostana i loro ruoli di intermediari in situazioni in alcuni
casi regionali, ma in altri casi transfrontalieri; se invece nel
settembre 2000, Assessore, ci troveremo a Courmayeur a celebrare
questa fondazione fra di noi, penso che avremo perso
l’ennesima occasione per far entrare la Valle
d’Aosta in Europa, non con le parole, ma con dei
fatti e soprattutto con delle azioni concrete.
Si dà atto che, dalle ore 17,19, riassume la presidenza il
Presidente Louvin.
