Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1363 del 12 luglio 1990 - Resoconto
OGGETTO N. 1363/IX - APPROVAZIONE DI PERIZIA SUPPLETIVA E DI
NUOVI PREZZI PER I LAVORI DI SISTEMAZIONE E RIFACIMENTO
DELL'IMPIANTO IRRIGUO DEL "RU VILLENEUVE" IN COMUNE DI SAINT-PIERRE
- APPROVAZIONE ED IMPEGNO DI SPESA.
PRESIDENTE:
Do lettura della proposta di deliberazione
iscritta al punto 12 dell’ordine del giorno, della
quale è relatore l'Assessore all'Agricoltura, Foreste ed Ambiente
Naturale.
IL CONSIGLIO
- richiamata la deliberazione della Giunta regionale n. 6070 in
data 30 giugno 1989;
- visto il parere della IV Commissione consiliare
permanente;
DELIBERA
1) di approvare l'allegata perizia suppletiva relative
all’esecuzione di nuovi e maggiori lavori occorrenti
per il completamento dei lavori di sistemazione e rifacimento
dell'impianto irriguo del "Ru Villeneuve" in Comune di Saint-Pierre
per un importo di spesa previsto in £. 99.569.702.= al netto del
ribasso d'asta;
2) di affidare l'esecuzione dei lavori di cui sopra all'impresa
Ronc F.lli di Introd (AO) alle condizioni e prezzi già praticati
per l'esecuzione dei lavori principali per un importo di spesa di
£. 99.569.702.= al netto del ribasso d'asta del 10,99%;
3) di approvare ed impegnare la suddetta spesa di £.
118.487.945.= (IVA compresa) con imputazione al Capitolo 32230 del
bilancio di previsione della Regione per l'anno 1990 ("Spese per
opere di miglioramento fondiario") che presenta la necessaria
disponibilità;
4) di stabilire per l'esecuzione dei lavori di cui sopra un
aumento di tempo utile di 48 giorni consecutivi;
5) di stabilire che le modalità di liquidazione sono le stesse
dell'appalto principale;
6) di approvare i sottoelencati nuovi prezzi unitari, in base ai
quali, sotto deduzione del pattuito ribasso d'asta del 10,99%
saranno pagate le opere non previste nell’elenco
prezzi dei lavori di cui all’oggetto.
ALLEGATI
(...omissis...)
PRESIDENTE:
Se nessuno chiede la parola, pongo in
votazione la proposta di deliberazione testé letta.
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
