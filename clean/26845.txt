Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 118 del 15 maggio 1972 - Resoconto
OGGETTO N. 118/72 - Acquisto di un'area di terreno per la
costruzione, da parte dell'O.N.P.I., di una casa di Riposo per
pensionati INPS. (Approvazione di Mozione)
Mappelli (D.C.)
- L'Opera Nazionale Pensionati d'Italia -
questa la cronistoria - alcuni anni fa ebbe ad inoltrare a questa
Amministrazione una richiesta di mettere a disposizione un'area al
fine di poter costruire un chiamiamolo ospedale, una casa di riposo
per tutti i pensionati.
Ora non desidero rientrare nei dettagli, nel senso di spiegare
quale poteva essere, evidentemente, la possibilità per assicurare
un certo numero di nostri pensionati e anche perché essendo la
Valle d'Aosta, così, geograficamente, fisicamente, avendo delle
altitudini diverse, abbiamo certe necessità che forse nel rimanente
del Paese non sono così acute e pertanto ecco perché vediamo certe
nostre case di riposto così affollate, oppure così pressanti.
Ad un certo momento, con il Presidente dell'Associazione e con
dei suoi collaboratori si fece un giro di orizzonte nella ricerca
delle aree disponibili in base a certi criteri che la Associazione
riteneva di portare avanti, cioè vicino alla ferrovia, vicino
all'autostrada, disponibilità di un centro urbano, ecc. ecc.
Il tutto venne, così, in linea di massima, venne indicato presso
l'autostrada di Fénis, cioè di Nus, contrapposto a Fénis.
A questo proposito, a suo tempo, era stata avanzata
un'interpellanza per cui l'Assessore alle Finanze ebbe a
sottolineare che vi era una trattativa in corso sulla questione dei
prezzi.
È chiaro che, su quanto riguarda la questione di trattativa, è
giusto che si debba fare il possibile al fine di trarne il maggior
vantaggio per quanto riguarda l'Amministrazione regionale.
Però noi ci siamo permessi di presentare questa mozione, perché
a nessuno sfugga il fatto che, checché se ne dica, la costruzione
di una casa di riposo di queste dimensioni e dato che la situazione
dell'occupazione nella nostra Regione è quella che è, è chiaro che
potrebbe garantirci un certo numero di posti di lavoro oltre che
tutto un certo giro d'affari.
Noi ci siamo permessi di presentare questa delibera onde
invitare la Giunta a definire, nel più breve tempo possibile,
l'acquisto, mettendosi d'accordo, evidentemente, con l'OMPI e
definire questo problema.
Riteniamo che, per la Regione, ed in particolar modo per la zona
interessata sia convenientissimo sia per l'occupazione che per la
questione commerciale e anche per i nostri pensionati.
Chantel
(P.S.I.)
- In data 14.04.1972 spedivo il
presente telegramma:
"Pregasi cortesemente rispondere
comunicazioni in data 5 agosto 1971 prot. 470145FN - Assessore alle
Finanze Amministratore reg.le Valle d'Aosta Enrico
Chantel".
A questo telegramma l'ONPI finalmente ha risposto dicendo che
essendo il Presidente dell'ONPI impegnato elettoralmente avrebbe
ripreso a trattare la questione a dopo le elezioni.
A tutt'oggi io non ho ricevuto ancora alcun comunicato.
Montesano (P.S.D.I.) -
Ci sono altri interventi
sull'argomento?
Chamonin (M.A.V.) -
Una precisazione soltanto volevo. Chi
ha diritto poi, a fruire del ricovero o della pensione in quel
fabbricato, cioè è destinato ai pensionati della zona INPS sì, ma
della zona o di tutta Italia?
(Voce) ...
Di tutt'Italia, ho
capito! Può la Valle riservare un determinato numero di posti?
Montesano (P.S.D.I.) -
No, no, è per la Valle.
Chantel
(P.S.I.)
- Voglio delle trattative
precedenti, non mi sembra che ci siano degli accenni in proposito.
Ma quando dovremo tirar fuori i quattrini e dovremo portare la
questione in Consiglio, senza dubbio dovremo mettere delle riserve,
almeno per una percentuale di pensionati della Valle d'Aosta.
Montesano (P.S.D.I.) -
Nessun altro intervento? Chi
approva la mozione alzi la mano. Contrari? Astenuti? Il Consiglio
approva.
Così abbiamo esaurito l'ordine del giorno. Il Consiglio, la
seduta di scioglie e, in linea di massima, comunico ai Signori
Consiglieri che la nuova seduta sarà - se non vi sono impedimenti
al riguardo - il giorno 29 di questo mese.
---
La seduta termina alle ore 18,45.
