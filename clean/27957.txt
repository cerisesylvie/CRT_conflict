Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 289 del 30 novembre 1970 - Resoconto
OGGETTO N. 289/70 - Proposta di legge regionale recante
modificazioni e norme di attuazione e di integrazione della legge
regionale urbanistica e per la tutela del paesaggio in Valle
d'Aosta 28 aprile 1960, n. 3. Parere della competente commissione
consiliare permanente. (Non approvazione di mozione)
Manganone (D.C.)
- Dopo aver sentito l'appassionante
dibattito, avvenuto nella seduta del 30 ottobre, in merito
all'approvazione della legge regionale per la concessione di
contributi ai Comuni per la formazione dei piani regolatori, legge
che il gruppo Democristiano, con documentata richiesta e
specificandone i validissimi motivi, aveva chiesto che fosse
rinviata e presentata nella stessa seduta in cui si sarebbe
discussa la legge urbanistica presentata dalla Democrazia
Cristiana, in data 30 ottobre, alla Presidenza del Consiglio.
Dopo aver sentito gli interventi sensati e positivi dei
Consiglieri Savioz, Chamonin, Tonino, Pedrini e Balestri sulla
legge urbanistica regionale, io sono convinto che la nostra mozione
verrà approvata all'unanimità. Si tratta di una mozione
sufficientemente chiara, gli elementi per la valutazione della
nostra legge urbanistica, sono di competenza dell'Assessorato al
Turismo, e, principalmente, di completa competenza dell'Assessore
Milanesio, come egli stesso ha avuto modo di dichiarare al
Consiglio nella seduta precedente; gli elementi raccolti
dall'Assessore Milanesio a seguito di un preciso mandato
conferitogli dalla Giunta in data 20.1.1970, gli elementi che erano
in possesso dell'Assessore Balestri, le dichiarazioni fatte da
tutti i Gruppi politici presenti in quest'aula, le necessità
inderogabili dei nostri sindaci e della nostra popolazione, sono
ormai fattori più che sufficienti per esortarci a decidere
l'approvazione della mozione oggi e, fra alcune settimane,
l'approvazione della nostra legge urbanistica.
Vorrei emendare la mia mozione, perché nel dispositivo della
mozione si legge:
"la Commissione ad esprimere il proprio parere
in modo che la suddetta legge possa essere inserita all'ordine del
giorno del 30 novembre".
Siccome è oggi il 30 novembre, io
proporrei di modificare la data al 15 dicembre prossimo
venturo.
Caveri (U.V.)
- Intendo fare solo una piccola
precisazione, e cioè che questa proposta di legge sta seguendo il
suo iter normale.
La Commissione Affari Generali ha richiesto un parere che sarà
certamente redatto e comunicato alla Commissione Affari Generali
che prenderà l'esame di questa proposta di legge. Questa idea di
voler far passare le proposte di legge a "tambour battant" è
un'idea barbara, perché quello è il vero modo di fare delle leggi
fatte male, dico, noi abbiamo intenzione, non appena avremo i
pareri richiesti, esamineremo insieme in Commissione Affari
Generali la proposta di legge, non abbiamo nessuna intenzione di
perdere del tempo, però non si può approvare una legge senza
esaminare e senza chiarire i vari elementi.
Mi pare che di leggi malfatte ne abbiamo già abbastanza e,
secondo me, bisogna farle in un modo migliore e un po' più
meditate, questo non vuol dire rimandare alle calende greche.
Quindi per me questa mozione deve essere respinta, perché, anche
proceduralmente, c'è molto da dire su questa mozione, presentare
una mozione perché sia approvata, o una proposta di legge che sta
seguendo il suo iter legislativo è un vero non senso.
Manganone (D.C.)
- Mi scusi Consigliere Caveri, il
disegno di legge è stato trasmesso alla Commissione in data 12
ottobre 1970, al 12 dicembre 1970 saranno trascorsi due mesi, nella
passata seduta, l'Assessore Milanesio, aveva detto che aveva tutti
gli elementi per poter valutare la validità del disegno di
legge.
Io chiedo che questa mozione sia votata, e sia votata in
votazione segreta.
Caveri (U.V.)
- Gli elementi non ci sono perché mancano
ancora i pareri che abbiamo richiesto. Quindi mi pare che non ci
siano tutti gli elementi.
Lei dice:
"la proposta di legge è stata presentata il 12
ottobre 1970"
, accidempoli, io credevo che fosse stata
presentata l'anno scorso; se sono trascorsi due mesi, mi pare che è
una cosa tutta affatto normale.
Ma cosa credete voi altri, che è come mettere il gettone nel
distributore dei cioccolatini.
E vi sbagliate molto... (
voci
) ...il parere bisogna
studiarlo, bisogna meditarlo, bisogna ponderarlo e non fare le cose
con la testa nel sacco.
Voi altri non sapete cosa vuol dire fare una legge; credete che
sia come scrivere una lettera alla morosa, mentre, è ben
diverso.
Pollicini (D.P.)
- Mi pare che la proposta del
Consigliere Caveri, che è Presidente della Commissione Affari
Generali, sia una proposta seria, direi, proprio responsabile,
anche perché questa legge è una legge urbanistica. Oltre
all'importanza che ha perché investe il futuro urbanistico della
Valle d'Aosta e investe una serie di interessi vastissimi proprio
perché è, appunto, estremamente importante, direi estremamente
delicata, ha bisogno che la Commissione la ponderi con una notevole
possibilità di elementi tali da poter far sì che il parere sia un
parere estremamente responsabile. Non solo, ma anche surrogato da
quei pareri che la Commissione ha chiesto e non ha ancora avuto,
che serviranno, appunto, a dare la completezza a una legge che non
è certamente la legge sui pacchi natalizi, o la legge sull'apertura
del secondo ufficio per la distribuzione eventualmente di
carburante o altro.
Mi pare serio il discorso, non è una ricerca di una motivazione
per rinviare.
Evidentemente la Commissione deve dare il suo parere; non ha
ancora avuto il tempo di avere tutti gli elementi, quando li avrà,
mi pare serio che sarà suo compito prospettare il suo parere, dopo
di che il disegno arriverà in aula. Il tempo di un mese e mezzo che
il disegno di legge è in commissione, mi pare che non sia un tempo
eccessivo perché altre leggi stanno in Commissione, proprio per il
lavoro che richiedono, mi pare serio il discorso, non è la ricerca
di una scusa.
Questo vorrei dire.
Manganoni (P.C.I.)
- Effettivamente oggi, con la legge
Ponte (legge 6 agosto 1967, n. 765), l'attività edilizia in Valle
subisce degli intralci, subisce delle remore, con dei danni per
l'attività edilizia, come dicevo, e dei danni, particolarmente, per
i privati.
Ed è un problema che bisogna risolvere, ma bisogna risolverlo
presto. È un problema che non riguarda solo la Valle d'Aosta,
perché, seguendo i quotidiani economici e finanziari, vediamo che
in Italia, l'attività edilizia, da quando è entrata in funzione la
legge Ponte, salvo l'anno successivo che hanno attuato i progetti
presentati prima della legge Ponte, ma poi, ultimati quei progetti,
oggi l'attività edilizia, sempre dalle statistiche riportate sui
giornali di cui sopra, ha subito delle riduzioni dal 30 al 40%, e
questo è un problema che preoccupa.
In Valle d'Aosta dovrebbero preoccupare gli amministratori
regionali, che siamo noi e in particolare la Giunta.
Ora, come si possono superare le remore e le eccessive
restrizioni, della legge Ponte, secondo cui erano giustificate
queste restrizioni, per indurre i Comuni ad adottare i piani
regolatori; perché se no prima di questa legge Ponte, c'era il
caos, si costruiva addirittura sulle proprietà comunali, sulle
proprietà pubbliche.
Quindi la legge Ponte quale scopo aveva? Quello di indurre, in
un certo senso, di obbligare i Comuni ad elaborare i piani
regolatori o i piani di fabbricazione.
Naturalmente, in attesa dell'elaborazione di questi piani,
l'attività edilizia ha subito una stasi.
Io ho poi citato degli esempi, dove nei nostri Comuni si è
fermi, perché si aspettano i piani regolatori. Quindi, per superare
questa stasi, a mio parere, non è tanto la legge urbanistica
regionale che li supera, perché noi abbiamo una legge urbanistica
in campo regionale che vale anche per la Valle d'Aosta, è vero, è
criticabile, tutto quanto vogliamo, però il problema, per superare
questa stasi, è l'elaborazione, è l'approvazione dei piani di
fabbricazione, dei piani regolatori.
Solo con questi strumenti si superano le restrizioni alle remore
imposte dalla legge Ponte.
Ora, questo è un problema che dovrebbe attirare seriamente
l'attenzione della Giunta, perché a me risulta che giacciono,
presso la Regione, ben 13 - mi corregga l'Assessore se adesso
sbaglio come numero - piani di fabbricazione o piani regolatori,
approvati dai Comuni ed inoltrati alla Regione.
Ora, questo elenco mi è stato fornito dagli uffici
dell'Assessorato.
Ce ne sono di quelli che giacciono sette, otto, nove mesi,
qualcuno meno, qualcuno anche di più.
Ora, noi sappiamo che i piani regolatori, praticamente, creano
fra i cittadini, dei cittadini più ricchi e dei cittadini più
poveri. Perché?
Perché un terreno - facciamo l'esempio di due terreni di due
proprietari, magari confinanti - prima del piano regolatore,
potevano avere su per giù lo stesso valore, dopo il piano
regolatore, facciamo l'ipotesi, uno di questi terreni viene incluso
nelle zone fabbricabili, quindi ha un valore, l'altro viene
escluso, rimane zona agricola, cosa succede? Che il primo terreno
assume un valore notevole, il secondo ha solo un valore agricolo,
quindi praticamente zero.
Ma questi sono degli inconvenienti da cui non si può scappare,
scaturiscono dal piano regolatore e non si può, salvo ricorrere al
sistema adottato dagli svizzeri, dai cantoni svizzeri che hanno
fatto un consorzio di tutto il Comune: chi ha il terreno
valorizzato dal piano regolatore deve indennizzare chi ne ha subito
i danni.
Io non propongo di adottare in Valle questo sistema, perché noi
sappiamo la mentalità, la situazione che c'è in Valle d'Aosta.
Di questo ne faccio solamente un accenno, anche se questo
compenserebbe un po', vero, eviterebbe il fatto che uno ad un
tratto diventa, non dico, ricco, ma un pochino più ricco e l'altro
un pochino più povero, per la svalutazione di un terreno che rimane
agricolo e dell'altro che rimane fabbricabile.
Ma questi sono gli inconvenienti che derivano dai piani
regolatori.
Questo cosa induce? Induce le Amministrazioni comunali ad andare
adagio, perché, naturalmente, creano fra i loro cittadini un
quantitativo enorme di malcontento, da parte di coloro i cui
terreni vengono considerati zona agricola o zona inedificabile;
comunque bisogna andare avanti.
Dunque, i Comuni già vanno a rilento, difatti risulterebbe che
oltre al Comune di Aosta, il solo Comune che ha il piano regolatore
approvato è il Comune di St. Vincent di cui noi abbiamo approvato
qui il piano regolatore e sappiamo per quale ragione, "à tambour
battant", che pare che sia stato impugnato; tutti gli altri 72
comuni non ancora nessuno strumento urbanistico.
Allora noi dovremmo, come Regione, non solo cercare di
invogliare, di incoraggiare, di agevolare questi Comuni affinché
approvino questi piani regolatori o piani di fabbricazione.
Però, come Regione, come tutela, dovremmo accelerare, almeno per
quanto è di nostra competenza, l'iter di questi piani e cioè
evitare che giacciano per mesi, mesi e mesi presso i competenti
uffici della Regione.
Io comprendo che l'Amministrazione regionale non può approvare i
piani come arrivano; io lo so, per esempio, che ad Antey era stato
previsto uno sviluppo tale che il Comune avrebbe dovuto arrivare a
25.000 abitanti. Io non è che dico che la Regione deve approvare ad
occhi chiusi, no, la Regione faccia le sue osservazioni, però con
una certa celerità, nel senso di restituire questi piani approvati
o non approvati cioè con le modifiche che si tiene opportuno di
chiedere, entro un termine breve, perché se no, andando di questo
passo, noi andremo avanti, mesi, anni, con quale risultato? Che
avremo l'attività edilizia bloccata.
Quindi, io non entro in merito a questa legge regionale
urbanistica, vero, però io rivolgo questo invito alla Giunta: per
sbloccare questa situazione ci vogliono gli strumenti, cioè piani
regolatori e piani di fabbricazione, quindi acceleriamo, facciamo
tutto il possibile per accelerare l'approvazione di questi
strumenti urbanistici.
Montesano (P.S.D.I.)
- La parola al Consigliere
Germano.
Germano (P.C.I.)
- Io volevo dire che, in linea di
principio, noi siamo d'accordo che ci vuole una legge urbanistica o
le modifiche alla legge urbanistica che già abbiamo, ma soprattutto
ci vuole il piano regolatore urbanistico, piano regionale
urbanistico, piano generale per tutta la Regione; però a leggere
questa mozione, tutto quello che ha detto l'On. Caveri è pura
verità. Pare che la D.C., passando dalla maggioranza
all'opposizione, abbia scoperto tutto ad un tratto, di possedere la
verità assoluta.
Presenta una proposta di legge il 12 ottobre e il 30 novembre
vuole che sia discussa in Consiglio...
(voci) ...
a bene, ma
non l'abbiamo ancora visto.
Nel giro di un mese e 18 giorni, volete che una legge
urbanistica, per essere seria, sia portata in Consiglio.
Ma, io non so, vi invito a riflettere, abbiamo visto l'iter di
altre leggi. La legge sul controllo degli Enti locali, è stata
presentata, altri Gruppi hanno presentato un'altra proposta di
legge; le diverse proposte sono state confrontate, esaminate e dopo
sei, sette mesi, un testo è stato portato in Consiglio.
La legge sul riparto fiscale l'abbiamo presentata 3 anni fa, ed
è stata trasmessa in Consiglio adesso. Come fare a pensare che
tutte le cose cambiano perché voi siete all'opposizione e che in un
mese e 18 giorni si possa approvare una legge urbanistica.
Cercate anche voi - avete portato il vostro contributo, ve ne do
atto -, cercate anche il contributo degli altri, aspettate e
confrontate, quello che verrà fuori sarà nell'interesse della Valle
d'Aosta.
C'è stato l'impegno a discuterne, noi ci impegniamo, o con
un'altra proposta di legge, o con emendamenti, di portare il nostro
contributo. La fretta è sempre una cattiva consigliera.
E poi tutta la prassi del Consiglio insegna che non avviene
così.
Almeno per gli argomenti della portata di una legge urbanistica
oppure per un riparto fiscale, oppure per problemi che sono
importanti per la vita della Regione.
Quindi, io vi inviterei - avete avuto assicurazioni - a ritirare
la mozione, perché non possiamo votare una cosa anche giusta, ma
per questioni di fretta, di impostazione, che voi date alle
questioni.
Noi, ve lo ripeto, non siamo contrari, vogliamo che ci sia,
anche il più in fretta possibile, ma senza far le cose male,
facendole con il contributo di tutti, ma in modo giusto e in modo
soprattutto serio.
Questo dico.
Montesano (P.S.D.I.)
- La parola al Consigliere
Caveri.
Caveri (U.V.)
- On pourrait faire de la polémique, très
facile, parce que le Conseiller Manganone s'étonne qu'après deux
mois, une loi n'a pas été encore approuvée.
Je veux rappeler à Monsieur Manganone que la Démocratie
Chrétienne a été au pouvoir pendant 4 ans, et pendant quatre ans
n'a pas fait la "legge urbanistica".
Mais cela - tambour battant - il faudra la faire, laissons de
côté la polémique et cherchons de parler un peu sérieusement.
Il faut combattre cette stupide superstition qui existe depuis
des années en Vallée d'Aoste, que faire une loi, c'est comme aller
à la brasserie et boire une chopine de bière.
Il faut se convaincre et les Conseillers régionaux, au moins
eux, qui se persuadent que préparer une loi, ce n'est pas facile,
c'est une des choses les plus difficiles, non seulement, mais
j'ajoute encore une autre chose, et c'est que faire une loi en
matière d'urbanisme, c'est une chose d'une difficulté énorme.
Moi, de temps en temps, j'achète un traité d'urbanisme pour voir
de m'orienter dans cette matière qui est vraiment très délicate et
difficile, chaque fois, moi je le confesse, je ne crois pas d'être
un orgueilleux, chaque fois que je lis un nouveau traité en matière
d'urbanisme, après avoir lu le traité, j'ai les idées plus confuses
qu'avant.
Vous essayez à lire le livre de Virgilio Testa "La scienza
urbanistica" et puis vous voyez si vous aurez les idées plus
claires quand vous l'avez lu.
J'ai lu dernièrement le traité de Mengoli, toujours en matière
d'urbanisme, il me semblait qu'il était plus clair, mais l'autre
jour j'ai dû le consulter pour une question qui intéresse
l'Administration régionale, et j'ai vu que le traité de Testa, sur
cette matière, était plus clair que celui de Mengoli.
C'est une matière très difficile, tant il est vrai que la
législation est très confuse, contradictoire, les lois qui ont été
faites en matière d'urbanisme en Italie, sont les lois les plus
contradictoires, de manière que l'interprète ne sait pas, il ne
sait jamais si une disposition est encore en vigueur ou non, aussi
parce que ces lois ont été faites, rédigées, promulguées, en des
périodes historiques différentes, et il y avait des principes
différents qui inspiraient les législateurs.
Et alors, ne soyons pas des "faciloni", parce que, regardez, que
moi, je déplore que dans ce Conseil, je vois qu'il n'a pas mal de
Conseillers qui sont vraiment victimes de l'esprit de
"faciloneria".
J'ai cherché le terme correspondant en langue française, dans le
dictionnaire, il n'y a pas, parce que l'Italie est vraiment le pays
de la "faciloneria", de manière qu'en français il n'y a pas le
terme correspondant, si vous avez un dictionnaire, on lit
"faciloneria", laisser aller, c'est une autre chose la
"faciloneria".
La "faciloneria" est la superficialité et c'est un manque de
culture, parce que ceux qui sont "faciloni", en général, sont des
personnes qui manquent de culture, manquent de culture générale,
manquent de culture...
Les personnes cultivées savent que faire une loi c'est
difficile, et savent que faire une loi, en thème d'urbanisme, c'est
plus difficile encore.
C'est une des matières les plus ardues qui existent
aujourd'hui.
Et, alors la théorie du tambour battant, laissons-la aux
imbéciles.
Montesano (P.S.D.I.)
- La parola all'Assessore
Milanesio.
Milanesio (P.S.I.)
- Mi resta poco da aggiungere a quanto
ha detto molto egregiamente l'Avv. Caveri.
Si tratta di una materia molto complessa, molto difficile, per
cui già esistono degli studi, già esistono alcune indicazioni, già
esiste del materiale su cui lavorare.
Ma io voglio ricordare solo al Consigliere Manganone, che ha
detto un'inesattezza, quando disse:
"Abbiamo già tutto per poter
fare un disegno di legge"
. Io non ho mai dichiarato questo; io
ho detto che noi volevamo maturare ancora l'esperienza del piano
urbanistico regionale, perché è chiaro che una nuova legge
urbanistica regionale ha un significato nella misura in cui viene
concepita, al momento in cui si sono verificate certe esperienze,
fare una legge urbanistica in modo astratto, come si vuole fare in
questo caso, non ha un grande significato.
Abbiamo una legge del 1960, abbiamo la legge Ponte. Queste sono
già loro stesse a funzionare e a dare delle utili indicazioni.
Piuttosto il problema, in questo momento, si pone nei termini
che aveva accennato il Consigliere Manganoni, cioè occorre fare in
modo che si dia rapida e sollecita approvazione ai piani
regolatori, o ai piani di fabbricazione che sono stati presentati,
lì. Devo però fare un piccolo appunto, non si può approvare tout
court quello che le Amministrazioni comunali ci profilano, e la
Giunta è stata interessata in questi ultimi tempi, in queste ultime
settimane, da una discussione con l'ufficio di urbanistica, per
stabilire in base a quali criteri dovevano essere esaminati questi
piani regolatori, questi piani di fabbricazione, perché è chiaro
che dobbiamo avere criteri uniformi e analoghi per tutti i Comuni,
non possiamo adottare per un Comune certi criteri e per un altro
Comune altri ancora.
Quindi la discussione metereologica che si è sviluppata
all'interno della Giunta, avrà una conclusione questa stessa
settimana, con l'approvazione dei criteri con cui l'ufficio
procederà all'esame di questi piani regolatori, e istruirà questa
pratica tanto da poterla portare all'esame della Giunta e del
Consiglio.
Io non voglio polemizzare. Stranamente da qualche tempo a questa
parte, cioè da un mese, due mesi circa, la "Région" ha cominciato a
parlare di legge urbanistica e di difesa del paesaggio, l'ultimo
numero, penso che sia l'ultimo numero, penso che sia l'ultimo,
aveva una pagina intera che gridava vendetta per gli scempi che si
stanno commettendo in materia di paesaggio, in materia
paesaggistica in Valle d'Aosta.
Mi fa piacere che la "Région" finalmente abbia così sollevato un
problema molto importante, per la difesa del paesaggio e mi auguro
che continuerà su questo tratto, in tutte le circostanze quando
sarà all'opposizione e quando sarà al Governo, e continuerà a tener
presente questo problema molto importante che se ha avuto delle
compromissioni in certi casi, sono però da riferirsi ad alcuni
casi, ad alcuni personaggi della Democrazia Cristiana.
Comunque, per chiudere questa discussione che altrimenti
diventa, direi, controproducente e improduttiva, io vorrei
presentare un ordine del giorno che riassume un po' quanto è stato
detto in questo Consiglio, e nel quale si ribadisce la volontà di
questa Amministrazione, di questa maggioranza, di voler portare
avanti il problema della nuova legge urbanistica e nello stesso
tempo, però si dice che non è con una legge frettolosa e sommaria
che si può risolvere questo problema.
Io propongo all'approvazione del Consiglio questo ordine del
giorno che evidentemente respinge la mozione presentata:
"Il Consiglio regionale della Valle d'Aosta
PRESO ATTO delle dichiarazioni rese dall'Assessore al
Turismo, all'atto della discussione del disegno di legge che
concedeva contributi ai Comuni per la redazione di strumenti
urbanistici;
RIBADISCE la necessità di addivenire al più presto ad una
rielaborazione della legge urbanistica regionale vigente;
TENUTO CONTO delle esperienze che vanno maturando in ordine
alla programmazione regionale ed al piano urbanistico regionale in
corso di redazione;
POICHÉ la legge in discussione, come dichiarato dal
Presidente della Commissione Affari Generali, sta già seguendo
l'iter procedurale previsto dal Regolamento consiliare e poiché la
mozione presentata, attende a risolvere in modo frettoloso e
sommario un problema per cui occorre ancora approfondimento e
ponderazione, respinge la mozione in oggetto".
Manganone (D.C.)
- Non entro certamente in polemica.
Siamo stati trattati da faciloni, ebbene, io ritorno ad un
verbale di due anni fa.
Sull'interpellanza presentata dal Consigliere Pedrini, l'allora
Assessore Balestri rispondeva:
"Informa che la Commissione consiliare permanente per il
turismo è stata convocata per lunedì venturo ore 15, proprio per
l'esame dell'argomento oggetto della suddetta interpellanza, con
l'intento di studiare e proporre modifiche da apportare alla
recente legge statale, sull'urbanistica, al fine di eliminare per
quanto possibile gli inconvenienti che derivano dall'applicazione
della legge stessa".
Eravamo nel 1968, siamo andati avanti due anni, nella scorsa
seduta l'Assessore Milanesio, aveva detto che non aveva altri
elementi... (
non si sente
) ...la necessità di rielaborare
una nostra legge urbanistica, ma, a tutt'oggi, si è fatto molto
poco, oppure adesso la si vuol portare avanti nel tempo... drastici
su una data, possiamo anche... un tantino, ma saremmo contenti che
questa legge... venga data entro la fine dell'anno.
L'intervento di Manganoni, quando dice che per superare le
ristrettezze della legge Ponte, ci vogliono i piani regolatori, qui
il Consigliere Manganoni sbaglia, perché i piani regolatori sono
redatti secondo le disposizioni della legge Ponte.
Se i nostri piani regolatori non vengono esaminati, oppure sono
fatti in base alla legge Ponte, non vedo i criteri che devono
essere messi in atto dalla Giunta, per valutare i piani regolatori.
Ci sono già nella legge Ponte, Assessore Milanesio, i criteri.
Come può la Giunta modificare, per esempio, il coefficiente
minimo di edificabilità dello 003 nelle zone E che sono zone
agricole?
Io mi domando questo.
Se la Giunta può modificare questi coefficienti certamente,
scade il piano regolatore, scade perché non è conforme alla legge
Ponte.
Quindi noi siamo propensi anche a modificare la data, ma siamo
anche propensi a mantenere la nostra mozione.
Montesano (P.S.D.I.)
- La parola al Consigliere
Tonino.
Tonino (P.S.I.U.P.)
- Io ritengo che se, veramente, si
vuole intervenire per pianificare, diciamo così, l'incongruenza che
si è venuta a creare per forza, a causa della mancanza di un piano
urbanistico regionale, è legato ad un programma socio-economico,
sempre su scala regionale, che non solo è urgentissimo di prevenire
immediatamente, ma... che ci troviamo già avviata in una situazione
di disarticolazione tale, fra le scelte che avrebbe dovuto attuare
la Regione, alle scelte che stanno facendo i Comuni, ma questo,
Consigliere Manganone, non è adesso, in due mesi, che si risolvono
queste cose, io qui do ragione al Consigliere Caveri, che in due
mesi non si può portare avanti una legge di un'importanza tale.
Qui si è dormito degli anni su queste cose, quindi le
responsabilità devono essere date a chi le deve avere queste
responsabilità.
Comunque io non adotto dei termini tecnici, ma mi limito a
parlare con il medesimo linguaggio che adoperano gli Amministratori
comunali, di fronte alle grosse responsabilità e alle scelte che
devono operare per dare al proprio Comune un piano regolatore che
deve prevedere tutta una serie di cose, che non trova né confronto,
né corrispondenza con una scelta su scala regionale.
Che cosa avviene quindi? Avviene che i Comuni adottano dei piani
che possono essere in netto contrasto con il piano generale, io ho
assistito alla riunione di un Comune che vuole veramente adottare
il piano regolatore, ebbene quali sono le sue difficoltà, le sue
preoccupazioni? Sono queste: noi perdiamo dei mesi a studiare per
mettere in porto un piano regolatore che contempli anche un piano
di sviluppo e poi magari tutto il nostro lavoro non trova
l'approvazione dell'autorità tutoria, in quanto questo nostro piano
non corrisponde ad un indirizzo regionale generale.
In questo caso chi paga è il tecnico.
Se la Regione ci desse delle indicazioni, sono sempre gli
amministratori comunali che pagano, se noi conoscessimo gli
intendimenti, in linea generale, che la Regione intende adottare,
sarebbe poi per noi Comune, molto più facile orientare la nostra
scelta.
Sono queste le cose che, naturalmente, dicono gli Amministratori
dei nostri Comuni.
Quindi, a mio avviso, dato che siamo in ritardo rispetto alle
scelte che stanno facendo alcuni Comuni sui piani regolatori,
sarebbe indispensabile, dislocare un tecnico dell'ufficio
urbanistico per assistere ai lavori, agli orientamenti che i Comuni
vogliono dare alla realizzazione dei loro piani regolatori, per
fare in modo che gli stessi singoli piani, non siamo in
contraddizione con le scelte generali.
Io ritengo che, a questo punto, per riparare, in parte, al grave
ritardo che si deve attribuire alla Regione, se si vuole riparare a
questo, sia necessario intervenire in tal senso, perché un piano
regolatore non è una cosa da poco conto.
C'è l'autorità tutoria che, in questo caso, è chiamata in causa,
che non deve limitarsi ad approvare o disapprovare un lavoro perché
agli amministratori è costato tempo, sacrificio e denaro, ma deve
assisterli affinché il loro lavoro non sia disarticolato da quelle
che sono le scelte generali.
Quindi io porto all'attenzione della Giunta e dell'Assessore
questa mia proposta di affiancare agli Amministratori comunali un
tecnico della Regione, perché questi piani vengano fatti in
corrispondenza a quello che è l'orientamento di un piano generale.
Altrimenti i Comuni fanno una scelta che è in stridente
contrapposizione con il piano generale.
Savioz (P.C.I.)
- C'è da congratularsi che, finalmente,
tutti i settori del Consiglio regionale si sentano impegnati nel
problema della legge regionale di urbanistica e c'è da
congratularsi che, finalmente, si incominci a vedere la necessità
di risolvere questo problema che, per me, lo ripeto da anni in
questo Consiglio, è di fondamentale importanza.
Però stupisce, lo dico proprio a titolo di amicizia, che di
colpo si voglia redigere una legge "à tambour battant", abbiate
pazienza, il fatto è molto delicato, di questo ce ne rendiamo tutti
conto.
Ora, fin quando la vostra mozione possa essere di sollecitazione
per abbattere i tempi, siamo d'accordo, e questo vi è già stato
detto, però io, ancora una volta, denuncio in questo Consiglio
l'errore fondamentale che si perpetua ancora ed è quella di
predisporre dei piani regolatori comunali senza avere il piano
regolatore regionale.
Io lo denuncio con energia, ve lo dico ancora, forse è la
quinta, sesta volta che ripeto questa storia qui, però ho
l'impressione che non si voglia iniziare seriamente un lavoro per
fare un piano regionale di urbanistica.
E se non si fa questo, Signori, si incomincia a fare la casa dal
tetto e non dalle fondamenta.
Noi avremo una serie di piani regolatori comunali che formeranno
un determinato mosaico e questo mosaico non avrà nessun nesso per
quello che concerne il problema fondamentale della Regione, quindi,
io insisto. Non so più come devo dirvelo, non so più come devo fare
- ma francamente - noi stiamo andando verso una china che non è una
china giusta.
Qui bisogna assolutamente rivedere queste cose, e dobbiamo - sia
pure perdendo ancora del tempo - ma dobbiamo rivederla in un modo
radicale e fondamentale.
Non aggiungo altro.
Mappelli (D.C.)
- Io ammetto che riconosco i limiti su un
problema di questo genere, però anche perché forse ho avuto la
fortuna di vivere in un paesaggio come quello di Cogne, e lì, anche
senza andare a scuola, si diventa un po' maestri di queste cose. A
me pare che il discorso, in altre parole, è un po' quello che il
Consigliere Savioz in questo momento ha sollevato, perché i tecnici
incaricati dai Comuni che hanno la volontà e devono, in base alla
legge Ponte, studiare i piani regolatori; questi tecnici o li fanno
sulla base della legge Ponte o li fanno sulla base della legge
urbanistica.
Dunque, è inutile che l'amico Milanesio venga qui - ti ho detto
amico - venga qui a raccontarci la favola per cui la Giunta sta
esaminando i criteri di studio per i piani regolatori. Ma qui vuoi
morsicarti la coda; te l'ha detto molto chiaramente l'amico
Manganone, quando? Dimostrandoli con i dati di fatto; cioè, ad
esempio, la zona agricola e anche in sede di Giunta tu sai, cosa
non abbiamo discusso per quel famoso, per quella famosa
percentuale, caro mio, non la modifichi mica, se non con una legge
urbanistica. Pertanto noi facciamo le cose all'incontrario,
scusate, rispondo al Consigliere Caveri: non è che noi vogliamo
fare presto - tanto è vero che chi mi ha preceduto ha detto che il
30 novembre è indicativo - però di qui all'eternità, vi sono pure
dei periodi, periodi per cui non è che noi, oggi, qui vogliamo
cercare di forzare la mano, ma sono appunto i Comuni che hanno
bisogno di queste indicazioni, per trasmetterle ai tecnici. Ecco i
motivi delle nostre riserve in merito al finanziamento dei piani
regolatori, perché quelli vanno avanti su delle basi che non ci
sono, oppure su quelle della legge Ponte, per cui non è aderente a
quelle che sono le necessità della Valle d'Aosta.
Bordon (D.C.)
- Beh, Bordon, non porta niente di nuovo a
quanto è stato detto, perché mi sembra che è stato illustrato
sufficientemente.
Io vorrei soltanto, non facendo della poesia, per parlare del
panorama della Valle d'Aosta, cercare di venire ad una conclusione
pratica, se è possibile.
Innanzitutto io devo dire che molte volte ci sono quelli che
nascono con la camicia di popeline capri, forse anche a pallini, a
pois neri, questo è un altro discorso, invece chi nasce come il
sottoscritto per fare il Cireneo è una mia interpretazione perché
"pireneo" non esiste.
Io ho fatto parte della Commissione Affari Generali, e alla
richiesta del Presidente della Commissione Affari Generali di dare
l'incarico per lo studio di questa legge, a me è parso cosa logica,
perché era bene che un qualche luminare in materia, ci dicesse
quello che dovevamo fare di questa proposta di legge.
Quindi ho acconsentito in Commissione Affari Generali a questa
proposta fatta da Caveri, Presidente della Commissione.
Naturalmente, quando sono ritornato a casa, ho ripetuto questo
all'amico Manganone, il quale, in linea di massima, ha concordato
con noi e, facendoci notare delle incongruenze, ha chiesto una cosa
sola. Le incongruenze ci sarebbero, volessimo fare della polemica,
la potremmo anche fare, perché qualche volta l'Assessore Milanesio
eccede un po', mi sembra che sia un po' stanco dal viaggio, ma
quando viene fuori e mi dice, ad esempio, che se non è andata
avanti la legge è causa della Democrazia Cristiana, dice una cosa
che sa perfettamente essere inesatta, perché oggi come oggi, in
Giunta c'è un Presidente che è un ex-democristiano. L'Assessore
all'Agricoltura Maquignaz ha portato avanti dei problemi in
discussione, come si doveva portare esaminando certe distanze,
esaminando certi vincoli che venivano a gravare sull'agricoltura e
quindi mi sembra che queste battute creano soltanto della polemica.
Io vi potrei dire, per esempio, che la competenza a portare avanti
queste proposte era dell'Assessorato al Turismo e andate a vedere
chi è stato sempre all'Assessorato al Turismo, da tanti anni.
Quindi, se è possibile vogliamo una collaborazione onesta e sana,
lasciamo perdere queste battute perché poi a una battuta ne viene
fuori un'altra e si continua fino alle calende greche.
Naturalmente, io non voglio entrare in merito, condividiamo in
pieno l'impostazione del Consigliere Savioz - ma l'abbiamo detto
l'altro giorno, l'ha ripetuto oggi il Consigliere Manganone,
l'hanno detto prima i Consiglieri Tonino e Manganoni - abbiamo
fatto un sacco di piani regolatori, questi piani regolatori
arrivano ad Aosta, e ha ragione l'Assessore al Turismo quando dice:
"Noi non possiamo accettare tutto quello che ci mandano"
, e
ha ragione chi dice:
"ci sono delle impostazioni di legge di
coefficienti, che non possono essere modificati
".
Ma a me pare, però, che noi dovremo proprio mandare avanti
questa legge, a tutti i costi, naturalmente io sono di questo
parere, l'ho detto prima al Consigliere Manganoni, l'ho pregato di
volerlo chiedere questo, ma, in fondo in fondo, se siamo tutti
d'accordo di mandarlo avanti perché lo riteniamo uno strumento
essenziale per noi, quindi, arrivati ad un certo momento, siamo
tutti d'accordo, lasciamo stare se in passato eravamo d'accordo o
no.
Esaminiamo il futuro, però ci sembra anche giusto che, ad un
certo momento, si dica:
"se siamo tutti d'accordo fissiamo la
data"
, non una data che sia draconiana, in sé e per sé, che, ad
un certo momento, si debba arrivare con l'orologio, sono scattate
le ventiquattro del giorno X, ma che ci sia una data per un
impegno, per un qualche cosa di più, per cui io chiedevo proprio
questo, se fosse stato possibile, anche attraverso la Commissione
Affari Generali non so, avendo dato questo incarico ad un tecnico
che, ad un certo momento, fissi una data, perché questo studio
venga portato alla Commissione Affari Generali. La Commissione
Affari Generali lo mandi avanti, per cui, ad un certo momento, ci
sia una data fissata, che se no, Signori, andando avanti così, ha
ragione il Consigliere Savioz, noi abbiamo già discusso da due anni
di questo argomento, continuiamo a discuterne ancora, però di fisso
non c'è mai niente e non lo porteremo mai avanti.
Quindi noi, indipendentemente da quella che può essere
l'impostazione, manteniamo la mozione, perché l'ha presentata il
Consigliere Manganone, siamo tutti solidali con lui, noi chiediamo
soltanto che si dia una data approssimativa con un impegno per
vedere se è una cosa stabile o meno.
Nient'altro.
Manganoni (P.C.I.)
- Io prendo atto delle affermazioni
dell'Assessore Milanesio, che la Giunta sta esaminando questi
criteri, quando li avrà esaminati - mi auguro presto - cioè che
questi piani di fabbricazione, questi piani regolatori, almeno
quelli dei Comuni diligenti, che si sono dati da fare per
prepararli, modificandoli, aggiornandoli, ecc. non vadano avanti,
di modo di sbloccare questa situazione.
In secondo luogo, sia molto chiaro, Consigliere Bordon, io non
voglio assolutamente polemizzare, alla vigilia delle passate
elezioni regionale, non so se nell'ultimo o penultimo Consiglio,
fra gli allegati trasmessi ai Consiglieri, c'era proposta di legge
regionale urbanistica, e c'era stato comunicato questo, circa tre
anni fa. Cosa ha detto il Presidente Bionaz, cioè, premesso, da
parte nostra, dai banchi dell'opposizione, abbiamo fatto molte
osservazioni, ma le principali erano queste, la legge urbanistica
non tiene conto di due fattori importantissimi in Valle d'Aosta.
Prima di tutto lo spezzettamento della proprietà, questo è inutile
ribadirlo, conosciamo la nostra Valle; in secondo luogo la Valle
d'Aosta non è in pianura, ed allora teniamone conto di questo
fatto. Il Presidente Bionaz, resosi conto di queste deficienze,
propose di rinviare alla Commissione la legge urbanistica
regionale.
Ora, sono trascorsi circa tre anni...
(voci)
...chi c'è
stato lì tre anni, tu? Ora, se in tre anni voi non avete mandato
avanti questa legge, pretendete adesso che in venti giorni la si
mandi avanti.
Consigliere Mappelli, lasciamo andare avanti, quando tu tiri
fuori degli strafalcioni enormi, io sto zitto, te li ascolto,
allora il problema è che fin quando siamo noi da questa parte, che
sollecitiamo questa legge, ed allora si può dire siete coerenti, ma
quando siete voi che, avendola già portata in Consiglio tre anni
fa, l'avete rinviata alla Commissione, siete stati quasi tre anni
voi al Governo della Regione, non avete mandato avanti niente, ed
ora dite:
"La vogliamo in un mese, venti giorni".
Cos'è la proposta? Consigliere Mappelli, siamo un po' coerenti,
ed allora io direi, non che io voglia fare il difensore di nessuno,
però tenendo conto di questi fattori che voi ci avete messo tre
anni e non avete concluso niente, beh, non diciamo alla Giunta
attuale, fate voi lo stesso, tirate avanti tre anni e non
concludete niente, no, tirate avanti, non tre anni, ma molto meno e
concludete qualcosa.
Questo, secondo me, è il problema, ma non pestare, insistere e
volere in poco tempo quello che non avete risolto con tutto il
tempo che avevate.
Chamonin
(M.A.V.)
- Io devo concordare con il
Consigliere Savioz su tutto quanto egli ha detto.
Si fanno effettivamente dei piani regolatori comunali
indipendenti non solo dalle considerazioni di utilità generale, ma
anche dalle impostazioni dei Comuni vicini, formanti con il Comune
interessato un comprensorio organico.
Ed assistiamo a questa decisione dei Comuni, che tutti i Comuni,
nel loro piano, vogliono avere la zona turistica; tutti i Comuni
vogliono avere una zona industriale, tutti i Comuni hanno previsto
delle zone commerciali, ecc.
Quindi la necessità assoluta di dover arrivare alla formulazione
di un piano regolatore regionale, cioè al piano in definitiva di
utilizzazione del territorio regionale, purtroppo è giusto il
ragionamento del Consigliere Manganone, in questa occasione, e cioè
che i piani regolatori quelli che attualmente i Comuni stanno
elaborando, sono eseguiti e non possono essere eseguiti che in base
ai vari disposti della legge Ponte, dove non vi sono piani
comunali, e non ce ne sono altri che appunto ad Aosta, e a St.
Vincent, che non so neanche se è operante. Non soltanto, come
diceva il Consigliere Manganoni, si è assistito quest'anno ad un
calo del 30%, ma, in alcuni Comuni, addirittura del 90, 92,95%
delle progettazioni, e quindi dell'attività edilizia rispetto agli
anni passati. Perché? Perché i Comuni non possono fare
diversamente, perché i Comuni non possono far diversamente.
Quindi io sono d'accordo che non bisogna, assolutamente, fare
una legge affrettata e sommaria perché l'argomento è di tale e
tanta importanza, di così grande delicatezza ed investe veramente
tutto il futuro non solo edificatorio, ma necessariamente economico
della Regione. Quindi bisogna fare una legge veramente molto
pensata; e giustamente, a mio parere, ha fatto la Commissione a
richiedere tutti i pareri necessari agli esperti del ramo.
Quindi non legge affrettata, ma affrettarsi comunque a fare una
legge valida, ed è questo che, penso, il Consiglio deve chiedere
alle Commissioni preposte allo studio di questi problemi.
Quindi penso che non si possano formulare delle date precise per
avere questo strumento che deve essere anche, - se la perfezione
non è ottenibile, - deve essere il più vicino alla perfezione.
Quindi non formalizziamoci su delle date, chiediamo soltanto
l'impegno e alle Commissioni interessate e alla Giunta di varare al
più presto questo piano che è di una necessità assoluta per
l'avvenire economico della Regione.
Balestri (P.S.I.)
- Mi fa molto piacere sentire il
dibattito su questo argomento, perché voglio ricordare che, su
questo argomento, fu proposto un disegno di legge regionale, poi
eravamo in vicinanza delle elezioni, forse perché non si era capita
l'importanza del problema e si era già detto allora che il blocco
di questo disegno di legge avrebbe portato la Valle d'Aosta ad una
inattività edilizia.
Quindi oggi, si vede i ripensamenti ci sono, sono sempre utili,
sono utili tutti gli interventi, perché, ad un certo momento, si
potrà, tempo al tempo, arrivare a qualche cosa di più organico, di
più fattivo nell'interesse della Valle.
Però vorrei dire che concordo in pieno con quello che ha detto
il Consigliere Savioz, perché, ad un certo momento, noi si dà da
fare dei piani regionali, contribuiamo con molti soldi e poi ci
troveremo di fronte alla presentazione di piani comunali che
l'Amministrazione regionale non potrà approvare, perché sono fuori
legge, cioè li potrà approvare finché non trova un ricorrente che
impugna la cosa, perché o oggi ci si attiene alla legge Ponte, o se
no, si può superare la legge Ponte solo con un piano regionale.
Quindi sono anch'io d'accordo che i problemi sono vastissimi e
da considerare con molta calma e, quindi c'è la necessità di tutte
le precauzioni che le varie Commissioni si sono prese o che non si
può dare un termine molto breve di tempo perché, in un breve tempo,
non si può arrivare ad una valutazione esatta, ma il discorso
fondamentale è che a una legge del genere nell'interesse della
Valle d'Aosta, bisogna arrivarci, perché se no fra due o tre anni
diremo ancora che in alcuni Comuni il calo delle progettazioni sarà
del 90%.
Questa è la situazione che ci siamo prefissati non approvando
una legge regionale; oppure, ma non credo che ciò sia conveniente
per la Valle d'Aosta, attenerci alla legge stralcio che c'è stata,
alla legge Ponte, ma non credo che questo sia nell'interesse della
Valle d'Aosta.
Quindi è questione di buona volontà, è questione di pareri di
tecnici, ce ne sono già stati molti, perché allora furono radunati,
mi ricordo, una quindicina di tecnici, il meglio di quello che la
Regione poteva esprimere.
Quindi, ad un certo momento, sentiamone pure altri pareri di
tecnici, che non sono mai pochi in questo campo, ma abbiamo la
volontà di mandare avanti una legge del genere che è, forse, la
prima legge fattiva per la Valle d'Aosta nell'interesse di
tutti.
Bordon (D.C.)
- Stavo facendo un soliloquio, perché
veramente bisogna costatarlo, ci sono delle impostazioni, dei
dibattiti, che proseguono in modo inspiegabile, in modo strano,
addirittura, perché si dice abitualmente non vogliamo fare della
polemica, noi abbiamo della gente che la polemica la va a tirare
fuori proprio perché ci si diverte, come si diverte sempre il
Consigliere Manganoni, e allora, ad un certo momento, la mia
battuta fa la reazione a catena e di qui non si va avanti più.
Io mi domando solo una cosa, ad un certo momento siamo tutti
d'accordo per mandare avanti una legge, - questo è il nocciolo
della questione - una legge urbanistica, prima di quella dei piani
regolatori, perché i tecnici che abbiamo sentito, come i
Consiglieri Chamonin, Savioz, Manganoni, sono tutti d'accordo,
compreso il Consigliere Tonino, sono tutti d'accordo che è
indispensabile questa legge, questo primo esame della
questione.
Secondo esame - sentiamo, per esempio il Consigliere Manganoni
che dice per tre anni non l'avete mandata avanti -, ma io vi chiedo
scusa, ma ad un certo momento, a questa Giunta noi avevamo gli
stessi Assessori e gli stessi rappresentanti che c'erano allora,
devo pur ripetere questo, si vada a vedere se sono stati fatti i
dibattiti attraverso questi tre o quattro anni della legge
urbanistica, si veda in Giunta se ci sono dei promemoria, se ci
sono delle prese d'atto; si veda quello che ne è venuto fuori.
Perché è indubbio che, durante questi anni, guai se nulla fosse
stato preparato. Allora, veramente, si potrebbe subire una critica,
abbiamo sentito il prof. Balestri in quel momento, quando era lui
Assessore, appunto, dice che aveva predisposto il disegno di legge
che è stato visto in Consiglio. Ora che è arrivato l'Assessore
Milanesio, ha predisposto altri studi, perché noi non mettiamo in
discussione, la verità è sempre stata questa che per una difficoltà
o per un'altra il disegno di legge non è andato avanti.
Allora ecco la stranezza della discussione, a me pare strano che
oggi, che siamo tutti d'accordo sulla necessità inderogabile di
questa legge, si facciano queste discussioni, perché non c'è
nessuno, - la battuta del Consigliere Manganoni di fissare una data
più o meno recente, è solo una reazione a certe altre battute
precedenti, - ma noi non abbiamo chiesto l'approvazione di nessuna
legge "à tambour battant", perché non abbiamo mai battuti i
tamburi.
Siamo qui per fare una cosa che vada bene... ad ogni modo...
(
voci
) ...non sapevo che tu fossi musicista, "tambour
battant", abbiamo sentito adesso l'amico Chamonin, che dice che non
vogliamo precipitare nulla, che non vogliamo mandare avanti... ma
noi siamo di questo parere, noi vi chiediamo solo una cosa se è
possibile, e con questo, per quanto mi concerne, io chiudo perché
non ho interesse a continuare la discussione.
Siamo tutti d'accordo di mandarla avanti, sappiamo come si
svolgono i dibattiti nostri, in questa sala consiliare se ne parla
oggi, si rinvia, si manda alla Commissione A, alla Commissione B,
alla Commissione C e i mesi passano. È accaduto da quando c'è
l'Amministrazione regionale, non da quando c'è una determinata
amministrazione e non un'altra. Perché, se andiamo a vedere queste
cose qui, Consigliere Manganoni, è meglio che queste discussioni ce
le facciamo fuori noi due nell'atrio. Nell'interesse della sala
consiliare e di tutta la Valle d'Aosta e allora ripetiamo solo
questo, non "à tambour battant", non precipitando niente, siamo
tutti d'accordo, tutti sì o no, di mandare avanti questo...
(
voce: "sì"
) ...e allora cerchiamo di fissare una data,
perché, ripeto, molte volte i lavori che non hanno una data, non
dico precisa, ma un periodo di tempo, un mese, due mesi, per cui ad
un certo momento ci si ritrovi qui dentro, e ci si dia uno spunto
un po' a tutti quelli che si sono interessati a questo problema, di
dire:
"guardate, Signori, che due mesi fa avevamo detto che
avremmo portato avanti questo problema".
È allo stesso punto,
non lo è, lo vedremo allora, questo è un vincolo, una
raccomandazione, un impegno che noi chiediamo.
Poi i meriti della legge, Consigliere Manganoni, te li lascio
tutti.
Milanesio (P.S.I.)
- Io chiedo scusa al Consiglio, se
sono costretto a parlare ancora, ma dopo tante cose che sono state
dette, è pensabile che si facciano alcune precisazioni.
Mi pare che, almeno una grossa parte del Consiglio, abbia le
idee chiare in materia di urbanistica, scusami Bordon, e abbia
fatto delle proposte molto costruttive, e mi riferisco a questa
parte del Consiglio, non voglio dividere in destra e sinistra, non
è offensivo questo modo di procedere, solo per semplificazione, io
non voglio neanche polemizzare né con il Consigliere Bordon, né con
il Consigliere Manganoni, né con altri, voglio però semplicemente
cercare di mettere le cose in chiaro; cioè giocare con le carte
scoperte.
Mi pare che voi, in questo momento, non stiate giocando a carte
scoperte.
La responsabilità della Giunta di cui facevamo parte anche noi,
e facevate parte anche voi, è la responsabilità di non aver
approvato una legge urbanistica.
Adesso non stiamo a giocare a rimpallo, è più tua, è più mia, io
posso solo dire che prima dello scadere della trascorsa
legislatura, l'allora Assessore Balestri presentò una legge
urbanistica a questo Consiglio, cioè Balestri la presentò alla
Giunta, la Giunta la fece propria e la portò in Consiglio, e poi
qualcuno chiese il rinvio, - mi pare lo stesso Presidente della
Giunta Bondaz, non ricordo bene, perché non ero Consigliere in
allora -, venne chiesto il rinvio e di quella legge non se ne è più
saputo niente. Perché venne chiesto il rinvio? Perché quella legge
non venne approvata, siamo sinceri, perché erano sorte nel seno
della Democrazia Cristiana molte perplessità, molte diffidenze, il
processo, le intenzioni, caro Mappelli, è inutile che ti agiti, su
questo tuo fare mi fai appena solletico, caro Mappelli, tu c'eri,
per fortuna che c'eri, è un merito storico esserci stato.
Ad ogni modo voglio dire quattro verità, caro Mappelli, è
inutile che ti agiti in modo scomposto su quella sedia, vogli dire
questo: tanto è vero che successivamente abbiamo appreso dalla
"Région", organo della Democrazia Cristiana, il disegno di legge di
Bonin, o Bonin come ama farsi chiamare, che era tutta un'altra
cosa, era quello della Franchigia, era quello dei 700 mc. Che
urtava, in modo direi palese, con la legge urbanistica che era
stata in allora preparata, e ha sempre urtato contro qualunque
volontà di una legislazione urbanistica, mi dispiace, caro
Mappelli, mi hai portato a dirlo, perché il discorso della
franchigia, cioè dei 700 mc, da poter costruire in qualunque
condizione, di clima, di tempo e di luogo, era la più grossa
aberrazione urbanistica che potesse nascere in qualunque Regione
che aveva potestà legislativa in materia. Noi ci siamo esposti a
quel tipo di discorso, ed è per quella ragione che non c'è ancora
adesso una legge urbanistica, ed è per quella ragione che abbiamo
dovuto riprendere gli studi, perché la legge urbanistica che era
stata preparata allora, a distanza di tre o quattro mesi, è
superata in alcuni punti, ed il vostro espediente quale è stato? È
stato quello di pescare quelle leggi di allora, di aggiungergli la
creazione di un Assessorato, e poi di presentarlo come se fosse il
frutto di una così laboriosissima pensata dell'Ufficio Studi della
Democrazia Cristiana.
Ora, mi rifiuto di credere che ci sia un minimo di serietà in
questo tipo di procedura e in questo modo di andare avanti.
Prova ne sia che presentate una mozione che ha un significato
solo polemico e strumentale, per accelerare l'esame di quella
legge.
Hanno potuto dimostrare l'Avv. Caveri, il Consigliere Germano e
altri che le leggi hanno un periodo di gestazione che è molto più
lungo dei due mesi, quando si tratta di una materia di questo tipo,
addirittura, lo sappiamo, può raggiungere anche degli anni.
Non parliamo poi di quello che ha fatto il Governo in materia,
per cui una legge urbanistica sempre in discussione... riesce a
fare solo leggi Ponte.
Ora è chiaro che su questo argomento ci sarà da confrontare
diverse opinioni, ci saranno da confrontare diverse opinioni
culturali, perché l'urbanistica, veramente, non la si può fare con
molta disinvoltura, una legge urbanistica è forse una delle leggi
più importanti che può fare una Regione e uno Stato stesso, perché
tocca degli interessi concreti, dobbiamo fare attenzione a come ci
comportiamo per non ledere gli interessi... e nello stesso tempo
per difendere il paesaggio e per difendere la collettività.
Quando saltano fuori certi discorsi sugli indici, io sono molto
preoccupato, perché qui con una scusa di far la legge regionale che
così si distacca dalla legislazione nazionale, qui invece di fare
un'opera autonomistica, da parte di alcuni Consiglieri si vuole
consentire il saccheggio urbanistico della Valle d'Aosta, si vuole
fare una legge urbanistica indolore. Le leggi urbanistiche non sono
mai indolori, le leggi urbanistiche regolamentano e nel
regolamentare, è chiaro, toccano e comprimono certi interessi. È
questo che vuole il Consigliere Manganone, quando dice:
"tocchiamo gli indici, la legge Ponte va male".
Ma
scusatemi, la legge Ponte aveva uno scopo ben preciso che era
quello di costringere tutti i Comuni a pianificare in materia
urbanistica.
La legge del '60 della Regione, la legge regionale che è ancora
in vigore, tranne in alcuni articoli, ha dei meriti. Per esempio
quello di prescrivere, - cosa che non è fatta da nessuna
Amministrazione -, di prescrivere il piano urbanistico regionale
come, diciamo così, elemento indispensabile per la pianificazione
comunale.
Abbiamo già detto nelle precedenti discussioni, concordo con i
Consiglieri Savioz e Chamonin, e con tutti quelli che fanno il
discorso della necessità di arrivare, sollecitamente all'adozione
del Piano Urbanistico regionale. Io l'ho già detto alla Giunta che
gli studi sono già stati iniziati da parte dei nostri uffici, sono
già stati iniziati, sono in corso, li stiamo portando avanti, è
inutile venire oggi a fare il discorso che è necessario prima
approvare una legge regionale, i provvedimenti legislativi in
questo momento ci sono, quello che manca è un piano urbanistico e
quello non si approva facendo una legge, ma approvando una serie di
studi, una serie di elaborati, una serie di documenti che sono in
corso di elaborazione, perché non sono mai stati iniziati
prima.
Ora, è inutile che si venga a tirar fuori il falso scopo della
legge urbanistica; in questo caso la legge urbanistica è un falso
scopo, oggi occorre avere prima il Piano Urbanistico regionale.
Sulla base di queste esperienze si potrà approvare una nuova
legge urbanistica regionale, che tenga conto della esperienza che
si è fatta in materia di pianificazione, a livello regionale,
esperienza concreta che si fa attraverso la pianificazione comunale
che è in atto attraverso la pianificazione che è in atto
anch'essa.
Ora, è chiaro che la nuova legge urbanistica deve essere il
risultato di queste esperienze, non può essere qualcosa di avulso,
di astratto, come finirebbe per essere in questo momento? Ora, io
insisto su questo concetto, fa piacere che sia stato sollevato da
parte della Democrazia Cristiana questo problema.
Ho l'impressione però che venga sollevato in modo strumentale,
tanto per gettare delle zeppe nelle ruote della Giunta.
Ora, io dico quello che penso ai Consiglieri Manganone e
Mappelli, con i quali in Giunta abbiamo sempre litigato quando si
trattava di delimitare i centri abitati; poi volevate delimitarli
molto ampliamente di modo che il centro abitato non serviva più a
niente.
Io tendevo a rispettare la legge proprio per costringere il
Comune a pianificare, abbiamo sempre litigato su questo. Mi pare
che, a tutt'oggi, le posizioni non siano mica mutate, voi volete
eludere la legge Ponte, perché non volete nessun regolamento
urbanistico, questa è la verità. Invece si deve dare una
regolamentazione urbanistica alla Valle d'Aosta, altrimenti qui
andiamo a ramengo, come si suol dire.
Poi voglio fare un piccolo appunto, scusatemi, una battuta
polemica, "La Région" pubblica tutta una pagina sulla necessità di
salvaguardare il paesaggio, non ho visto su "La Région" le foto di
quei condomini che dovevano essere abbattuti, per cui avevo chiesto
all'ex Presidente della Giunta Bordon, di far procedere alla
demolizione d'ufficio, bastava semplicemente la sua firma di
Prefetto, perché ormai tutto era compiuto, tutto era posto perché
si procedesse alla demolizione di questi condomini.
Ho aspettato invano e lo devo dire, non è una battuta cattiva,
ho aspettato invano un po' di mesi che questo venisse fatto e non è
stato fatto, però né "la Région" si parla di difesa del paesaggio,
"la Région" fa la campagna per la difesa del paesaggio.
Se non altro, cerchiamo di limitare i toni ed i contenuti di
certi discorsi, per lo meno cerchiamo di essere coerenti.
Ora, amici della Democrazia Cristiana, soprattutto amico
Mappelli, lui mi chiama sempre amico, in verità, non abbiamo
ragioni di dissenso personale, per quanto riguarda certe cose,
no?
Io ribadisco questo concetto, la legge da voi presentata per
quello che mi riguarda, è superata perché è vecchia; secondo,
ipotizza la creazione di un nuovo Assessorato; terzo non è la cosa
più urgente. La cosa più urgente è il Piano Urbanistico Regionale,
altrimenti i Comuni non sanno come pianificare, altrimenti i Comuni
hanno ruota libera soprattutto per quanto riguarda le indicazioni
concrete, cioè quello di cui più ci si deve preoccupare in questo
momento.
Del resto, questa mania di fare leggi in tutti i settori, a
tutti i costi, contraddice anche con una possibilità che deve
essere concessa all'Ente locale che è quella di agire secondo il
buon senso, non sempre secondo delle norme prefissate e delle norme
che molto spesso male si attagliano ad una realtà locale.
La mania di fare a tutti i costi una legge urbanistica regionale
e di farla prima del piano urbanistico, secondo me è una astrazione
che può portare a dei risultati negativi sul piano pratico.
Quindi, quello che la Giunta ha proposto e propone in questo
momento è di andare avanti con il piano urbanistico regionale e
parallelamente di portare avanti questo nuovo disegno di legge
sull'urbanistica, il quale però non è la cosa più indispensabile ed
essenziale in questo momento.
In questo momento è essenziale il Piano Urbanistico Regionale
per dare una guida ai Comuni nella pianificazione territoriale: la
legge urbanistica regionale i Comuni si troverebbero nella stessa
situazione in cui si trovano in questo momento.
Provate a pensare a quali indicazioni potrebbe dare una legge
urbanistica regionale, agli effetti pratici della pianificazione
territoriale. Nessuna.
Questa è la grossa verità.
Occorre farlo lo stesso, ma non è la cosa più urgente.
Per questo, tra l'altro, si propone di respingere la vostra
mozione che vuole sollecitare l'iter di approvazione di una legge
che è già all'esame della Commissione, per cui il Presidente della
Commissione, l'Avv. Caveri ha detto che seguirà l'iter normale e
che verrà poi discusso dopo aver acquisito i pareri tecnici, verrà
portato in quest'aula, si sentirà, si vedrà, insomma, non mi pare
sia il caso di veramente fare tutto a "tambour battant".
Quindi, io propongo che venga respinta la mozione, presentata
con quelle considerazioni, e se lo ritenete, io vi leggo l'ordine
del giorno che proponevo a nome della Giunta e cioè:
"Il Consiglio regionale della Valle d'Aosta,
Preso atto delle dichiarazioni resa dall'Assessore al Turismo
all'atto della discussione del disegno di legge che concedeva
contributi ai Comuni per la redazione di strumenti
urbanistici;
Ribadisce la necessità di addivenire al più presto ad una
rielaborazione della legge urbanistica regionale vigente, tenuto
conto delle esperienze che vanno maturando in ordine alla
programmazione regionale ed al Piano Urbanistico Regionale in corso
di redazione;
Poiché la legge in discussione, come dichiarato dal
Presidente della Commissione Finanze, Affari Generali sta già
seguendo l'iter procedurale previsto dal Regolamento consiliare, e
poiché la mozione presentata tende a risolvere in modo frettoloso e
sommario un problema per cui occorre ancora approfondimento e
ponderazione respinta la mozione in oggetto."
Montesano (P.S.D.I.)
- Assessore, io la pregherei di far
battere quell'ordine del giorno, lo vedo un pochino
scarabocchiato...
Chi altro chiede la parola?
Mi sembra che ci sia il Consigliere Bordon.
Bordon (D.C)
- E allora l'abbiamo detto prima, l'avevamo
previsto con queste discussioni; ci siamo avviati verso la
polemica, interverranno anche altri, quindi... ad un certo momento,
finiremo la seduta per naturale scadenza.
È indubbio che ci mette in difficoltà, lo dicevo alcune sedute
di Consiglio orsono, quando interviene l'Assessore Milanesio.
Perché, per esempio, quando ci minaccio le sue quattro verità,
ci mette proprio in soggezione, perché dice: "qui dove andiamo a
finire", di fronte ad un'impostazione così, e se le quattro verità,
le dice lui che è il padrone del verbo, ad un certo momento uno si
trova un po' a disagio.
Naturalmente poi, questo viene confermato abitualmente da altre
battute, perché non c'è volta che ci sia un problema in discussione
che l'Assessore Milanesio non si alzi e, ad un certo momento dia
dei giudizi che sono quelli che lui pensa, come d'altronde noi
pensiamo di lui e che ci mettono in difficoltà. Se, per esempio,
noi parliamo del problema delle acque, l'altro giorno, ricorderà
l'amico Quaizier, dovrebbe darmene atto, ad un certo momento si è
alzato l'Assessore Milanesio dicendo: qui quasi tutti i Consiglieri
hanno le idee un po' confuse; oggi noi ci sentiamo dire la stessa
cosa.
Per cui, veramente, noi siamo lieti che lui sia qui ad
illuminarci e ci auguriamo di non avere mai la sua assenza. L'altro
giorno abbiamo sentito la sua mancanza, ci auguriamo proprio che
abbia da rimanere sempre con noi, non vada in giro, stia qui a
dibattere i problemi, proprio per togliere via quella confusione
che possiamo avere noi.
Fatta questa battuta che, come diceva lui, non vogliamo
polemizzare, io un po' di polemica la volevo fare, perché ho
risposto a quello che tu hai detto, vorrei andare avanti.
Mi diceva l'amico Manganone che è più tecnico di me in materia
che tu meni un po' il can per l'aia, diceva, diceva il Consigliere
Manganone, perché meni il can per l'aia? Perché, ad un certo
momento, imposti dei problemi, naturalmente come interessano a te,
non come interessano a noi, ma ripeto, il mio precedente
intervento, la discussione è veramente strana, è strana per questo
motivo: ripetiamo per la terza ed ultima volta, ci si dice: abbiamo
portato qui in Consiglio una legge, che non è andata avanti per
vari motivi, perché voi avevate dei vincoli che non volevate
rispettare, ma supponiamo che ciò fosse vero, supponiamo che gli
Assessori all'Agricoltura di allora non avessero detto le cose
esatte, che ritenevano di applicare, supponiamo che noi non
avessimo visto anche queste divergenze, date per scontato e
pacifico tutto questo, io chiedo all'Assessore Milanesio: ma perché
tanta difficoltà se siamo tutti d'accordo, perché? Vieni avanti con
il tuo giudizio, e rispondi ... perché voi non mettete le carte in
tavola, io le voglio mettere le carte chiare, ma questi tuoi
giudizi a noi non interessano niente, questi sono giudizi tuoi
personali, noi andiamo a vedere se tu metti le carte in tavola, nel
modo giusto o non nel modo giusto, noi qui stiamo esaminando dei
problemi da portare avanti nell'interesse della Valle d'Aosta, a
noi non interessa niente quando vieni fuori per l'ennesimo volta a
ripeterci che ha letto l'articolo de "La Région" come Bonin o
Bonin, questo tu te lo leggi, te lo tieni lì, la libertà di stampa
c'è per tutti, la libertà di opinione, non vado a dirti cosa leggo
su "Le Progrès", quando leggo, qualche volta mi metto a ridere
anch'io, qualche volta no, ma io non l'ho mai portato qui in
discussione questo.
Quindi, non facciamo il perno della discussione, in quest'aula,
di problemi che proprio - ha ragione il Consigliere Manganone -
vengono solo a menare il can per l'aia, il problema è un altro.
Noi sappiamo di essere una minoranza. Non abbiamo nessun
interesse ad avere la paternità su questa legge, nel modo più
assoluto, la legge, naturalmente, non può essere cambiata di sana
pianta, se questa legge che tu, l'altro giorno, hai sostenuto di
avere quasi pronta ad essere portata avanti. Tu hai detto questo: è
la verità. Tu adesso mi dici: "No, io non ho detto in quel modo
lì", prima ti sei ripreso ... no, noi te ne diamo atto. Tu hai
ereditato una legge che era già stata allo studio dall'ex Assessore
Balestri, l'abbiamo esaminata tutti, l'hai perfezionata, i tuoi
uffici della Sovraintendenza l'hanno portata avanti. Perché poi
facciamo ridere quando diciamo: "io l'ho portata, l'ho portata
perché i miei uffici me l'hanno preparata" perché sappiamo tutti le
capacità reciproche che possiamo avere.
Quindi, arrivati a questo punto, noi chiediamo solo questo: voi
avete un ordine del giorno, il gioco delle minoranze è una cosa
bellissima, è accaduto prima con noi, è accaduto prima con noi, è
accaduto adesso a noi, in questo momento voi fate ... noi chiediamo
soltanto una cosa: noi non vogliamo nessuna paternità di niente,
voi volete bocciarci questa mozione, perché chiediamo un certo
periodo di tempo per lo studio, voi siete padronissimi, non ne
facciamo mica un dramma fra un mese ne presenteremo un'altra, fra
due mesi ne presenteremo un'altra, e vedremo allora chi è che la
legge non vuole che vada avanti.
Questa è la verità. Nient'altro.
Montesano (P.S.D.I.)
- Altri che chiedono la parola?
E allora, volevo soltanto far precisare dai proponenti la
mozione che io trovo scritta qui, per l'ordine del giorno del 15
dicembre, siccome non è certo che quel dato giorno ci sia un
Consiglio, io desideravo che i proponenti mi indicassero un'altra
frase, che fosse più elastica.
Manganone (D.C.)
- Noi non siamo contrari che la mozione
venga emendata il 30 gennaio 1971.
Chiedo a nome del Gruppo della Democrazia Cristiana ...
Montesano (P.S.D.I.)
- Perché la suddetta legge possa
essere inserita all'ordine del giorno del 30 gennaio, metterei la
seconda quindicina di gennaio.
Oh! Avv. Caveri, Lei quale Presidente della Commissione non so
se l'abbia già fatto, però la pregherei di invitare i proponenti
della legge alla seduta della Commissione, perché è il Regolamento
questo.
Nel Regolamento c'è il seguente disposto: "Un consigliere che
propone un progetto di legge è ammesso temporaneamente a far parte
della Commissione di studi chiamata ad esaminare la sua
proposta".
Come da richiesta, a scrutinio segreto, modificata nell'ultimo
capoverso come è stato proposto: "Impegna la Commissione ad
esprimere il proprio parere in modo che la suddetta legge possa
essere inserita all'ordine del giorno del Consiglio della seconda
quindicina di gennaio".
Allora si passa alla votazione.
Si vota prima la mozione, perché l'ordine del giorno viene
inteso come sostitutivo della mozione e allora verrà votato
dopo.
Risultato della votazione, presenti trentaquattro, votanti
trentaquattro, maggioranza diciotto, favorevoli dieci, contrari
ventiquattro.
Il Consiglio respinge.
Allora, siccome l'ordine del giorno proposto dall'Assessore
Milanesio indicava di respingere la mozione, non so se l'Assessore
vuole mantenere lo stesso l'ordine del giorno o ritirarlo.
Milanesio (P.S.I.)
- Io propongo di modificarlo e di
togliere l'ultima parte; lo rileggo, con la parte che propongo in
votazione:
"Il Consiglio regionale della Valle d'Aosta,
preso atto delle dichiarazioni rese dall'Assessore al Turismo
all'atto della discussione del disegno di legge che concedeva
contributi ai Comuni per la redazione di strumenti
urbanistici;
ribadisce la necessità di addivenire al più presto ad una
rielaborazione della legge urbanistica regionale vigente, tenendo
conto delle esperienze che vanno maturando in ordine alla
programmazione regionale e del piano urbanistico regionale in corso
di redazione".
Montesano (P.S.D.I.)
- Per favore Assessore
Milanesio.
Milanesio (P.S.I.)
- Potrei anche ritirarlo.
Montesano (P.S.D.I.)
- Sta al proponente ritirare o
mantenere questo ordine del giorno.
Milanesio (P.S.I.)
- Io penso che, dopo tutte le
affermazioni, diventi pleonastica l'approvazione di questo ordine
del giorno, quindi lo ritiro.
Montesano (P.S.D.I.)
- Ordine del giorno ritirato. Si
passa all'oggetto numero sette.
