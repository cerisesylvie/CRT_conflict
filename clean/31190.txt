Classificazione
LAVORO
Infortunistica - Previdenza - Tutela della salute



Oggetto del Consiglio n. 385 del 25 febbraio 2009 - Resoconto
OGGETTO N. 385/XIII - Ritiro di interrogazione: "Interventi
presso l'INPS per un'adeguata gestione dei conguagli
pensionistici".
Interrogazione
Premesso che:
- l'INPS è tenuta a rilevare i redditi di tutti i percettori
di prestazioni pensionistiche collegate al reddito (le pensioni
integrate al trattamento minimo, maggiorazione sociale, da
trattamenti familiari e incumulabilità e le prestazioni concesse
agli invalidi civili). Ne consegue che le pensioni dei soggetti
interessati dalle dichiarazioni reddituali vengono ricalcolate e da
tale aggiornamento possono scaturire per il periodo a cui si
riferiscono i dati reddituali dei conguagli negativi, positivi o la
conferma dell'importo della pensione riscossa per effetto
rispettivamente dell'aumento, della diminuzione e della conferma
dei redditi dei pensionati;
- i conguagli negativi, i quali sono degli indebiti a carico
degli interessati, vengono gestiti dalle unità periferiche
dell'Istituto utilizzando un'apposita procedura. Mentre quelli
positivi, che rappresentano degli arretrati per i pensionati, sono
comunicati e trasferiti in rete alle unità periferiche
dell'Istituto per il controllo, la convalida e la messa in
pagamento degli importi a favore dei pensionati
interessati;
- ai pensionati viene inviata una lettera generica con
indicazione del solo importo del conguaglio; non vengono inviati i
prospetti di liquidazione con i dati di dettaglio che generano gli
arretrati e, pertanto, non sono in condizione di controllare e di
sapere se e quando viene effettuato il pagamento degli importi
dovuti. La lavorazione dei dati reddituali, pertanto, difetta di
trasparenza nei confronti dei pensionati;
- la contraddizione del sistema è rappresentata dal fatto che
viene tenuto fuori il tempo che intercorre dal ricalcolo della
pensione fino al momento della conferma del pagamento degli
arretrati che avviene telematicamente. Inoltre, le giacenze di tale
prodotto non vengono rilevate automaticamente e, quindi, non
rappresentano un dato credibile e obiettivo;
- la ritardata o mancata gestione dei conguagli pensionistici
porta dei danni ai pensionati in un momento in cui la situazione
economica del paese ed il costo della vita non è favorevole ai
redditi bassi, rappresentati soprattutto dai pensionati che vivono
con estrema difficoltà i problemi della vita quotidiana;
- gli importi di tali conguagli partono da poche decine di
euro fino ad arrivare a diverse migliaia di euro. Per i pensionati
tali importi rappresentano non la risoluzione definitiva dei loro
problemi ma almeno un supporto per la gestione della loro
sopravvivenza, considerato l'aumento dei prezzi dei beni di prima
necessità e la perdita del potere d'acquisto delle
pensioni;
tutto ciò premesso, i sottoscritti Consiglieri
regionali
Interrogano
la Giunta regionale e l'Assessore competente per
sapere:
1) se non reputi necessario intervenire urgentemente presso
gli organi e gli uffici statali competenti per conoscere la
quantità e gli importi di tali conguagli, suddivisi per anni di
riferimento e classificati in Valle d'Aosta;
2) se non ritenga opportuno intervenire presso l'INPS per
acquisire i dati riguardanti la situazione valdostana e per
velocizzare e conseguire un'adeguata gestione corrente del
pagamento dei conguagli in questione.
F.to: Donzel - Fontana
Carmela
Président
- Le point n° 11 est retiré.
Il Consiglio prende atto.
