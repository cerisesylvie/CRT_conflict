Classificazione
CONSIGLIO REGIONALE
Costituzione e funzionamento degli organi consiliari



Oggetto del Consiglio n. 152 del 3 dicembre 2020 - Resoconto
OGGETTO N. 152/XVI - Approvazione del progetto di bilancio di
previsione e del relativo piano degli indicatori e dei risultati
attesi di bilancio del Consiglio regionale della Valle d'Aosta per
gli anni 2021-2022-2023".
Bertin (Presidente) -
Come da accordo, passiamo al punto
n. 37.03. L'Ufficio di Presidenza nella riunione del 10 novembre
scorso con deliberazione n. 90 ha approvato il progetto di bilancio
di previsione del Consiglio Regionale della Valle d'Aosta e del
piano degli indicatori e dei risultati per gli anni 2021-2022 e
2023. Il bilancio di previsione del Consiglio regionale si attesta
per l'anno 2021 sul valore di euro 11.532.000 di cui euro 8.705.000
per entrate e spese effettive. 1.877.000 euro per partite di giro e
950.000 quale parte dell'avanzo di amministrazione presunto, che
sarà restituito all'Amministrazione regionale.
L'avanzo di amministrazione presunto totale proveniente
dall'esercizio 2020 ammonta a euro 1.100.000 del quale euro 150.000
verranno accantonati per la liquidazione dell'indennità di fine
mandato futuro.
Per gli anni 2022 e 2023 la previsione si assesta in entrambi
gli esercizi su euro 10.567.000, comprese le partite di giro. Le
entrate e le spese effettive di competenza dell'esercizio
finanziario 2021 sono in linea rispetto alle previsioni dell'anno
precedente.
Tra le spese sono comprese inoltre le previsioni per la
copertura dei costi dell'ufficio del Difensore civico, per la
gestione del Corecom e per il finanziamento della Consulta per le
pari opportunità e per il finanziamento dell'associazione degli ex
Consiglieri.
Ovviamente anche il bilancio - come tutto il resto di quest'anno
- è stato condizionato dagli effetti della pandemia.
Una nota positiva a margine è il trasferimento degli uffici del
Difensore civico nel nuovo stabile, uno stabile accessibile e che a
breve verrà reso pubblico e nel quale più facilmente i cittadini
potranno rivolgersi al Difensore civico.
Vi sono richieste d'intervento? Altrimenti mettiamo in
votazione. Apriamo la votazione.
Appello nominale dei Consiglieri presenti in remoto sulla
piattaforma zoom.
Guichardaz J. (PCP)
- Favorevole.
Testolin (UV) -
Favorevole.
Chiudiamo la votazione.
Presenti, votanti e favorevoli: 35
Il Consiglio approva all'unanimità.
