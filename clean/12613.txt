Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3529 del 30 giugno 1992 - Resoconto
OGGETTO N. 3529/IX Disegno di legge: "Interventi finanziari
per l'adeguamento tecnologico delle strutture ospedaliere".
Presidente
Ha chiesto di illustrare il disegno di
legge la Consigliera Monami, ne ha facoltà.
Monami (PCI-PDS)
Lo scopo di questo disegno di legge è
quello di autorizzare il prelievo di lire 1.000.000.000 dal
capitolo 69020 fondo globale per finanziamento di spese e
investimento e destinare tale cifra a nuovi acquisti e a eventuali
sostituzioni di attrezzature tecniche e biomediche da destinare
alle varie strutture sanitarie presenti nella nostra regione
secondo una scelta operata dalla Giunta regionale che è annuale e
che anche quest'anno dovrà essere presentata.
Questa legge si è resa necessaria in quanto le regioni a statuto
speciale sono state escluse dal riparto del fondo sanitario
regionale in ottemperanza alla legge 38 del 28 gennaio 1990.
Presidente
Sul disegno di legge n. 406 dichiaro aperta
la discussione generale. Ricordo che si discute sul nuovo testo
predisposto dalla V Commissione consiliare permanente. Se non vi
sono richieste di intervento, dichiaro chiusa la discussione
generale. Si passa all'esame dell'articolato. Do lettura
dell'articolo 1:
Articolo 1 (Finalità)
1. La regione interviene finanziariamente per l'acquisto di
nuove attrezzature tecniche e biomediche da destinare ai presidi
sanitari esistenti nel territorio regionale e per la sostituzione e
l'integrazione delle attrezzature già in dotazione ai presidi
medesimi.
Presidente
Pongo in votazione l'articolo 1:
Esito della votazione:
Presenti, votanti e favorevoli: 24
Il Consiglio approva all'unanimità
Presidente
Do lettura dell'articolo 2:
Articolo 2 (Procedure)
1. La Giunta regionale individua annualmente, con propria
deliberazione, le nuove attrezzature da acquistare e le
sostituzioni ed integrazioni di attrezzature esistenti da
operare.
2. Agli acquisti delle nuove attrezzature individuate con le
modalità di cui al comma uno, provvede direttamente la Giunta
regionale che, a tal fine, è autorizzata ad adottare ogni
provvedimento di esecuzione necessario.
3. Alle sostituzioni ed interrogazioni di attrezzature
esistenti, individuate con le modalità di cui al comma uno,
provvede l'Unità sanitaria locale, previo finanziamento
regionale.
Presidente
Pongo in votazione l'articolo 2:
Esito della votazione:
Presenti, votanti e favorevoli: 23
Il Consiglio approva all'unanimità
Presidente Do lettura dell'articolo 3:
Articolo 3 (Disposizioni finanziarie)
1. Per l'applicazione della presente legge è autorizzata, per
l'anno 1992, la spesa di lire 1.000.000.000.
2. L'onere di cui al comma uno graverà sul capitolo 60440 "Spese
di manutenzione straordinaria e adeguamento tecnologico delle
strutture sanitarie" del bilancio di previsione della Regione per
l'anno 1992.
3. Alla copertura dell'onere di cui al comma uno si provvede
mediante utilizzo di pari importo dello stanziamento iscritto al
capitolo 69020 "Fondo globale per il finanziamento di spese di
investimento" del bilancio di previsione della Regione per l'anno
1992, a valere sull'apposito accantonamento previsto all'allegato
n. 8 del bilancio stesso (Area "Tutela, assistenza e promozione
sociale" - settore "Risonanza magnetica e adeguamento tecnologico
strutture sanitarie - E. 3. ).
4. A decorrere dal 1993 l'onere della presente legge sarà
determinato con legge di bilancio ai sensi dell'articolo 15 della
legge regionale 27 dicembre 1989, n. 90 "Norme in materia di
bilancio e di contabilità generale della Regione autonoma Valle
d'Aosta".
Presidente
Pongo in votazione l'articolo 3:
Esito della votazione:
Presenti, votanti e favorevoli: 23
Il Consiglio approva all'unanimità
Presidente
Do lettura dell'articolo 4:
Articolo 4 (Variazioni di bilancio)
1. Alla parte spesa del bilancio di previsione della Regione per
l'anno 1992 sono apportate le seguenti variazioni in termini di
competenza e di cassa:
a) in diminuzione:
cap. 69020 "Fondo globale per il finanziamento di spese di
investimento"
lire 1.000.000.000;
b) in aumento:
cap. 60440 "Spese di manutenzione straordinaria e adeguamento
tecnologico delle strutture sanitarie"
lire 1.000.000.000.
Presidente
Pongo in votazione l'articolo 4:
Esito della votazione:
Presenti, votanti e favorevoli: 23
Il Consiglio approva all'unanimità
Presidente Do lettura dell'articolo 5 relativa all'urgenza:
Articolo 5 (Dichiarazione d'urgenza)
1. La presente legge è dichiarata urgente ai sensi del comma tre
dell'ar-ticolo 31 dello Statuto speciale ed entrerà in vigore il
giorno successivo a quello della sua pubblicazione sul Bollettino
ufficiale della Regione.
Presidente
Pongo in votazione l'articolo 5:
Esito della votazione:
Presenti, votanti e favorevoli: 23
Il Consiglio approva all'unanimità con la maggioranza prescritta
dal terzo comma dell'articolo 31 dello Statuto.
Presidente
Pongo in votazione la legge nel suo
complesso:
Esito della votazione:
Presenti, votanti e favorevoli: 22
Il Consiglio approva all'unanimità
