Classificazione
BILANCIO E CONTABILITA' REGIONALE



Oggetto del Consiglio n. 2770 del 5 giugno 2007 - Resoconto
OGGETTO N. 2770/XII - Disegno di legge: "Approvazione del
rendiconto generale della Regione per l'esercizio finanziario
2006".
Articolo 1
(Entrate di competenza)
1. Le entrate derivanti da tributi propri, dal gettito di
tributi erariali o di quote di esso devolute alla Regione, da
contributi e assegnazioni dello Stato ed in genere da trasferimenti
di fondi dal bilancio statale, da rendite patrimoniali, da utili di
enti o aziende regionali, da alienazione di beni patrimoniali, da
accensioni di mutui, da prestiti e da altre operazioni creditizie e
per contabilità speciali, accertate nell'esercizio finanziario 2006
per la competenza propria dell'esercizio stesso, sono riassunte e
approvate in Euro 2.161.890.673,70 delle quali:
riscosse Euro 1.673.791.559,89
rimaste da riscuotere Euro 488.099.113,81
Articolo 2
(Spese di competenza)
1. Le spese correnti, di investimento, per rimborso di mutui
e prestiti e per contabilità speciali della Regione, impegnate
nell'esercizio finanziario 2006 per la competenza propria
dell'esercizio stesso, sono riassunte e approvate in Euro
2.277.201.912,89 delle quali:
pagate Euro 1.733.119.577,34
rimaste da pagare Euro 544.082.335,55
Articolo 3
(Riepilogo della competenza)
1. Il riepilogo delle entrate e delle spese di competenza
dell'esercizio finanziario 2006 risulta stabilito dal rendiconto
come segue:
entrate
Euro
2.161.890.673,70
spese
Euro
2.277.201.912,89
risultato negativo della gestione di competenza
dell'esercizio finanziario 2006
Euro
-115.311.239,19
Articolo 4
(Entrate esercizi precedenti)
1. I residui attivi iscritti in conto esercizio 2005 e
precedenti, rimasti da riscuotere alla chiusura dell'esercizio
finanziario 2006, sono approvati in complessivi Euro 699.484.769,38
e riassunti come segue:
residui attivi in carico al 1° gennaio 2006
Euro
1.153.734.468,41
minori accertamenti in conto residui attivi
Euro
2.413.585,22
residui attivi riaccertati al 31 dicembre 2006
Euro
1.151.320.883,19
residui attivi riscossi al 31 dicembre 2006
Euro
451.836.113,81
residui attivi rimasti da riscuotere al 31 dicembre
2006
Euro
699.484.769,38
Articolo 5
(Spese esercizi precedenti)
1. I residui passivi iscritti in conto esercizio 2005 e
precedenti, rimasti da pagare alla chiusura dell'esercizio
finanziario 2006, sono approvati in complessivi Euro 501.451.900,26
e riassunti come segue:
residui passivi in carico al 1° gennaio 2006
Euro
956.726.593,50
minori accertamenti in conto residui passivi
Euro
129.264.588,73
residui passivi riaccertati al 31 dicembre 2006
Euro
827.462.004,77
residui passivi pagati al 31 dicembre 2006
Euro
326.010.104,51
residui passivi rimasti da pagare al 31 dicembre 2006
Euro
501.451.900,26
Articolo 6
(Riepilogo dei residui)
1. I residui attivi alla chiusura dell'esercizio finanziario
2006 risultano determinati dal rendiconto nei seguenti
importi:
rimasti da riscuotere sulle entrate accertate nella
competenza dell'esercizio 2006 (articolo 1)
Euro
488.099.113,81
rimasti da riscuotere sui residui degli esercizi 2005 e
precedenti (articolo 4)
Euro
699.484.769,38
totale
Euro
1.187.583.883,19
2. I residui passivi alla chiusura dell'esercizio finanziario
2006 risultano determinati dal rendiconto nei seguenti
importi:
rimasti da pagare sulle spese impegnate nella competenza
dell'esercizio 2006 (articolo 2)
Euro
544.082.335,55
rimasti da pagare sui residui degli esercizi 2005 e
precedenti (articolo 5)
Euro
501.451.900,26
totale
Euro
1.045.534.235,81
Articolo 7
(Situazione di cassa)
1. Il fondo di cassa alla chiusura dell'esercizio finanziario
2006 è determinato in Euro 92.498.770,58 in base alle seguenti
risultanze del conto reso dal tesoriere:
fondo cassa al 31 dicembre 2005
Euro
26.000.778,73
riscossioni nell'esercizio 2006
Euro
2.125.627.673,70
pagamenti nell'esercizio 2006
Euro
2.059.129.681,85
fondo cassa al 31 dicembre 2006
Euro
92.498.770,58
Articolo 8
(Situazione finanziaria)
1. L'avanzo di amministrazione alla chiusura dell'esercizio
finanziario 2006 è accertato nell'ammontare di Euro 234.548.417,96
derivante da:
entrate in conto competenza rimaste da riscuotere al 31
dicembre 2006 (articolo 1)
Euro
488.099.113,81
entrate in conto residui rimaste da riscuotere al 31 dicembre
2006 (articolo 4)
Euro
699.484.769,38
fondo cassa al 31 dicembre 2006 (articolo 7)
Euro
92.498.770,58
spese in conto competenza rimaste da pagare al 31 dicembre
2006 (articolo 2)
Euro
544.082.335,55
spese in conto residui rimasti da pagare al 31 dicembre 2006
(articolo 5)
Euro
501.451.900,26
avanzo di amministrazione alla chiusura dell'esercizio
2006
Euro
234.548.417,96
Articolo 9
(Situazione patrimoniale)
1. La consistenza patrimoniale alla data del 31 dicembre 2006
è approvata nelle seguenti risultanze finali:
attività
Euro
2.756.823.111,57
passività
Euro
1.822.660.665,29
attivo netto patrimoniale al 31 dicembre 2006
Euro
934.162.446,28
Articolo 10
(Approvazione del rendiconto generale)
1. È approvato il rendiconto generale dell'esercizio
finanziario 2006 della Regione nelle risultanze di cui agli
articoli 7, 8 e 9 (allegato A).
Articolo 11
(Economie di stanziamento su fondi assegnati dallo Stato e
dall'Unione europea)
1. I fondi relativi a trasferimenti dello Stato e dell'Unione
europea, di cui alla tabella n. 1 allegata alla presente legge, non
impegnati alla scadenza dell'esercizio finanziario 2006,
costituiscono economie di spesa e concorrono alla formazione
dell'avanzo di amministrazione di cui all'articolo 8.
Articolo 12
(Disposizioni finanziarie)
1. Sono regolarizzati i seguenti accertamenti e impegni
totali su capitoli di contabilità speciale:
a) euro 54.408,47 sul capitolo 12520 (Gestione fondi per il
versamento dei contributi dovuti all'I.N.P.D.A.P. con riferimento
alla retribuzione fondamentale ed accessoria dovuta al personale
ispettivo, direttivo, docente ed educativo delle scuole ed
istituzioni educative dipendenti dalla Regione) dello stato di
previsione dell'Entrata e sul corrispondente capitolo 72320 dello
stato di previsione della Spesa;
b) euro 3.200,28 sul capitolo 13550 (Gestione fondo regionale
per la promozione e lo sviluppo della cooperazione) dello stato di
previsione dell'Entrata e sul corrispondente capitolo 72670 dello
stato di previsione della Spesa.
Articolo 13
(Pubblicazione del rendiconto generale)
1. Il rendiconto generale della Regione è pubblicato per
estratto nel Bollettino ufficiale della Regione.
Articolo 14
(Dichiarazione d'urgenza)
1. La presente legge è dichiarata urgente ai sensi
dell'articolo 31, comma terzo, dello Statuto speciale per la Valle
d'Aosta ed entrerà in vigore il giorno successivo a quello della
sua pubblicazione nel Bollettino ufficiale della Regione.
Allegato
(Omissis)
Presidente
- Passiamo all'esame dell'articolato.
La parola alla Consigliera Squarzino Secondina, sull'articolo
1.
Squarzino (Arc-VA)
- Preferisco fare adesso la
dichiarazione di voto, così si capisce il senso del voto che il
nostro gruppo darà. Rispetto al consuntivo, chiaramente è il
consuntivo di un bilancio che non abbiamo votato, quindi non lo
approviamo per tutti i motivi che abbiamo detto. Anche per quanto
riguarda l'assestamento di bilancio, voteremo contro questa legge,
non perché non condividiamo alcuni singoli interventi: i singoli
interventi presi individualmente hanno una loro logica, ma questi
interventi vanno visti nell'impostazione generale data
dall'utilizzo delle risorse che viene fatto, ora: abbiamo risorse
nuove di bilancio, che tipo di scelte vengono fatte? Sono scelte,
secondo l'Assessore, per portare avanti il suo programma; secondo
il nostro punto di vista, sono interventi a pioggia come interventi
a pioggia è stato tutto il bilancio. Interventi a pioggia che non
tengono conto che esistono delle criticità forti nel mondo
economico, non solo nell'ambito dell'agricoltura, quindi ci sono
dei grossi interventi in quel settore, che è un settore critico, ma
anche nel settore dell'industria, ossia qui non abbiamo visto
interventi significativi che possono far fare un passo in avanti
rispetto alla crisi dell'industria. Sono scelte politiche che si
basano su valutazioni di un ottimismo e io sono contenta di vedere
tanto ottimismo sui banchi della Giunta, un ottimismo nello
sviluppo di un modello Valle d'Aosta in cui noi non crediamo, un
modello che comincia a presentare alcune criticità che sembra che
il Governo non voglia vedere. Sono intervenute diverse persone
anche della maggioranza che hanno messo in luce alcune criticità e
quello che mi ha stupito stamani è stato questo tono
trionfalistico, di chi va alla vittoria, ma non vede che attorno a
sé ci sono persone che si fermano, che non ce la fanno e per i
quali tutto questo grosso progetto non prevede nulla. Tra l'altro,
le criticità che sono state evidenziate sono anche in documenti
ufficiali di questa Regione, quindi non ci siamo inventati nulla.
Questi sono i motivi per cui noi anche sull'assestamento di
bilancio voteremo contro.
Presidente
- Pongo in votazione l'articolo 1:
Consiglieri presenti: 33
Votanti: 29
Favorevoli: 23
Contrari: 6
Astenuti: 4 (Ferraris, Fiou, Fontana Carmela, Sandri)
Il Consiglio approva.
Presidente
- Pongo in votazione l'articolo 2:
Consiglieri presenti: 33
Votanti: 29
Favorevoli: 23
Contrari: 6
Astenuti: 4 (Ferraris, Fiou, Fontana Carmela, Sandri)
Il Consiglio approva.
Presidente
- Pongo in votazione l'articolo 3:
Consiglieri presenti: 33
Votanti: 29
Favorevoli: 23
Contrari: 6
Astenuti: 4 (Ferraris, Fiou, Fontana Carmela, Sandri)
Il Consiglio approva.
Presidente
- Pongo in votazione l'articolo 4:
Consiglieri presenti: 33
Votanti: 29
Favorevoli: 23
Contrari: 6
Astenuti: 4 (Ferraris, Fiou, Fontana Carmela, Sandri)
Il Consiglio approva.
Presidente
- Pongo in votazione l'articolo 5:
Consiglieri presenti: 33
Votanti: 29
Favorevoli: 23
Contrari: 6
Astenuti: 4 (Ferraris, Fiou, Fontana Carmela, Sandri)
Il Consiglio approva.
Presidente
- Pongo in votazione l'articolo 6:
Consiglieri presenti: 33
Votanti: 29
Favorevoli: 23
Contrari: 6
Astenuti: 4 (Ferraris, Fiou, Fontana Carmela, Sandri)
Il Consiglio approva.
Presidente
- Pongo in votazione l'articolo 7:
Consiglieri presenti: 33
Votanti: 29
Favorevoli: 23
Contrari: 6
Astenuti: 4 (Ferraris, Fiou, Fontana Carmela, Sandri)
Il Consiglio approva.
Presidente
- Pongo in votazione l'articolo 8:
Consiglieri presenti: 33
Votanti: 29
Favorevoli: 23
Contrari: 6
Astenuti: 4 (Ferraris, Fiou, Fontana Carmela, Sandri)
Il Consiglio approva.
Presidente
- Pongo in votazione l'articolo 9:
Consiglieri presenti: 33
Votanti: 29
Favorevoli: 23
Contrari: 6
Astenuti: 4 (Ferraris, Fiou, Fontana Carmela, Sandri)
Il Consiglio approva.
Presidente
- Pongo in votazione l'articolo 10, con il
quale si approva il rendiconto generale:
Consiglieri presenti: 33
Votanti: 29
Favorevoli: 23
Contrari: 6
Astenuti: 4 (Ferraris, Fiou, Fontana Carmela, Sandri)
Il Consiglio approva.
Presidente
- Pongo in votazione l'articolo 11:
Consiglieri presenti: 33
Votanti: 29
Favorevoli: 23
Contrari: 6
Astenuti: 4 (Ferraris, Fiou, Fontana Carmela, Sandri)
Il Consiglio approva.
Presidente
- Pongo in votazione l'articolo 12:
Consiglieri presenti: 33
Votanti: 29
Favorevoli: 23
Contrari: 6
Astenuti: 4 (Ferraris, Fiou, Fontana Carmela, Sandri)
Il Consiglio approva.
Presidente
- Pongo in votazione l'articolo 13:
Consiglieri presenti: 33
Votanti: 29
Favorevoli: 23
Contrari: 6
Astenuti: 4 (Ferraris, Fiou, Fontana Carmela, Sandri)
Il Consiglio approva.
Presidente
- Pongo in votazione l'articolo 14:
Consiglieri presenti: 33
Votanti: 29
Favorevoli: 23
Contrari: 6
Astenuti: 4 (Ferraris, Fiou, Fontana Carmela, Sandri)
Il Consiglio approva.
Presidente
- Pongo in votazione la tabella 1:
Consiglieri presenti: 33
Votanti: 29
Favorevoli: 23
Contrari: 6
Astenuti: 4 (Ferraris, Fiou, Fontana Carmela, Sandri)
Il Consiglio approva.
Presidente
- La parola al Consigliere Sandri.
Sandri (GV-DS-PSE)
- Per accogliere l'invito a una
politica leggera e soave e in qualche modo ironica che mi è stato
fatto dal Capogruppo dell'"UV".
Volevo fare 2 considerazioni anche a commento del voto di
astensione su questo disegno di legge. Diceva prima il collega
Capogruppo dell'"UV": "noi vogliamo ridurre i costi della politica,
per esempio, partendo dal mettere 3 mandati come limite alla
presenza in Consiglio regionale dei Consiglieri". Questo non toglie
neanche una lira dei costi della politica, cambia le persone che
prendono i soldi dalla politica, probabilmente aumenta ancora; è
dettato più da un "bruciore" personale o da qualche difficoltà a
dare delle risposte sui costi della politica. Prendiamola così come
una simpatica provocazione, ma che sia chiaro che, dal punto di
vista effettivo, tutto ciò non comporta nulla. Più seriamente: c'è
stato un richiamo ai rapporti fra maggioranza e minoranza che non
possiamo sottacere ed è uno dei motivi per cui ci asterremo su
questo provvedimento di rendiconto generale, a cui riconosciamo una
qualità tecnica notevole, ma che non possiamo condividere per le
motivazioni politiche sopra espresse, ma anche proprio
dall'atteggiamento che la maggioranza ha nei confronti della
minoranza. Non ci si può venire a dire parlando seriamente, come ha
cercato di fare prima il collega Capogruppo dell'"UV", che sulla
convenzione ci si aspetta un atteggiamento costruttivo da parte
dell'opposizione: questa è una sciocchezza dal punto di vista
politico, perché non si possono prima dare degli "schiaffi"
all'opposizione, fregarsene delle indicazioni dell'opposizione e
poi chiedere all'opposizione di comportarsi correttamente. Avete
voluto scegliervi il Presidente, non avete voluto fare una
riflessione su quello che era successo nei gruppi regionali su
questi temi e adesso vi prenderete le conseguenze, perché non è
certamente con il piede giusto che siete partiti nei confronti dei
"DS", ma anche del gruppo "Arcobaleno". Non aspettatevi quindi
sconti, anzi credo sarebbe opportuno che voi mandiate dei segnali
diversi, segnali in direzione totalmente opposta a quella in cui li
avete mandati fino adesso, perché la costruzione di uno statuto che
sia rappresentativo del Consiglio non può passare che per
un'inversione di tendenza.
Infine 2 piccole considerazioni sulla fiscalità. È simpatico
l'Assessore alle finanze quando si preoccupa delle possibili
manovre di fiscalità da parte di altre Regioni che potrebbero
nuocere alla Valle d'Aosta. Credo sia giusto fare grossa
attenzione, non dimenticando che la Valle d'Aosta fa uso delle
stesse armi nei confronti degli altri. È inutile che ci
dimentichiamo che la motorizzazione civile è una delega che
vogliamo dallo Stato in modo forte, anche perché, avendo una
fiscalità molto bassa sull'immatricolazione delle autovetture e
degli altri mezzi a motore, questa diventa una competitività
rispetto ad altri, cosa che ha già sfruttato la Provincia di
Bolzano e che sfrutteremo anche noi. Ho l'impressione che il tema
sia biunivoco, forse, se entriamo in una logica di guerra, non
possiamo che perdere, questa è l'occasione di smetterla di fare i
giochini sulla fiscalità, ma trovare un modo federale basato sulle
proprie risorse e capacità di suddividere le risorse
disponibili.
Per quanto riguarda la questione dei costi della politica,
prendevo la riflessione pari pari che ha fatto il Presidente
Caveri, che oggi su "Il Sole 24Ore" dice:
"i costi della
politica li andrò a modificare riducendo i costi dei Sindaci"
.
Questa è una riflessione che merita un approfondimento, è in tale
senso... non riducendo i trasferimenti ai Comuni, ma facendo una
riflessione sui costi della politica che interessano sia i costi
della politica a livello regionale, che i costi della politica a
livello comunale.
Presidente
- La parola al Consigliere Lattanzi.
Lattanzi (CdL)
- Due riflessioni: una sulla
giustificazione dell'astensione dei "DS", sarebbe più onesto
intellettualmente dire che voi non potete votare contro per il
semplice motivo che avete governato i primi 3 mesi del 2006 insieme
a loro! Avevate approvato il "PREFIN", il bilancio triennale, come
fate a votare adesso contro un consuntivo 2006 dove voi eravate in
Giunta con tanto di Assessore all'economia? Consigliere Sandri, un
po' di onestà intellettuale per dire: "non possiamo votare contro",
dopo la sfilza di critiche che tu hai fatto nella discussione
generale, perché quelle critiche erano tese ad essere contrarie a
questo documento. Ti astieni, per forza! Sei contrario a un
documento che avevi approvato! Un po' di onestà non guasterebbe,
giusto per dare un po' di chiarezza ai cittadini, magari il
prossimo anno sarete più liberi...
La seconda riflessione per quanto riguarda le risposte
dell'Assessore: basta un passaggio, Assessore, per capire la
differenza che ci divide, che è di tipo culturale. Lei dice:
"aiutando le fasce più deboli facciamo l'economia, perché questo
poi aiuta il commercio, quindi non è vero che non aiutiamo il
commercio..."
(interruzione dell'Assessore Marguerettaz, fuori
microfono)
... Assessore, mi consenta, da Keynes lei, se si fa interrogare
di nuovo, prende 2, peccato che lei lo semplifica... "tirandolo per
la giacca" e testimoniando che, se la Regione è al centro della
nostra vita, tutti quanti ne beneficiamo. Il dramma è che il
commercio valdostano ha bisogno di qualcosa di più di un'assistenza
ai possibili clienti: ha bisogno di investimenti che non si possono
fare. È sufficiente che lei cammini, come abbiamo fatto noi
un'oretta fa, per 10 metri nel centro di Aosta per essere aggredito
dai commercianti che non arrivano a fine mese e dovranno pagare le
tasse che lei incasserà per il 2007. Pensi che contenti che erano
di pagare delle tasse che non hanno incassato, ma che voi
incamererete, perché con gli studi di settore si pagano le tasse
anche quando non si guadagna e, purtroppo, questi studi di settore,
così come sono impostati adesso, con le pressioni alla ricerca
dell'evasore che sta creando una spaccatura nella società, perché
fa passare tutti i lavoratori autonomi come evasori e fa pensare a
tutti i lavoratori autonomi che i dipendenti pubblici siano dei
mantenuti e dei privilegiati: questo è uno sconto sociale
pericolosissimo, facendo così riusciremo a dividere la società in
2; il liberismo è una cosa, mentre il liberalismo sarebbe
auspicabile in questa Regione.
Presidente
- La parola al Presidente della Regione,
Caveri.
Caveri (UV)
- Intervengo qui sul complesso del dibattito
senza rubare la scena all'Assessore Marguerettaz, che ha risposto
con molta perizia all'insieme delle domande che sono state poste.
Qualcuno dice, dai banchi dell'opposizione, che vede un eccesso di
ottimismo da parte del Governo regionale, quindi da parte della
maggioranza regionale. Per fortuna, è così, non ci sarebbe niente
di peggio se la nostra azione quotidiana fosse "venata" da
depressioni o da pessimismo, la nostra è un'azione convinta. È
triste da dirsi per i tanti detrattori che da qui alle elezioni del
2008 porteremo a casa dei risultati che non faranno altro che
dimostrare la bontà dell'insieme dell'azione della maggioranza su
temi concreti e su quel progetto che abbiamo presentato a tale
Assemblea. Non mi stupisco affatto del gioco democratico che è
fatto anche in parte di "gioco al massacro", ossia di una specie di
stanca e ripetitiva fotocopiatrice di una serie di osservazioni
critiche che finiscono per tingere tutto con inchiostro nero. È il
ruolo delle opposizioni, specie delle neo-opposizioni, perché ci
sono quelli che diventano ancora più zelanti, come quando una
fidanzata ti ha lasciato e diventi particolarmente incarognito o
quando magari speravi in un fidanzamento e questo fidanzamento
"svapora" e ci si ritrova nella propria solitudine. Il Consigliere
Sandri ha per l'ennesima volta letto un brano di un'intervista e lo
ha girato a suo favore, non me ne stupisco affatto, stiamo tenendo
i ritagli di stampa come una cosa cara per quando saremo in
pensione, per dedicare un capitolo al collega Sandri e alle sue
gesta.
Vorrei aggiungere che l'insieme di manovra finanziaria che
presentiamo oggi denota per l'ennesima volta la grande attenzione
che abbiamo nei confronti del territorio e la grande attenzione che
abbiamo nei confronti del sociale. Non so quanto durerà il "Governo
Prodi", di cui si sentono dei rumori minacciosi all'orizzonte, dei
brontolii di un temporale che forse investirà la politica
nazionale. Credo però che la governabilità resti un valore
assoluto, perché attorno alla governabilità è possibile costruire
quei progetti e quei programmi che consentono a una maggioranza di
poter dare le risposte che i cittadini si aspettano. Capisco che
può dare fastidio che l'economia sia ripartita e che vi siano tutta
una serie di azioni e di decisioni assunte, che stanno creando
attorno all'azione governativa i consensi che probabilmente
dispiacciono a chi invece pensava, anche alla luce di avvenimenti
di un anno fa, di spiccare chissà quali salti nella sostituzione
della politica attuale. Credo invece che certe "sirene" siano
finite e ho l'impressione, come si è visto anche dalle elezioni
comunali, che quel che conta oggi è guardare al futuro con
quell'ottimismo e quella serenità di cui dobbiamo essere portatori.
Certi ritardi... tutto in scuro... certe poesie tombali o
tristissime, o certe rappresentazioni grottesche della realtà
finiscono per essere dei "refrain" che continuamente ripetuti
mettono noia e ci fanno sbadigliare.
Presidente
- Pongo in votazione il disegno di legge nel
suo complesso:
Consiglieri presenti: 33
Votanti: 29
Favorevoli: 23
Contrari: 6
Astenuti: 4 (Ferraris, Fiou, Fontana Carmela, Sandri)
Il Consiglio approva.
