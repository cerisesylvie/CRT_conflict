Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2691 del 25 ottobre 1991 - Resoconto
OGGETTO N. 2691/IX Concessione di un contributo di lire
30.000.000 per l'organizzazione di un seminario di studi sul tema
"La città, la casa, l'acciaio".
Presidente
Do lettura del testo della
delibera:
Deliberazione Il Consiglio
delibera
1) di approvare la concessione di un contributo di lire
30.000.000= (trentamilioni) a favore dell'Associazione EASA, avente
sede in Torino - Corso Moncalieri n. 51 -, per l'organizzazione del
Seminario "La casa, la città, l'acciaio" che si terrà presso lo
stabilimento della Verres S.p.A., in Verrès - Via Glair n. 36, nei
mesi di settembre-ottobre 1991;
2) di approvare ed impegnare la spesa medesima con imputazione
al capitolo 46860 del Bilancio preventivo della Regione per l'anno
1991 ("Contributi per iniziative e manifestazioni economiche e per
lo sviluppo ed il potenziamento di attività economiche"), che
presenta la necessaria disponibilità;
3) di dare atto che alla liquidazione si provvederà ai sensi
dell'articolo 58 della legge regionale 27 dicembre 1989, n. 90,
previa presentazione di idonea documentazione di spesa.
Presidente
Ha chiesto di parlare l'Assessore
dell'Industria, Commercio e Artigianato Mafrica, ne ha facoltà.
Mafrica (PCI-PDS)
Cerchiamo di trovare nuovi
spazi, vale a dire un'associazione internazionale di studenti di
architettura sta esplorando le possibilità di una utilizzazione
dell'acciaio inossidabile come elemento decorativo, o in nuove
possibili utilizzazioni nelle abitazioni e nella città.
Un gruppo di questi studenti sarà ospitato in Valle d'Aosta; si
tratta di 24 studenti italiani e alcuni studenti inglesi, con
architetti di fama internazionale italiani e inglesi. Verranno
disegnati e progettati degli elementi accessori o strutturali della
vita nella città e nell'abitazione, e verranno anche realizzati
all'interno dello stabilimento.
La finalità è quella di ampliare il campo di utilizzazione
dell'acciaio anche in nuovi settori della vita quotidiana e della
vita della città.
Poiché all'interno della Verrès S.p.a. esiste una fonderia
artistica, è interesse dell'Amministrazione che ci sia uno sviluppo
(potenziale per il momento) di questo mercato, e quindi si finanzia
questa iniziativa con 30 milioni su un preventivo di 53.
Presidente
Pongo in votazione la delibera in
oggetto:
Esito della votazione
Presenti, votanti e favorevoli: 31
Il Consiglio approva all'unanimità
