Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1462 del 3 luglio 1985 - Resoconto
OGGETTO N. 1462/VIII - DISEGNO DI LEGGE CONCERNENTE:
"MODIFICAZIONI ED INTEGRAZIONI DELLA LEGGE REGIONALE 30 DICEMBRE
1982, N. 101, RECANTE LA COSTITUZIONE DI FONDI DI ROTAZIONE PER
L'ARTIGIANATO, IL COMMERCIO E LA COOPERAZIONE".
PRESIDENTE
: Ha chiesto la parola l'Assessore
all'Industria, Commercio, Artigianato e Trasporti Lanivi; ne ha
facoltà.
LANIVI (A.D.P.):
Approfitto della discussione
sull'oggetto n. 19 per fare anche alcune considerazioni sul 19 bis,
oggetti che sono collegati perché intervengano a favore di alcuni
settori. Insieme a questi due disegni di legge bisognerebbe
prendere in considerazione anche uno degli ultimi interventi, già
approvato dal Consiglio nella precedente seduta, che si riferiva al
rifinanziamento dei fondi di rotazione.
Per le categorie dell'artigianato, del commercio e della
cooperazione viene compiuta un'operazione di razionalizzazione, di
adeguamento e di agevolazione che riteniamo torni utile alle
categorie interessate. Per quanto concerne il disegno di legge n.
213, che si riferisce a modificazioni e integrazioni della legge
per i fondi di rotazione, in particolare la n. 101/1982, voglio
sinteticamente esporre le ultime novità, che sono: l'innalzamento
dell'importo massimo finanziabile da 80 milioni a 160 milioni,
adeguandolo ai li velli dell'Artigiancassa; il concetto di
sussidiarietà per utilizzare i fondi Artigiancassa, per quanto
riguarda il settore artigianale e commerciale; l'aumento della
percentuale finanziabile, che rimane al 100% per gli artigiani,
mentre viene portata dal 70% all'80% per il commercio con
l'adeguamento delle cifre; l'introduzione delle operazioni di
leasing, strumento di moderna operazione, anche se si dovrà agire
con molta prudenza. Rispetto al testo della legge accettato dalla
Giunta, vi è un emendamento all'articolo 6 punto 1, che sostituisce
la cifra di 500 milioni, come previsto dal testo di legge
originale, con 600 milioni. Il disegno di legge n. 212 tratta un
adeguamento delle cifre e dei contributi in conto capitale alle
imprese artigiane.
PRESIDENTE
: Ha chiesto la parola il Consigliere Stévenin;
ne ha facoltà.
STEVENIN (U.V.):
Je prend la parole pour faire quelques
considérations sur le projet de loi: "Modifications et intégrations
de la loi n. 101/82", loi qui par ailleurs revêt une grande
importance, car au-delà des aspects positifs concernant
l'augmentation des financements pour l'artisanat, le commerce, les
services et la coopération, elle introduit le leasing, c'est-à-dire
un système de location financière.
En effet, sur la base des évaluations de la Commission Spéciale
de l'industrie et de l'emploi, j'avais présenté à ce Conseil
régional, avec les Conseillers Millet, Tamone, Beneforti, Torrione,
Cout, Pascale, Berti e Aloisi, une proposition de loi pour utiliser
les fonds de roulement aussi sous forme de leasing, nouveau type de
financement qui s'est propagé au cours de ces dernières années.
Malgré quelques différences entre la proposition de loi et le
projet présenté par le Gouvernement, je crois pouvoir affirmer
qu'il s'agit d'un pas important dans la direction indiquée par la
Commission Spéciale. A présent, une oeuvre de divulgation est
indispensable de la part des associations de catégories et de la
part du Gouvernement régional, notamment pour ce qui est du secteur
de l'artisanat, compte tenu du fait qu'il s'agit d'une intervention
subsidiaire à la loi du 25 juillet 1952, n. 942. Pour terminer,
étant donné la différence du taux d'intérêt entre les prêts et les
leasings, d'ici quelques temps, un an, un an et demi peut-être, une
vérification s'imposera pour analyser les résultats de cette
opération et éventuellement opérer des modifications.
PRESIDENTE
: Ha chiesto la parola il Consigliere
Pollicini; ne ha facoltà.
POLLICINI (A.D.P.):
Vorrei fare due considerazioni sul
disegno di legge n. 213.
Mi pare positivo l'adeguamento alle cifre dell'Artigiancassa, ma
l'aspetto più importante introdotto con questa legge è quello della
sussidiarietà del finanziamento regionale rispetto agli interventi
dell'Artigiancassa, per cui gli interessati, per mille motivi,
preferivano usufruire della legge n. 101, con il risultato che ogni
anno noi lasciavamo inutilizzati alcuni miliardi (nel 1984 sono
stati 4 miliardi 371 milioni, riservati alla Valle d'Aosta dalla
suddivisione per le regioni a livello nazionale). L'Artigiancassa
nel corso del 1984 ha accolto 305 domande per un importo di 6
miliardi 598 milioni ma nonostante questo c'era una certa
diffidenza nei confronti dell'ente statale.
E' stato utile quindi che la Giunta abbia introdotto il
principio che quando l'Artigiancassa non da parere positivo alla
domanda si può usufruire della legge n. 101, poiché è assurdo
lasciare inutilizzate cifre consistenti e questo senza pensare che
il Ministero nella distribuzione annuale delle somme tiene presente
la cifra non utilizzata l'anno prima e quindi può ridurre l'importo
del finanziamento spettante alla Regione.
Va anche detto che il tasso è del 9,75% e che l'Artigiancassa
effettua anche il leasing: ad essa è riservato, per regolamento, il
20% delle cifre destinate alla Regione per il leasing, strumento
che sta andando per la maggiore.
D'altra parte i tempi tecnici dell'Artigiancassa sono abbastanza
rapidi: dalla presentazione della domanda al ricevimento del denaro
da parte delle banche, salvo casi eccezionali, passano circa due
mesi. La domanda va presentata però attraverso le banche
convenzionate che in Valle d'Aosta sono 4: l'Istituto Bancario San
Paolo, la Cassa di Risparmio di Torino, il Banco Valdostano Bérard
e la Cassa Rurale di Gressan. La banca può dire nel giro di 15 o 20
giorni se è in grado di dare il prestito. Nel caso che la domanda
non venga accettata, si può usufruire della legge regionale n. 101.
Per il 1985 abbiamo a disposizione 7 miliardi 843 milioni: è
assurdo quindi lasciare che il denaro rimanga a disposizione dello
Stato.
Le leggi in discussione seguono l'indirizzo che la Giunta ha
indicato nei confronti delle categorie del settore terziario. Con
questa legge si può dare maggiore fiducia a chi vuole operare nel
settore terziario, con interventi che raggiungono la cifra di 160
milioni e consentono quindi un inizio di attività.
PRESIDENTE
: Ha chiesto la parola l'Assessore
all'Industria, Commercio, Artigianato e Trasporti Lanivi; ne ha
facoltà.
LANIVI (A.D.P.):
Indubbiamente non bisogna assegnare a
questi due disegni di legge un carattere definitivo. Mi pare logico
il discorso del prevedere un periodo di sperimentazione che
consenta di valutare i risultati, la cui verifica permetterà di
modificare e migliorare i disegni di legge.
E'' giusto sottolineare l'aspetto della sussidiarietà, che
consente alla Valle d'Aosta di utilizzare i fondi e nello stesso
tempo di garantire la continuità delle agevolazioni che la Regione
introduce con queste leggi nel momento in cui i fondi dovessero
cessare o diminuire.
Con questi due disegni di legge si completa un quadro di
razionalizzazione nel settore dell'artigianato, del commercio e
della cooperazione per quanto riguardi interventi economici,
finanzia menti, leasing e Confidi. Rimangono ancora altri problemi
da affrontare, che sono razionalmente esposti nel protocollo sul
quale abbiamo iniziato a lavorare insieme alle categorie
economiche.
PRESIDENTE
: Passiamo all'esame dell'articolato.
Do lettura dell'articolo 1:
Articolo 1
(Fondo di rotazione per l'artigianato)
1. L'importo massimo dei finanziamenti di cui all'articolo 2
della legge regionale 30 dicembre 1982, n. 101 è aumentato a lire
centosessantamilioni.
PRESIDENTE
: Se nessuno chiede la parola metto in
approvazione l'articolo 1 testé letto:
ESITO DELLA VOTAZIONE
Presenti, votanti e favorevoli: 30.
Il Consiglio approva all'unanimità.
PRESIDENTE
: Do lettura dell'articolo 2:
Articolo 2
1.
I finanziamenti previsti all'articolo 2 della legge
regionale 30 dicembre 1982, n. 101, sono sussidiari rispetto a
quelli erogabili ai sensi della legge 25 luglio 1952, n. 949 e
successive modificazioni.
2.
Sono ammissibili ai finanziamenti sul fondo di
rotazione regionale
le
imprese artigiane che dimostrino di
avere richiesto e non ottenuto i finanziamenti ai sensi della
legge
n. 949/1952 per carenza di fondi o per il raggiungimento
dell'importo massimo finanziabile o per altre cause non dipendenti
dalla propria volontà.
PRESIDENTE
: Se nessuno chiede la parola metto in
approvazione l'articolo 2 testé letto:
ESITO DELLA VOTAZIONE
Presenti, votanti e favorevoli: 30.
Il Consiglio approva all'unanimità.
PRESIDENTE
: Do lettura dell'articolo 3:
Articolo 3
(Fondo di rotazione per il commercio)
1. La misura massima dei finanziamenti di cui all'articolo 3
della legge 30 dicembre 1982, n. 101, è elevata all'ottanta per
cento dello investimento ammissibile.
2. L'ammontare massimo dei finanziamenti di cui all'articolo 4
della legge indicata al comma precedente è aumentato come
segue:
-
a lire quattrocentomilioni per gli
-
interventi di cui ai numeri 1)
e
2);
-
a lire centosessantamilioni per gli interventi di cui al
numero 3);
-
a lire duecentocinquantamilioni per
-
gli interventi di cui al numero 4).
PRESIDENTE
: Se nessuno chiede la parola metto in
approvazione l'articolo 3 testé letto:
ESITO DELLA VOTAZIONE
Presenti, votanti e favorevoli: 30.
Il Consiglio approva all'unanimità.
PRESIDENTE
: Do lettura dell'articolo 4:
Articolo 4
(Estensione degli interventi riservati alle imprese
commerciali)
1. Gli interventi di cui all'articolo 3 della legge regionale 30
dicembre 1982, n. 101 sono estesi alle imprese esercenti servizi di
informatica, agli ausiliari del commercio, nonché a tutte le
imprese equiparate a quelle commerciali dalle vigenti norme di
legge.
PRESIDENTE
: Se nessuno chiede la parola metto in
approvazione l'articolo 4 testé letto:
ESITO DELLA VOTAZIONE
Presenti, votanti e favorevoli: 30.
Il Consiglio approva all'unanimità.
PRESIDENTE
: Do lettura dell'articolo 5:
Articolo 5
(Finanziamento di più unità locali dipendenti da una unica
impresa)
1. Nel caso di più unità locali dipendenti da un'unica impresa,
i limiti di cui al precedente articolo 3 si considerano riferiti a
ciascuna unità locale.
PRESIDENTE
: Se nessuno chiede la parola metto in
approvazione l'articolo 5 testé letto:
ESITO DELLA VOTAZIONE
Presenti, votanti e favorevoli: 30.
Il Consiglio approva all'unanimità.
PRESIDENTE
: Do lettura dell'articolo 6:
Articolo 6
(Fondo di rotazione per la cooperazione)
1. L'ammontare massimo dei finanziamenti di cui all'articolo 6
della legge regionale 30 dicembre 1982, n. 101, è aumentato come
segue:
- a lire cinquecentomilioni per gli interventi di cui alle
lettere a), b), c), d), e f);
-
a lire seicentomilioni per gli interventi di cui alla
lettera
e);
- a lire duecentocinquantamilioni per gli interventi du cui alla
lettera g).
PRESIDENTE
: All'articolo 6 vi è un emendamento presentato
dalla III Commissione Consiliare, di cui do lettura:
EMENDAMENTO
Art. 6
All'articolo 6, punto 1, primo alinea, la parola "cinquecento
milioni" è sostituita con la parola "seicentomilioni ".
PRESIDENTE
: Metto in approvazione l'emendamento
all'articolo 6 testé letto:
ESITO DELLA VOTAZIONE
Presenti, votanti e favorevoli: 30.
Il Consiglio approva all'unanimità.
PRESIDENTE
: Do lettura dell'articolo 6 nel testo
emendato:
Articolo 6
(Fondo di rotazione per la cooperazione)
1. L'ammontare massimo dei finanziamenti di cui all'articolo 6
della legge regionale 30 dicembre 1982, n. 101, è aumentato come
segue:
- a lire seicentomilioni per gli interventi di cui alle lettere
a), b), c), d), e f);
-
a lire seicentomilioni per gli interventi di cui alla
lettera e);
- a lire duecentocinquantamilioni per gli interventi di cui alla
lettera g).
PRESIDENTE
: Se nessuno chiede la parola metto in
approvazione l'articolo 6 nel testo emendato:
ESITO DELLA VOTAZIONE
Presenti, votanti e favorevoli: 30.
Il Consiglio approva all'unanimità.
PRESIDENTE
: Do lettura dell'articolo 7:
Articolo 7
(Locazione finanziaria)
1. Gli interventi di cui agli articoli 2, 3, 5 e 6 della legge
regionale 30 dicembre 1982, n. 101, relativi all'acquisto di
macchinario, automezzi, arredi e attrezzature, possono essere
attuati mediante lo strumento della locazione finanziaria con patto
di riscatto, avente la durata massima di cinque anni.
2.
L'importo di ciascun intervento non può essere
inferiore a lire 10 milioni.
3. Al fine del rispetto del limite di intervento dell'ottanta
per cento dell'investimento ammissibile, di cui al precedente
articolo 3, il locatario è tenuto a corrispondere, all'atto della
stipulazione del contratto, un primo canone pari al venti per cento
del valore del bene oggetto del finanziamento.
PRESIDENTE
: Se nessuno chiede la parola metto in
approvazione l'articolo 7 testé letto:
ESITO DELLA VOTAZIONE
Presenti, votanti e favorevoli: 30.
Il Consiglio approva all'unanimità.
PRESIDENTE
: Do lettura dell'articolo 8:
Articolo 8
(Modificazioni di norme della legge regionale 30 dicembre
1982, n. 101)
1. Il terza comma dell'articolo 9 della legge regionale 30
dicembre 1982, n. 101, è così sostituito:
" I mutuatari ed i locatari potranno estinguere anticipatamente
i finanziamenti contratti, ovvero riscattare i contratti di
locazione, versando il debito residuo."
2. La lettera c) del primo comma dell'articolo 13 della legge
regionale 30 dicembre 1982, n. 101, è così sostituita:
" c) dal recupero, anche anticipato, delle annualità di
ammortamento (interessi e capitale), dei canoni di locazione,
nonché delle relative penali".
3. L'articolo 15 della legge regionale 30 dicembre 1982, n. 101,
è così sostituito:
"Articolo
15
(Deliberazione dei finanziamenti)
La Giunta regionale delibera sui finanziamenti da concedere,
stabilendone gli importi, con conseguente autorizzazione delle
relative operazioni, salvo accettazione da parte della FINAOSTA
S.p.A. sulla base delle garanzie offerte".
4. Il secondo ed il terzo comma dell'articolo 17 della legge
regionale 30 dicembre 1982, n. 101, sono così sostituiti:
"L'Assessorato dell'industria, commercio, artigianato e
trasporti provvede
rà al controllo tecnico delle opere,
attrezzature e impianti, nonché della regolare destinazione dei
fondi; a tale scopo i mutuatari ed i locatari dovranno consentire
qualsiasi controllo richiesto dall'Amministrazione regionale
In caso di comprovata irregolarità la Giunta regionale, su
proposta dell'Assessore competente, potrà richiedere l'immediata
estinzione del mutuo o la risoluzione della locazione".
5. L'articolo 18 della legge regionale 30 dicembre 1982, n. 101,
è così sostituito:
"Articolo 18
(Vincoli)
Gli immobili, le opere ed i mobili che hanno beneficiata delle
provvidenze previste dalla presente legge non possono mutare la
destinazione per la quale venne concesso il finanziamento, per la
durata originaria del mutuo o della locazione, a decorrere dalla
data di erogazione del mutuo o di consegna dei beni oggetto della
locazione.
6. Nel caso di violazione degli obblighi di cui al comma
precedente, il mutuatario od il locatario dovrà rimborsare
anticipatamente ed immediatamente il mutuo, ovvero riscattare i
beni oggetto della locazione e versare altresì, a titolo di penale,
una somma pari al quaranta per cento del debito residuo".
PRESIDENTE
: Se nessuno chiede la parola metto in
approvazione l'articolo 8 testé letto:
ESITO DELLA VOTAZIONE
Presenti, votanti e favorevoli: 30.
Il Consiglio approva all'unanimità.
PRESIDENTE
: Do lettura dell'articolo 9:
Articolo 9
(Allegato al rendiconto annuale)
1. In base all'articolo 72 della legge regionale 7.12.1979, n.
68, sulla contabilità regionale, al rendiconto annuale della
Regione deve essere allegato un prospetto da cui risulti la
consistenza dei fondi di rotazione alla chiusura di ciascun
esercizio, comprensiva degli eventuali incrementi o decrementi
imputati ad accumulo dei fondi stessi.
2.
La presente legge sarà pubblicata nel Bollettino
Ufficiale della Regione.
3. E' fatto obbligo a chiunque spetti di osservarla e di farla
osservare come legge della Regione Autonoma Valle d'Aosta.
PRESIDENTE
: Se nessuno chiede la parola metto in
approvazione l'articolo 9 testé letto:
ESITO DELLA VOTAZIONE
Presenti, votanti e favorevoli: 30..
Il Consiglio approva all'unanimità.
PRESIDENTE
: Il Consiglio è chiamato ora a pronunciarsi
per votazione segreta sul complesso della legge:
VOTAZIONE A SCRUTINIO SEGRETO
ESITO DELLA VOTAZIONE
Presenti: 30
Votanti: 30
Favorevoli: 29
Contrari: 1
Il Consiglio approva.
