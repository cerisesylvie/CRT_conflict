Classificazione
CONSIGLIO REGIONALE
Attività consiliare d'aula



Oggetto del Consiglio n. 884 del 25 luglio 2019 - Resoconto
OGGETTO N. 884/XV - Ordine dei lavori.
Rini (Presidente) -
Ha chiesto la parola la collega
Morelli.
Morelli (AV)
-
Per mozione d'ordine, per chiedere
un'inversione dell'ordine del giorno. L'ordine del giorno al punto
n. 46 prevede l'approvazione della norma di attuazione
sull'istituzione del Collegio dei revisori e, visto che ci stiamo
avviando verso la conclusione della seduta, visto che il
provvedimento è passato in Commissione ed è stato votato
all'unanimità in tempi brevi - credo sia condivisa da tutto il
Consiglio la necessità di adire poi all'istituzione del Collegio
dei revisori -, la richiesta è quella di affrontare questo punto
magari prima della fine delle interpellanze.
Presidente -
Grazie, collega. Informalmente avevamo già
parlato con qualche Capogruppo, ovviamente rendendoci conto che
l'ordine del giorno fosse andato per le lunghe e, arrivando verso
la fine dei lavori, avevamo prospettato che ci sarebbe stata questa
inversione. Poniamo la questione in votazione o siete tutti
d'accordo? Siete tutti d'accordo, colleghi? Va bene? Affrontiamo
quindi subito il punto n. 46 dell'ordine del giorno.
Il Consiglio prende atto.
