Classificazione
ASSISTENZA SANITARIA E OSPEDALIERA
Farmacie


Resoconto integrale del dibattito dell'aula
Oggetto del Consiglio n. 2494 del 2 aprile 1997 - Resoconto
SEDUTA POMERIDIANA DEL 2 APRILE 1997
OGGETTO N. 2494/X Impegno per esonerare i lavoratori delle
farmacie dall'obbligo del libretto di idoneità sanitaria. (Ritiro
di mozione)
Mozione Visto che i lavoratori delle farmacie sono tenuti, nella
nostra Regione, all'obbligo del libretto per l'idoneità
sanitaria;
Considerato che il personale delle farmacie non entra in diretto
contatto con gli alimenti, ma con i semplici involucri di
contenimento degli stessi;
Viste le circolari n. 48 del 30 novembre 1994 dell'Assessorato
alla Sanità della Regione Lombardia e prot. n. 6167/48/766 in data
11 ottobre 1995 dell'Assessorato alla Sanità della Regione
Piemonte, che esonerano esplicitamente i lavoratori delle farmacie
che non vengono a contatto con gli alimenti dal possesso dei
libretti di idoneità sanitaria;
Considerato l'inutile aggravio di tempo e di denaro per la
citata categoria ed il relativo congestionamento delle strutture
pubbliche preposte agli accertamenti di idoneità sanitaria;
Il Consiglio regionale della Valle d'Aosta
Impegna
l'Assessore regionale della Sanità ed Assistenza Sociale
affinché ponga in essere in breve tempo una circolare dal
dispositivo analogo a quelle citate in premessa.
F.to: Linty
Presidente Ha chiesto la parola il Consigliere Linty.
Linty (LNPIAP) Questa mozione arriva già dall'altro Consiglio e
oggi l'Assessore mi ha fatto avere le sentenze della Corte di
cassazione, che rendono la mozione così come è stata formulata
improponibile. La ritiro, con l'impegno di presentarla chiedendo
una modifica della legge, in modo da poter evitare ai farmacisti il
libretto sanitario.
Presidente Ringrazio il Consigliere Linty, l'inizio è
promettente. La mozione viene ritirata.
Il Consiglio prende atto
