Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2872 del 4 dicembre 1991 - Resoconto
OGGETTO N. 2872/IX Copertura del posto di Sovrintendente
regionale ai Beni culturali ed ambientali
(Interrogazione con
risposta scritta).
Presidente
Do lettura dell'interrogazione con risposta
scritta presentata dal Consigliere Riccarand ed iscritta al punto 7
dell'ordine del giorno.
Interrogazione r.s. Rilevato che il posto di Sovrintendente
regionale ai Beni culturali e ambientali è attualmente
vacante;
appreso che la Giunta regionale avrebbe affidato un incarico per
la reggenza provvisoria per tale carica;
sottolineata l'importanza del ruolo del Sovrintendente e la
necessità di espletare con urgenza il concorso per ricoprire tale
posto;
il sottoscritto Consigliere regionale del Gruppo Verde
Alternativo
interroga
l'Assessore regionale al Turismo, sport e beni culturali per
sapere:
1) in base a quali criteri è stato affidato l'incarico di
reggenza per il posto vacante di Sovrintendente regionale ai Beni
culturali e ambientali e se si ritiene di avere rispettato, con la
designazione effettuata, i principi sulle pari opportunità fra
uomini e donne stabiliti dalla normativa vigente;
2) quando verrà bandito ed espletato il concorso per la
copertura del posto vacante e quale tipo di concorso è
previsto.
Presidente
All'interrogazione con risposta scritta
testé letta è stata data risposta con lettera n. 3664 in data 26
novembre 1991.
