Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1319 del 6 giugno 1990 - Resoconto
OGGETTO N. 1319/IX - REIEZIONE DEL DISEGNO DI LEGGE:
"SOTTOSCRIZIONE DI CAPITALE AZIONARIO DELLA CENTRALE LAITIERE
S.P.A. D'AOSTE".
PRESIDENTE:
Ha chiesto la parola, per illustrare il
disegno di legge n. 195 iscritto al punto 48 ter
dell’ordine del giorno, l'Assessore all'Agricoltura,
Foreste ed Ambiente Naturale, Perrin; ne ha facoltà.
PERRIN (UV):
A peu près chaque année, le Conseil régional
est appelé, assez régulièrement, à couvrir les pertes de la
Centrale Laitière Vallée d'Aoste. Tout le monde connaît les causes
de ces pertes, qui sont dues au fait que, pour venir en aide aux
agriculteurs, la Centrale paye le lait assez cher et que, par
contre, le prix de la vente du lait, étant réglementé par le
"Comitato Interministeriale Prezzi", est fixé par le centre. Ce
fait cause donc annuellement des pertes.
Le 11 octobre de l'année dernière, l'assemblée extraordinaire
des sociétaires de la Centrale Laitière d'Aoste, c'est-à-dire
l'Administration régionale pour 99% et la ville d'Aoste pour le
restant 1%, a délibéré d'abattre le capital social de la Centrale,
qui est actuellement de 600 millions, à 32 millions, pour couvrir
la perte de 567.960.000 lires, faite au cours de l'exercice 1988 et
de la première partie de 1989. Pour cela la Région doit couvrir sa
quote-part d'actions pour un montant de 562 millions de lires.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (VA):
Questo disegno di legge, che
apparentemente sembra essere un normale provvedimento assunto
annualmente a copertura delle perdite della Centrale del Latte, in
realtà acquista ora un significato particolare, perché si inserisce
in una situazione di crisi della Centrale del Latte, che la Giunta
si proponeva di risolvere attraverso la costituzione della nuova
Centrale del Latte, cosa che invece, come sappiamo, non è andata
avanti come prevedeva la Giunta e come, purtroppo, avevamo previsto
fin dall'inizio, nel senso che avevamo denunciato il carattere
radicalmente sbagliato di quell'operazione. Oggi ci troviamo,
quindi, di fronte ad una vecchia società, che continua, anzi
aumenta le proprie perdite, anche perché si è scelto di non
risanarla e di non rilanciarla attraverso una diversificazione
produttiva, come sarebbe stato possibile, e si è scelto di
costituire una nuova Centrale con una impostazione e con una
dimensione completamente sbagliate rispetto alla nostra Regione,
con degli interlocutori, di cui fin dall'inizio avevamo denunciato
l'inaffidabilità, che poi puntualmente si è verificata, per cui ci
troviamo di fronte ad un provvedimento che si inserisce in
un'azione di governo, da parte della Giunta, rispetto a questo
settore, che non possiamo condividere.
Come avevamo già detto altre volte, anche in questa occasione
torniamo a ripetere che il nostro Gruppo voterà contro questo
provvedimento.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (PCI):
Credo di dover contestare, prima di tutto,
l'urgenza con cui questo provvedimento è stato portato in
Consiglio, considerato che si riferisce ad un bilancio approvato il
31 luglio 1989 e che in parte riguardava l’esercizio
1988. In questo periodo si sono persi 568 milioni con la vecchia
Centrale del Latte.
In Commissione avevo detto che volevo esaminare le cose e così
ho fatto. Mi pare che questo provvedimento sia un tentativo, da
parte della Giunta, di nascondere la verità delle cose, nel senso
che ci presenta una alla volta le pezze da pagare, per farci
perdere il quadro d'insieme.
Con questa sottoscrizione noi andiamo a coprire le perdite che
vanno fino al 31 luglio 1989. Ci saranno poi le perdite della
vecchia Centrale dal 31 luglio 1989 fino al momento della sua
liquidazione. A queste perdite bisogna però aggiungere le perdite
di bilancio della nuova Centrale, che nel 1989 ha già perso 597
milioni, mentre nei primi quattro mesi del 1990 ha già perso 275
milioni, che moltiplicati per tre fanno 825 milioni.
Noi, quindi, per risanare perdite che erano dell'ordine di 300 o
400 milioni, ci siamo messi in un'operazione con due centrali, una
delle quali perde 600 milioni all'anno, mentre l'altra arriva a
perderne 800.
Non solo, ma, dopo aver fatto una scelta sbagliata con
l'imprenditore Polchi e dopo aver detto che si sarebbe esaminata la
realtà tecnica e progettuale, si continua ad insistere in una
impostazione testarda e disastrosa, che comporterà perdite enormi
per questa Regione.
Perché? Innanzitutto, perché si è cambiato del tutto il piano
originario. Si dovevano produrre 35 milioni di pezzi di yogurt e si
è dimensionato lo stabilimento per produrre yogurt, mentre oggi lo
yogurt sparisce dalla produzione, perché verrà commercializzata una
produzione di soli 2 milioni di pezzi di yogurt acquistati
altrove.
Invece di yogurt, si produrranno formaggi, ma non formaggi
tipici, passando dai 25.000 chili attuali ad una produzione di 1,7
milioni di chili, creando dei punti di vendita esterni alla Valle
d'Aosta. Comunque, non ho proprio capito quale interesse abbia la
nostra Regione a vendere all'esterno della Valle d'Aosta formaggi
che non sono valdostani.
Questa soluzione che si vuole trovare con l'Agricola, è stata
decisa dopo aver valutato una serie di altre proposte, tra le quali
c'era quella della Parmalat, la quale, in una sua lettera alla
Finaosta, con la quale rinuncia alla competizione, afferma che per
la seconda volta si vanno a premiare ed a cercare come soci delle
persone non sufficientemente referenziate nel settore.
La Finaosta afferma, inoltre, che tutti quelli che hanno
esaminato queste proposte di ristrutturazione della Centrale dicono
che l'operazione era sbagliata fin dall'inizio, nel senso che era
sovradimensionata e faraonica, e che sono fortemente condizionati
dalle dimensioni dello stabilimento e dall'impostazione
originaria.
La Giunta regionale, tra tutte le proposte che aveva a
disposizione, va a scegliere proprio la società proposta da Polchi.
A noi quindi sembra che si voglia persistere in una soluzione
disastrosa, che era nata male, e che non si voglia porre rimedio ad
un errore fatto.
A questo punto non crediamo neanche più nella buona fede e
pensiamo che l'operazione sia testardamente portata avanti anche
per nascondere il fallimento politico di questa Giunta su questo
problema. Non votiamo, quindi, la ricapitalizzazione e, per ciò che
ci riguarda, vogliamo avere il quadro complessivo della situazione
prima di assumere una decisione in merito.
Poiché ci sembra che questa votazione possa avere anche qualche
ragione politica, a nome dei Consiglieri Bajocco, Chenuil, Dolchi,
Gremmo, Cristina Monami, e Riccarand, chiedo la votazione
segreta.
PRESIDENTE:
La richiesta di votazione segreta concerne
anche la votazione sui singoli articoli?
MAFRICA (PCI):
Sì.
PRESIDENTE:
La richiesta di votazione segreta può essere
accolta solo se è sottoscritta da almeno sette Consiglieri, come
appunto avviene in questo caso.
Ha chiesto la parola l'Assessore all'Agricoltura, Foreste ed
Ambiente Naturale, Perrin; ne ha facoltà.
PERRIN (UV):
Très brièvement. Pour ce qui concerne les
pertes de la nouvelle Centrale, M. Mafrica sait très bien qu'une
grande partie de ces pertes est due à cet accord de
commercialisation qui a été fait entre la vieille Centrale, la
Centrale Laitière d'Aoste, et la nouvelle Centrale. Cet accord est
pénalisant pour la nouvelle Centrale, tant il est vrai que les
pertes de la vieille Centrale ont nettement diminué dans cette
dernière année, grâce à cela.
La volonté, qui n’est pas de la Junte cette fois,
c'est de transférer sur d'autres les pertes qui seront, il faut
bien le dire, payées en partie par les privés.
Pour ce qui concerne les projets, il y avait trois entreprises
qui ont demandé de participer. Là, il ne s’agit pas
d'un choix de la Junte, parce que M. Mafrica sait très bien que par
un accord entre les parties, celles-ci ont délégué la Finaosta à la
vente du capital actionnaire de M. Polchi. Donc ce
n’est pas la Junte qui choisit.
Il faut dire cependant que, parmi les projets qui ont été
présentés, un, qui a été retiré ensuite, celui de Lago Monate,
prévoyait l’emploi à la Centrale de 8 personnes. Or,
si à présent il y a plus de 30 personnes qui travaillent, je crois
que justement il fallait refuser un projet qui prévoyait une
réduction extrêmement sévère du personnel employé.
Pour ce qui concerne la Parmalat - même si nous n'avons pas fait
le choix -, celle-ci a présenté le même identique projet, qu'il y a
4 ans, et qu'on avait refusé à l’époque parce qu'il
n’apportait aucun bénéfice, selon nous, à notre
Région.
Je sais que demain il y aura une réunion entre l'Agricola
Investimenti et la Finaosta pour le passage du capital actionnaire.
Quant à nous, nous demanderons à la Finaosta de revoir ce projet,
qui doit être et qui peut être discuté ensemble, de façon que ce
soit le plus convenable aux exigences de la Vallée d'Aoste et
surtout aux exigences de cette future société, qui, au-delà de
certaines pertes initiales - mais je crois que n'importe quelle
initiative a pendant 2 ou 3 années des pertes - pourra arriver
ensuite à la parité et enfin commencer à avoir des bénéfices.
PRESIDENTE:
Passiamo ora all'esame dell'articolato.
Do lettura dell’articolo 1
Articolo 1
1. E' autorizzata la sottoscrizione di capitale azionario della
Centrale Laitière S.p.A. d'Aoste, con sede in Aosta, per un
ammontare complessivo di lire 562. 400 a reintegrazione del
capitale sociale".
PRESIDENTE:
Se nessuno chiede la parola, pongo in
votazione per scrutinio segreto l'articolo 1 testé letto.
VOTAZIONE A SCRUTINIO SEGRETO
ESITO DELLA VOTAZIONE
Presenti: 29
Votanti: 29
Favorevoli: 7
Contrari: 22
Il Consiglio non approva
PRESIDENTE:
Constatato che il primo articolo è stato
respinto, dichiaro che, ai sensi del secondo comma dell'articolo 77
del Regolamento interno, si intende respinta l'intera proposta.
IL CONSIGLIO
prende atto della reiezione del disegno di legge n. 195:
"Sottoscrizione di capitale azionario della Centrale Laitière
S.p.A. d'Aoste".
PRESIDENTE:
Do comunque lettura anche degli altri articoli
del disegno di legge regionale n. 195.
Articolo 2
1. L'Assessore regionale alle Finanze provvederà alla
liquidazione della spesa di cui al precedente articolo, ai sensi
dello Statuto della Società ed in conformità con i provvedimenti
adottati dai competenti organi deliberanti della Società
stessa.
Articolo 3
1. L'onere derivante dall'applicazione della presente legge,
valutato in £. 562.280.400=, graverà sul capitolo 31150 del
bilancio di previsione della Regione per l'anno 1990.
2. Alla copertura dell’onere di cui al precedente
comma si provvede mediante riduzione di complessive £. 562.280.400=
dello stanziamento iscritto al cap. 50150 (fondo globale per il
finanziamento di spese per ulteriori programmi di sviluppo - spese
di investimento) utilizzando l'accantonamento all'uopo previsto
all'allegato n. 8 del bilancio di previsione della Regione per
l'anno 1990 per £. 350.000.000= e l'accantonamento denominato
"interventi per l'avvio di nuove tecnologie e per lo sviluppo di
nuovi prodotti" per £. 212.280.400=. Su detto accantonamento
risulta, quindi, la minore somma di f. 4.190.719.600=.
Articolo 4
1. Al bilancio di previsione della Regione per l'anno
finanziario 1990 sono apportate le seguenti variazioni:
PARTE SPESA
Variazione in diminuzione:
Capitolo 50150 - "Fondo globale per il finanziamento di spese
per ulteriori programmi di sviluppo (Spese di investimento)
£. 562.280.400=
Variazione in aumento:
Capitolo 32150 - "Spese per la sottoscrizione di titoli azionari
della "S.p.A. Centrale Laitière d'Aoste"
£. 562.280.400=
