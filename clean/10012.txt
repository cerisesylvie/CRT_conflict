Classificazione
SPORT E TEMPO LIBERO
Enti e Società sportive
Manifestazioni sportive


Resoconto integrale del dibattito dell'aula
Oggetto del Consiglio n. 1299 del 26 aprile 1995 - Resoconto
SEDUTA ANTIMERIDIANA DEL 26 APRILE 1995
OGGETTO N. 1299/X Concessione, ai sensi della legge regionale
31/1992, di un contributo di lire 10.000.000 al Golf Club
"Arsanières" nelle spese previste per l'organizzazione del "Trophée
de Golf Cotrao", in programma a Gignod il 30 luglio 1995.
Approvazione ed impegno di spesa.
Deliberazione Il Consiglio
Premesso che:
Il Golf Club "Arsanières", di Gignod, ha presentato
all'Assessorato regionale del turismo, sport e beni culturali, una
richiesta tendente ad ottenere, ai sensi della legge regionale 24
giugno 1992, n. 31, un contributo nelle spese previste per
l'organizzazione e lo svolgimento del "Trophée de golf COTRAO -
Coupe des Alpes", in programma a Gignod il 30 aprile 1995.
Con l'iniziativa in questione, che si articola in sette prove di
selezione, da svolgersi in Francia, Svizzera e Italia e in una
competizione finale, si intende utilizzare la disciplina sportiva
del golf come veicolo promozionale turistico, anche in
considerazione dell'elevato e qualificato numero di appassionati
che praticano il golf, nonché come valorizzazione del patrimonio
culturale di ciascuna regione.
Alla richiesta sopra specificata é stato allegato il preventivo
di spesa che ammonta a complessive Lire 20.000.000.
Si dà atto che l'Ufficio regionale per il turismo ritiene che le
spese sopra esposte siano ammissibili a contributo e che
l'iniziativa di cui trattasi sia da considerarsi di interesse
turistico promozionale.
Si ritiene pertanto di aderire alla richiesta del Golf Club
"Arsanières" mediante la concessione di un contributo massimo di
Lire 10.000.000, pari al 50 percento delle spese preventivate per
l'organizzazione e lo svolgimento dell'iniziativa in questione.
Vista la legge regionale 24 giugno 1992, n. 31;
Visto il parere favorevole rilasciato dal Dirigente dell'Ufficio
regionale per il turismo dell'Assessorato del Turismo, Sport e Beni
Culturali, ai sensi del combinato disposto dall'articolo 72 della
legge regionale 3/1956, e successive modificazioni, e dell'articolo
21 della legge regionale 18/1980, e successive modificazioni, in
ordine alla legittimità della presente deliberazione.
Delibera
1) di approvare, ai sensi della legge regionale 24 giugno 1992,
n. 31, la concessione di un contributo fino ad un massimo di Lire
10.000.000 (diecimilioni) a favore del Golf Club "Arsanières", con
sede in Gignod, P.I. 00536030075, e comunque in percentuale non
superiore al 50 percento delle spese effettivamente sostenute e
regolarmente giustificate per l'organizzazione e lo svolgimento del
"Trophée de golf COTRAO - Coupe des Alpes", in programma a Gignod
il 30 aprile 1995;
2) di approvare e di impegnare la spesa di Lire 10.000.000
(diecimilioni), con imputazione sul cap. 64320 del bilancio
preventivo della Regione per l'anno 1995 ("Contributi e sussidi ad
istituzioni e organismi vari per attività nel settore del turismo e
del tempo libero"), che presenta la necessaria disponibilità;
3) di stabilire che alla liquidazione si provveda, ai sensi
dell'articolo 58 della legge regionale 27 dicembre 1989, n. 90, su
richiesta dell'Assessorato regionale del turismo, sport e beni
culturali a manifestazione avvenuta e previa presentazione del
consuntivo corredato da idonei giustificativi di spesa;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente É aperta la discussione generale. Qualcuno chiede la
parola? Se nessuno intende intervenire, pongo in votazione la
delibera in oggetto.
Presenti: 25
Votanti e favorevoli: 24
Astenuti: 1 (Chiarello)
Il Consiglio approva
