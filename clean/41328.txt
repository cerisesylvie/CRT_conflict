Classificazione
AMMINISTRAZIONE REGIONALE
LAVORO
Politica del lavoro



Oggetto del Consiglio n. 473 del 6 marzo 2019 - Resoconto
OGGETTO N. 473/XV - Interpellanza: "Intendimenti in merito
alla rescissione del contratto stipulato con la ditta SEGI S.r.l.
per il servizio di pulizia dei locali dell'Amministrazione
regionale".
Rini (Presidente)
-
Punto 26 dell'ordine del
giorno. Per l'illustrazione, la parola al collega Manfrin.
Manfrin (LEGA VDA)
- Prima di esporre questa
interpellanza, facciamo un po' di storia. Se provate a cercare sui
vostri
tablet
, sui vostri PC sul motore di ricerca la parola
"SEGI" unitariamente alla parola "proteste", scoprirete una ricca
letteratura sul tema.
Tanto per inquadrare la questione, ho preso qualche esempio, a
cominciare dalla notizia del 2015, Università della Calabria:
"
L'azienda SEGI, che da oltre un anno si occupa delle pulizie e
della manutenzione di interni, aule, bagni e giardini, pare
continui a pagare i lavoratori in ritardo. Un problema che si
ripropone periodicamente mettendo in difficoltà i dipendenti
retribuiti con salari che variano, in base alle ore lavorative,
dalle 200 alle 350 euro mensili
". Passiamo poi a Roma, novembre
2017, Camera dei deputati: "
per l'ennesima volta negli ultimi 12
mesi, gli 80 lavoratori dell'appalto pulizie della Camera dei
deputati si ritrovano senza stipendio, peraltro già falcidiato dai
tagli. Così questa mattina i dipendenti dell'associazione
temporanea d'impresa tra la calabrese SEGI (Cosenza)... hanno
inscenato una protesta nel cuore di Roma, perché del salario di
ottobre ancora non c'è traccia, triste replica di un copione già
andato in scena più volte
". Arriviamo così al 2 febbraio 2018,
Comune di Firenze: "
da informazioni e documenti acquisiti,
rileviamo ritardi cronici nell'invio delle buste paga ai
dipendenti. Questi ritardi si ripetono praticamente ogni mese, dal
marzo 2015, cioè da quando questa società si è aggiudicata
l'appalto a oggi. Siamo a conoscenza di ritardi ripetuti
nell'accredito degli stipendi, specie di quelli di fine anno e
delle tredicesime, nonché di problemi relativi al pagamento degli
straordinari. Abbiamo la documentazione che almeno uno dei
dipendenti per riscuotere ha dovuto inviare delle lettere di
ingiunzione per mezzo del suo avvocato
". Catanzaro, 2 settembre
2018, Azienda sanitaria provinciale di Catanzaro: "
A due anni
dalla firma del contratto perdura la situazione di sconforto e
disagio di 100 lavoratori addetti alle pulizie. I sindacati avevano
annunciato che nel cambio di appalto i dipendenti erano stati
indotti a firmare un contratto che prevedeva il taglio del 50%
delle ore lavorative, oltre a perdere le ultime due mensilità e a
dover ricorrere a una battaglia legale per recuperare il loro
TFR
". Premetto che è esattamente quello che è successo anche
qui, dove persone che avevano un contratto, per esempio, di 2 ore
per pulire 30 uffici, se ne sono viste ridurre a un'ora, spesso
anche senza prodotti per la pulizia e magari con delle sanzioni se
non facevano bene il loro lavoro. Arriviamo così a dicembre 2018,
sempre provincia di Catanzaro: "
Ancora uno sciopero dei
lavoratori calabresi. Questa volta a protestare saranno i
dipendenti dell'azienda SEGI, che ha in affidamento l'appalto delle
pulizie presso l'ANAS Coordinamento territoriale Calabria e di
Catanzaro. Gli stessi ad oggi vantano crediti nei confronti
dell'azienda, nonostante ANAS abbia assicurato di avere proceduto a
saldare le spettanze della società SEGI secondo quanto previsto dal
bando dell'appalto
- e anche qui vediamo una situazione già
vista -
l'azione si rende necessaria in quanto la società si
trova sempre con mensili in arretrato fino a questo momento,
infatti i dipendenti non hanno ricevuto la retribuzione di
ottobre
". 11 febbraio 2019, Provincia di Cosenza: "
Sono
circa 25 le persone impiegate con contratti di varia tipologia,
avanzano mediamente 13 mensilità
". 25 febbraio 2019 ad Anagni,
siamo a qualche giorno fa, "
SEGI S.r.l., ditta calabrese
vincitrice dell'appalto delle pulizie degli ultimi tre anni presso
il Convitto Principe di Piemonte di Anagni, da diversi mesi non
paga i suoi dipendenti
". Quest'azienda è la stessa che da
qualche anno conduce il servizio di pulizia in alcuni locali
dell'Amministrazione regionale. I problemi anzi citati sono gli
stessi che i lavoratori lamentano. Mi pare chiaro che il quadro di
tutta Italia, ho verificato all'estero, è identico. In ogni luogo
in cui la SEGI ha lavorato emergono gli stessi problemi. Io ho
presentato già un'iniziativa similare qualche Consiglio fa
all'Assessore Testolin, appunto denunciando una situazione di
disagio dei tantissimi lavoratori della SEGI qui in Valle d'Aosta,
che si occupano, appunto, di una parte di questo appalto delle
pulizie. Ci sono dipendenti che attendono ancora il 50% del TFR,
dipendenti che attendono il 50% del TFR e lo stipendio di dicembre,
dipendenti che attendono assegni familiari da luglio e lo stipendio
di dicembre, nessun dipendente qualche giorno fa aveva ricevuto il
cedolino da ottobre ad oggi, e così via. Ci sono dei dipendenti di
questa ditta di pulizie che hanno dovuto, e da qui sta anche
peraltro la questione di TFR, licenziarsi, perché continuavano a
lavorare pur non percependo lo stipendio e hanno dovuto gioco-forza
trovarsi un altro lavoro, perché altrimenti chiaramente continuare
a lavorare senza avere lo stipendio non era proprio agevole.
Come dicevo, nel Consiglio del 9 gennaio sollevai il problema,
chiedendo a che punto fosse la risoluzione dello stesso. Nella sua
risposta l'Assessore alle finanze informava di non avere continuato
le procedure di rescissione, e l'ho messo all'interno
dell'interpellanza, perché nel 2016 già l'allora Assessore Chatrian
aveva iniziato le procedure di rescissione del contratto di
appalto, ci disse che non aveva continuato le procedure, che alcuni
problemi sarebbero stati risolti e che a breve ci sarebbe stato un
incontro con le organizzazioni sindacali e con l'azienda. Di questo
incontro, così come della risoluzione dei problemi, non si è avuta
più notizia, ma i problemi continuano ad esserci, come ho detto, e
sono anche molto gravi. Ritengo quindi che continuare a dare
fiducia a quest'azienda sia sbagliato, anche alla luce della
cronaca che ho potuto riportare, sia dei problemi irrisolti che ho
potuto elencare, quindi evidentemente...
Con questa interpellanza ho fatto delle domande precise, ovvero
per conoscere: "
se si sia svolto l'incontro annunciato fra
l'Assessore, la ditta SEGI e le rappresentanze sindacali e, in caso
affermativo, quale sia stato poi l'esito di questo incontro; le
motivazioni del permanere di tali criticità sia relativamente alle
inadempienze contrattuali
- sia, appunto, con la Regione
autonoma Valle d'Aosta -,
sia con il personale dipendente della
SEGI; se siano state erogate delle sanzioni alla SEGI S.r.l. e se
siano pervenuti pignoramenti da parte di creditori nei confronti
della Regione per rivalersi sulla SEGI S.r.l.
", perché la cosa
divertente è che la SEGI chiaramente ha tutto un sistema per il
quale non si capisce mai dove abbia i soldi. Ha un sacco di
appalti, poi arrivano i pagamenti, ma quando poi si va a pignorare
per le varie cause i pagamenti, i soldi non si trovano mai e quindi
a volte si va su altri appalti a cercare di trovare, appunto, un
po' di ristoro per i dipendenti che chiedono le loro spettanze.
Infine, se sia intenzione di codesta Amministrazione - alla luce di
numerose criticità che sono state evidenziate nel tempo e non
soltanto oggi, ma già nel passato - proseguire e portare a
compimento la rescissione del contratto in oggetto, così come
dichiarato dall'allora Assessore Chatrian che era... chiedo scusa,
il 2017 e non il 2016.
Presidente
- Per la risposta, la parola all'Assessore
Testolin.
Testolin (UV)
- Intanto ringrazio il collega Manfrin, che
ha voluto ripercorrere le notizie di stampa che hanno invaso
l'Italia. Purtroppo notizie di cui peraltro siamo a conoscenza
anche noi sia come amministratori che come uffici, notizie che però
riportano solo delle situazioni purtroppo di disagio... che noi
possiamo replicare a livello regionale, magari con delle
situazioni, fortunatamente io dico meno gravi, non che sia mal
comune mezzo gaudio, ma l'attenzione che l'Amministrazione ha
voluto e ha cercato di mettere nel gestire questo
dossier
molto delicato ha comunque nel complesso, a mio avviso, arginato un
pochettino magari situazioni che in altre parti sono debordate.
Quello che purtroppo manca all'interno di queste informazioni di
stampa è la verifica di una risoluzione del contratto almeno in una
di queste circostanze e il che fa presumere la difficoltà di
approccio - parto dall'ultima domanda se vogliamo - nel riuscire a
identificare un percorso che non porti ulteriori problematiche, ma
che permetta di affrontare una situazione di risoluzione del
contratto che ci veda con tutte le armi a nostra disposizione per
poter risolvere velocemente e con ragionevole certezza di vincere
questo confronto grazie anche a tutta una serie di situazioni che
la società ha reiterato nei nostri confronti nonostante la nostra
disponibilità ad accogliere tutta una serie di momenti di
miglioramento del servizio, di attesa, di sostegno ai dipendenti,
che però si sono alla fine dimostrati infruttuosi.
Partendo dal fondo, è chiaro che quelle che leggerò sono tutte
delle indicazioni che ci portano a continuare a lavorare per la
costruzione di un momento di risoluzione del contratto che
assolutamente si intende portare avanti nelle corrette istanze da
verificarsi evidentemente tramite l'Avvocatura della Regione, che
deve gestire poi questa delicata situazione. Ribadisco solo il
fatto che la difficoltà, appunto, è quella di trovare quegli
elementi che poi nell'ambito del contenzioso possano permetterci di
risolvere degnamente e a nostro favore, con celerità soprattutto,
senza strascichi, questo contratto.
Detto questo, vado a rispondere anche puntualmente alle altre
tre domande che sono state poste in essere, però prima volevo
ancora sottolineare in qualche verso il paradosso che tocca un po'
tutte le realtà italiane che hanno a che fare con questa SEGI.
Recentemente questa società ha vinto un appalto importantissimo
alle Poste di Vicenza, quindi viene da chiedersi quali siano i
presupposti con i quali questa società possa comunque presentare
ancora delle offerte pubbliche e possa essere considerata
attendibile a fronte di tutte queste situazioni. È una difficoltà
che noi riscontriamo da quando è nato questo tipo di rapporto e che
è stato vissuto un po' da tutti, anche da un Assessore che fa parte
del vostro gruppo e che quindi ben conosce una situazione che si è
venuta a verificare della quale tutti noi, penso, vorremmo dare una
soluzione dignitosa soprattutto per i lavoratori.
Detto questo, in data 18 gennaio 2019, lo avevo annunciato in
quel Consiglio regionale, si è svolto un incontro con il
rappresentante legale della ditta SEGI. Era accompagnato da un
collaboratore della stessa società e alla presenza delle
rappresentanze sindacali. Nel corso dell'incontro sono state
esaminate le criticità del contratto, in particolare è stata data
evidenza dell'irregolarità dei pagamenti che vengono erogati in
costante ritardo e molto spesso con errori di contabilizzazione di
ore straordinarie.
Altro elemento segnalato è stato quello del mancato pagamento
degli assegni familiari a partire dal mese di agosto 2018, così
com'era già stato segnalato, e il rappresentante della ditta SEGI,
dopo aver illustrato le difficoltà che hanno colpito la società tra
il 2017 e il 2018, si era impegnato a saldare tutte le posizioni
aperte e relative ad assegni familiari, ore di straordinario non
pagate e in generale con quanto risultante in arretrato con il
pagamento dello stipendio di dicembre e in parte con quello del
mese di gennaio 2018. In effetti con lo stipendio di dicembre
alcune spettanze arretrate sono poi state pagate, ma non a tutte le
dipendenti in realtà. I sindacati lamentavano anche la difficoltà
di interlocuzione e confronto con la ditta, la quale si impegnava
in quella sede a rendersi disponibile a un confronto più proficuo e
soprattutto più puntuale. Veniva individuato altresì un referente
con il quale interfacciarsi in caso di problematiche. Stiamo
attendendo informazioni in merito all'erogazione del mese di
gennaio per sapere se sono state saldate tutte le posizioni ancora
in sospeso e siamo in costante contatto con i sindacati con i quali
abbiamo un rapporto molto stretto su questo delicato
dossier
e al quale l'Amministrazione dedica tutta l'attenzione e la
collaborazione necessaria, tant'è vero che molto spesso, nella
impossibilità diretta da parte dei sindacalisti di contattare la
società, ci facciamo da tramite per sollecitare la società stessa a
dare delle risposte, ruolo che non è prettamente di competenza
dell'Amministrazione, ma che assolviamo assolutamente coscienti
delle problematiche che toccano il personale.
"
Le motivazioni del permanere di tali criticità, sia
relativamente alle inadempienze contrattuali, sia con il personale
dipendente della SEGI S.r.l.
", l'Amministrazione regionale, in
merito agli inadempimenti contrattuali verificati, applica le
dovute penali e chiede il recupero delle prestazioni nel caso le
stesse non vengano eseguite a regola d'arte. Al contempo la
Regione, pur non essendo tenuta, lo dicevo prima, a entrare nel
merito della gestione organizzativa della ditta e non essendo in
condizione di conoscere le motivazioni del permanere delle
criticità interne, ciononostante si attiva a supporto delle
organizzazioni sindacali e dei lavoratori al fine di agevolarne
l'interlocuzione. Tale interlocuzione risulta comunque sempre
difficoltosa e al momento non risulta dalle problematiche già
citate e in merito alle quali ci stanno aspettando le puntuali
segnalazioni da parte dei sindacati al fine di metterle a
dossier
e per poi utilizzarle per il prosieguo
dell'utilità... che dovrà giungere prima o poi a una risoluzione
del contratto con valutazioni in merito dunque alle iniziative da
intraprendere.
"
Se siano state erogate sanzioni
-
con questo
diamo una chiusura all'interpellanza -
alla SEGI e se siano
pervenuti pignoramenti da parte di creditori nei confronti della
Regione per rivalersi sulla SEGI S.r.l.
". L'Amministrazione
regionale non ha la facoltà di irrorare sanzioni, però tuttavia,
nel rispetto del contratto, sono state complessivamente applicate
penali per oltre 90.000 euro per i disservizi verificatosi nello
svolgimento delle attività. In merito ai pignoramenti, invece si
segnala come al momento siano pervenute quattro istanze di
pignoramento, due delle quali non sono state iscritte al ruolo
poiché ritirate in un secondo momento dalla controparte. In merito
a una, si è provveduto al blocco dei pagamenti per pari valore di
quanto richiesto e si è in attesa di notizie da parte del
Tribunale, mentre l'ultima è stata notificata solamente qualche
giorno fa ed è ancora in fase d'istruttoria.
Presidente
- La parola per la replica al collega
Manfrin.
Manfrin (LEGA VDA)
- Il primo passo verso la risoluzione
di un problema è quello di prenderne atto, quindi qui finalmente,
rispetto a quello che era stato già esposto nello scorso Consiglio,
dove si era detto: "vediamo adesso se riusciamo a trovare una
soluzione", invece mi pare che siamo passati a una posizione più
netta, se posso permettermi, di volontà di andare verso una
risoluzione del contratto con tutti i "se" e i "ma" del caso. Io
ritengo...
(interruzione di un Consigliere, fuori microfono)
... certo, "se" e "ma" non sono dovuti... però credo che, come
dire, la somma delle problematiche esposte possa farci
perfettamente comprendere quale sia la necessità di intervenire in
maniera importante nel merito di questa situazione. È chiaro ed
evidente, però, che, mentre noi discutiamo, ci sono persone che
magari guadagnano come netto 200-300 euro al mese. Pensate a cosa
vuol dire mandare avanti una famiglia con 200 o 300 euro al mese e
magari non percepiscono neanche quei soldi e si trovano magari a
dover anche lavorare con un carico familiare importante e questa
credo sia una cosa assolutamente negativa. È evidente che le
procedure di rescissione del contratto sono così difficoltose anche
perché - lei, Assessore, lo sa meglio di me - se dovesse avvenire
una rescissione del contratto qui, questa potrebbe poi a cascata
rivalersi con effetti negativi anche su tutti gli altri appalti di
cui parlava, perché è chiaro che a quel punto potrebbe incidere
sulle regolarità contabili dell'azienda e sa bene che anche questo
incide in discussione di gara. Quello che trovo, e che magari si
potrà approfondire anche in un secondo momento, però è che
solitamente - io questo non l'ho fatto, è una mia mancanza - quando
si stipula un contratto, un accordo... Vi è, per esempio, sul
Comune di Aosta - mi ricordo che io e la collega Spelgatti ci
eravamo già occupati anche di questo - un'azienda similare, che si
occupava anche lei di servizi di pulizia, che non pagava i
dipendenti ma, avendo lei raggiunto una sommatoria di sanzioni tale
oltre una certa soglia, questo ci ha permesso di poter rescindere
il contratto senza eccessivi patimenti. Anche questo quindi magari
sarebbe da esaminare e sono sicuro che ovviamente gli uffici hanno
già fatto un importante lavoro di verifica, però davvero, lo dico
una volta di più ma è importante, perché, mentre noi magari
discutiamo e parliamo di contratti e documenti, ci sono persone, ci
sono famiglie che con quei 200-300 euro, con quegli assegni
familiari, con quel TFR ci vivono e ad oggi non riescono a viverci.
È importante quindi una risoluzione attenta e veloce di questa
problematica.
Presidente
- Con questo sospendiamo i lavori per questa
sera. Ci rivediamo domani mattina.
---
La seduta termina alle ore 23:30.
