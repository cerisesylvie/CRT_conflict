Classificazione
ARTIGIANATO
COMMERCIO
INDUSTRIA


Resoconto integrale del dibattito dell'aula
Oggetto del Consiglio n. 2102 del 25 settembre 1996 - Resoconto
SEDUTA ANTIMERIDIANA DEL 25 SETTEMBRE 1996
OGGETTO N. 2102/X Aiuti finanziari erogati a favore di aziende
industriali, artigiane e commerciali valdostane. (Interrogazione
con risposta scritta)
Interrogazione r. s. Vista l'attuale situazione economica in cui
versano numerose aziende industriali, artigiane e commerciali
valdostane;
Preso atto della volontà, più volte espressa
dall'Amministrazione regionale, di aiutare finanziariamente e con
lo sviluppo dei settori tutte le aziende e le imprese operanti
nella nostra regione a vari livelli;
Tenuto conto dell'importanza, in Valle d'Aosta, di mantenere
attive le basi economiche di intraprendenza privata quali furono ad
esempio un tempo la Cogne o l'Ilssa Viola, per lunghi anni
capisaldi dell'economia valdostana, anche alla luce dello sviluppo
in tutta Europa della piccola e media imprenditoria, che spesso fa
perno della sua attività proprio nel fatto di risiedere
permanentemente e da lunghi anni nel territorio dove opera;
Vista altresì la necessità di verificare se quanto testé detto
trova avvallo anche nell'azione dell'Assessorato all'Industria e
Commercio;
il sottoscritto Consigliere regionale
Interroga
l'Assessore competente per conoscere:
1) i nominativi degli imprenditori e degli artigiani, nonché la
denominazione delle società, delle cooperative e dei consorzi,
insieme ai nominativi dei relativi rappresentanti legali, aventi
sede in Valle, che hanno usufruito di finanziamenti a tasso
agevolato o a fondo perduto direttamente dall'Amministrazione
regionale o tramite la sua finanziaria Finaosta dal luglio 1993 ad
oggi e relativi singoli importi;
2) l'importo complessivo delle provvidenze erogato
dall'Assessorato a sostegno delle attività di tutti gli
imprenditori operanti in Valle sia residenti che non residenti;
3) se corrisponde al vero il fatto che gli imprenditori locali
sono sottoposti, per accedere ai finanziamenti previsti, ad
accertamenti più rigorosi sulle garanzie economiche richieste.
F.to: Lanièce
Presidente All'interrogazione in oggetto è stata data risposta
con lettera n. 2812 in data 30 agosto 1996.
