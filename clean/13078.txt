Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 4034 del 10 dicembre 1992 - Resoconto
OGGETTO N. 4034/IX Concessione di un contributo di lire
134.793.000 all'Amministrazione comunale di Challand-Saint-Anselme
per l'acquisto di immobili da destinare ad area verde di uso
pubblico, ai sensi della legge regionale 27 giugno 1986, n. 27.
Approvazione ed impegno di spesa.
Presidente
Do lettura del testo della delibera:
Deliberazione Il Consiglio
Premesso che la legge regionale 27 giugno 1986, n. 27 ha
previsto l'intervento finanziario da parte della regione, fino al
massimo del 90 percento, a favore dei comuni per la creazione di un
patrimonio immobiliare comunale;
Atteso che l'Amministrazione comunale di Challand-Saint-Anselme
ha presentato richiesta per accedere ai relativi finanziamenti per
l'acquisto di immobili di proprietà dell'Istituto Diocesano per il
sostentamento del Clero della Diocesi di Aosta, contraddistinti al
Catasto terreni del Comune censuario di Challand-Saint-Anselme al
fg. xxv mappali 9-10-11 al fine di realizzare un'area verde di uso
pubblico;
Considerato che l'acquisto in questione comporta una spesa
complessiva di lire 149.770.000=;
Visti i pareri dei competenti assessorati;
Dato atto che l'acquisizione dei terreni è inserita nella
relazione previsionale e programmatica del Comune;
delibera
1) di approvare la concessione di un contributo di lire
134.793.000 (centotrentaquattromilionisettecentonovantatremila) a
favore dell'Amministrazione comunale di Challand-Saint-Anselme per
l'acquisto di immobili di proprietà dell'istituto diocesano per il
sostentamento del clero della Diocesi di Aosta, contraddistinti al
catasto Terreni del Comune censuario di Challand-Saint-Anselme, al
fg. xxv, mappali 9-10-11 al fine di realizzare un'area verde di uso
pubblico;
2) di approvare ed impegnare la spesa di lire 134.793.000
(centotrentaquattromilionisettecentonovantatremila) da imputare al
capitolo 20620 del bilancio preventivo della regione per l'anno
1992 ("Contributi ai comuni per la costituzione di un patrimonio
comunale immobiliare") che presenta la necessaria
disponibilità;
3) di disporre che la somma venga liquidata ai sensi
dell'articolo 58 della legge regionale 27 dicembre 1989, n. 90, a
cura della Presidenza della Giunta regionale alla stipulazione di
regolare atto notarile di compravendita, nel rispetto delle
condizioni generali di acquisto risultanti dalla domanda di
contributo.
Presidente
Pongo in votazione la delibera in
oggetto.
Esito della votazione:
Presenti, votanti e favorevoli: 23
Il Consiglio approva all'unanimità.
