Classificazione
CONSIGLIO REGIONALE
Attività consiliare d'aula



Oggetto del Consiglio n. 955 del 14 gennaio 2015 - Resoconto
OGGETTO N. 955/XIV - Ordine dei lavori. Iscrizione all'ordine
del giorno del disegno di legge n. 37 e dell'atto relativo
all'elezione del Delegato per l'elezione del Presidente della
Repubblica.
Viérin M. (Presidente) -
Colleghi, riprendiamo i lavori.
Allora, nella Conferenza dei Capigruppo si è deciso di inserire
all'interno dell'ordine del giorno due nuovi punti ed espressamente
al punto n. 21.01 e al punto n. 21.02. Prego allora il Consigliere
Segretario di enunciare a questo punto i punti 21.01 e 21.02, poi
procediamo ad un'unica votazione per l'iscrizione dei due
punti.
Roscio
(
Segretario)
- Allora, punto 21.01: Disegno
di legge n. 37: "Modificazioni alle leggi regionali 9 febbraio
1995, n. 4 (Elezione diretta del Sindaco, del Vice Sindaco e del
Consiglio comunale) e 7 dicembre 1998, n. 54 (Sistema delle
autonomie in Valle d'Aosta).
Punto 21.02: "Elezione del Delegato della Regione autonoma Valle
d'Aosta per l'elezione del Presidente della Repubblica".
Presidente
- Allora procediamo all'iscrizione dei due
punti. Prego i Consiglieri di procedere alla votazione. La
votazione è chiusa.
Presenti: 34
Votanti: 34
Favorevoli: 34
Il Consiglio approva all'unanimità l'iscrizione dei due punti.
Passiamo quindi all'esame del punto 21.01.
