Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1385 del 5 giugno 1985 - Resoconto
OGGETTO N. 1385/VIII - ELEZIONE DEL DELEGATO DELLA REGIONE
PER L'ELEZIONE DEL PRESIDENTE DELLA REPUBBLICA.
PRESIDENTE:
Ha chiesto la parola il Consigliere
Segretario Tamone; ne ha facoltà.
TAMONE (U.V.):
Il nostro Statuto prevede che la Regione
Autonoma della Valle d'Aosta invii un suo rappresentante per
l'elezione del Presidente della Repubblica e finora questo
rappresentante è stato il Presidente della Giunta regionale.
Credendo che questa tradizione possa continuare, a nome dell'Union
Valdôtaine ho proposto a tutte le forze politiche di questo
Consiglio di procedere ad una nomina unitaria.
E' stato raggiunto un accordo che, credo, verrà rispettato
lealmente, ragion per cui, a nome di tutte le forze politiche
(salvo il Partito Socialista Democratico Italiano che si è
autoescluso) propongo il nome di Augusto Rollandin come
rappresentante della nostra regione all'elezione del Presidente del
la Repubblica.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
Noi abbiamo dato la nostra adesione
alla proposta di una candidatura unitaria in rappresentanza della
Regione, ma vogliamo che questa unità venga mantenuta anche dal
nostro rappresentante durante le elezioni, nel senso che invitiamo
il Presidente della Giunta a favorire delle soluzioni unitarie, se
possibile; di non entrare invece nel caso che nascessero
contrapposizioni.
PRESIDENTE:
Ha chiesto la parola il Consigliere Torrione;
ne ha facoltà.
TORRIONE (P.S.I.):
Ritengo che la designazione unitaria
del nostro rappresentante per l'elezione del Capo dello Stato abbia
un suo particolare significato perché si riallaccia ad una prassi
ormai consolidata che ha visto sempre nel Presidente della Giunta
il rappresentante dell'intera Regione in un momento così
significativo per la vita della nostra Repubblica. Noi confermiamo
il nostro assenso a questa proposta e riteniamo di non dover fare
al Presidente della Giunta alcuna raccomandazione particolare.
Egli si deve comportare secondo lo spirito unitario di questo
consesso e noi sappiamo che avrà la sensibilità di agire in tal
senso.
PRESIDENTE:
Se nessuno chiede la parola, metto in
votazione la nomina del nostro rappresentante:
VOTAZIONE A SCRUTINIO SEGRETO
ESITO DELLA VOTAZIONE
Presenti: 32
Votanti: 31
Astenuti: 1 (Rollandin)
Schede valide: 31
Schede bianche: 1
Hanno riportato voti:
- Rollandin Augusto: 28
- Aloisi Domenico: 2
PRESIDENTE:
In base all'esito della votazione risulta
eletto, quale delegato della Regione Valle d'Aosta per l'elezione
del Presidente della Repubblica, ai sensi del 2° comma
dell'articolo 83 della Costituzione, il Dr. Augusto Rollandin,
Presidente della Giunta regionale.
