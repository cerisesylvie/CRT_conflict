Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2236 del 4 giugno 1991 - Resoconto
OGGETTO N. 2236/IX Concessione di un contributo di lire
15.930.000 all'Amministrazione comunale di Hône per l'acquisto di
immobili da destinare all'ampliamento dell'area esterna a
disposizione delle scuole elementari e materne, ai sensi della
legge regionale 27 giugno 1986, n. 27 - Approvazione ed impegno di
spesaErrore. L'origine riferimento non è stata trovata.
Presidente Do lettura della proposta di deliberazione iscritta
al punto 23 dell'ordine del giorno.
Deliberazione Il Consiglio
Premesso che la legge regionale 27 giugno 1986, n. 27 ha
previsto l'intervento finanziario da parte della Regione, fino al
massimo del 90 per cento, a favore dei Comuni per la creazione di
un patrimonio immobiliare comunale;
Atteso che l'Amministrazione comunale di Hône ha presentato
richiesta per accedere ai relativi finanziamenti per l'acquisto di
immobili già di proprietà della Sig.ra Priod Virginia
contraddistinti al Catasto Terreni del Comune censuario di Hône al
fg. 26 mappale 542, di mq. 177 da destinare all'ampliamento
dell'area esterna a disposizione delle scuole elementari e
materne;
Considerato che l'acquisto in questione comporta una spesa
complessiva di lire 17.700.000;
Visto il parere del competente Assessorato;
Dato atto che l'acquisizione dei terreni è inserita nella
relazione previsionale e programmatica del Comune;
delibera
1) di approvare la concessione di un contributo di lire
15.930.000= (quindicimilioninovecentotrentamila) a favore
dell'Amministrazione comunale di Hône per l'acquisto di immobili
già di proprietà della Sig.ra Priod Virginia, contraddistinti al
Catasto Terreni del Comune censuario di Hône, al fg. 26 mappale
542, di mq. 177, da destinare all'ampliamento dell'area esterna a
disposizione delle scuole elementari e materne;
2) di approvare ed impegnare la spesa di lire 15.930.000=
(quindicimilioninovecentotrentamila) da imputare al capitolo 20620
del bilancio preventivo della Regione per l'anno 1991 ("Contributi
ai Comuni per la costituzione di un patrimonio comunale
immobiliare") che presenta la necessaria disponibilità;
3) di disporre che la somma venga liquidata ai sensi
dell'articolo 58 della legge regionale 27 dicembre 1989, n. 90, a
cura della Presidenza della Giunta regionale alla stipulazione di
regolare atto notarile di compravendita, nel rispetto delle
condizioni generali di acquisto risultanti dalla domanda di
contributo.
Presidente
Ha chiesto la parola il Presidente
della Giunta, Bondaz; ne ha facoltà.
Bondaz (DC)
Ritengo che, nelle premesse della
deliberazione, siano inserite tutte le motivazioni che giustificano
la richiesta al Consiglio di approvare la concessione al Comune di
Hône del 90 per cento della somma necessaria per l'acquisizione di
aree, che servono alle scuole elementari e materne, in base alla
legge n. 27 della quale il Consiglio è a conoscenza.
Presidente
Se nessuno chiede la parola, pongo in
votazione la deliberazione in oggetto.
Esito della votazione:
Presenti, votanti e favorevoli: 28
Il Consiglio approva all'unanimità
