Classificazione
NOMINE E INCARICHI DI CONSULENZA E SPECIALI
Nomine


Resoconto integrale del dibattito dell'aula
Oggetto del Consiglio n. 2649 del 25 giugno 1997 - Resoconto
SEDUTA ANTIMERIDIANA DEL 25 GIUGNO 1997
OGGETTO N. 2649/X Nomina di un rappresentante della Regione in
seno al Consiglio di amministrazione della Fondazione per le
biotecnologie.
Presidente Ha chiesto la parola il Consigliere Perron.
Perron (UV) Pour proposer M. Montanera Pier Giorgio.
Presidente Si procede alla votazione.
- Consiglieri presenti e votanti: 27
- Schede nulle: 1
- Schede valide: 26
- Schede bianche: 3
Hanno riportato voti:
- Montanera Pier Giorgio: 23
Presidente In base all'esito della votazione risulta designato,
quale rappresentante della Regione in seno al Consiglio di
amministrazione della Fondazione per le Biotecnologie, per il
triennio 1997/2000 che scadrà il 31 maggio 2000, il sig. Montanera
Pier Giorgio (residente in Aosta, Via delle Betulle, 74).
Deliberazione Il Consiglio
Premesso che:
- la legge regionale 27 marzo 1991, n. 12, disciplina le nomine
e le designazioni di competenza regionale e in particolare
all'articolo 2 - primo comma - stabilisce che le nomine dei
componenti degli organi collegiali di amministrazione, dei sindaci
o revisori dei conti di enti od istituti di diritto pubblico e
privato, aziende, società, fondazioni, comunque spettanti alla
Regione, sono attribuite alla competenza del Consiglio
regionale;
- con legge regionale 9 luglio 1990, n. 45 è stata promossa la
costituzione della Fondazione per le Biotecnologie;
- l'articolo 9 dello Statuto della Fondazione per le
Biotecnologie stabilisce che il Consiglio di amministrazione è
composto da membri designati dai soci fondatori nella misura di due
per ciascuno di essi, oltre il Presidente;
- il summenzionato Consiglio di amministrazione è scaduto il 31
maggio 1997 per compiuto triennio di carica;
Vista la determinazione della Commissione per le nomine che, a
seguito della pubblicazione nel Bollettino ufficiale della Regione
n. 59 del 24 dicembre 1996 dell'elenco delle nomine in scadenza nel
primo semestre dell'anno 1997 nella riunione del 3 giugno 1997, si
è espressa sulla seguente candidatura:
1) Montanera Pier Giorgio
Ritenuto necessario provvedere alla designazione, di un
rappresentante della Regione in seno al Consiglio di
amministrazione della Fondazione per le Biotecnologie per il
triennio 1997/2000 che scadrà il 31 maggio 2000;
Visto il parere favorevole di legittimità rilasciato dal
Dirigente del Servizio Affari Generali della Presidenza del
Consiglio, ai sensi dell'articolo 72 della legge regionale n.
3/1956 e successive modificazioni, e del combinato disposto degli
articoli 13 - comma 1 - lett. e) e 59 - comma 2 - della legge
regionale n. 45/1995, sulla presente deliberazione;
Richiamate le leggi regionali 9 luglio 1990, n. 45 e 27 marzo
1991, n. 12;
Delibera
1) di designare, quale rappresentante della Regione in seno al
Consiglio di amministrazione della Fondazione per le Biotecnologie,
per il triennio 1997/2000 che scadrà il 31 maggio 2000, il sig.
Montanera Pier Giorgio (residente in Aosta, Via delle Betulle,
74);
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
