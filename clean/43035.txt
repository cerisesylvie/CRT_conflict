Classificazione
FINANZA REGIONALE E LOCALE
Programmazione



Oggetto del Consiglio n. 485 del 9 aprile 2021 - Resoconto
OGGETTO N. 485/XVI - Approvazione del documento di economia e
finanza regionale (DEFR) per il triennio 2021-2023.
Marguerettaz (Presidente) -
Abbiamo esaurito l'analisi
degli ordini del giorno, quindi possiamo proseguire, prima di
mettere in votazione il documento di economia e finanza regionale,
chiedo ai Consiglieri se ci sono degli interventi per dichiarazione
di voto. Il collega Baccega ha chiesto la parola.
Baccega (PA) -
Per dichiarazione di voto. Direi una due
giorni e mezzo molto intensa dove Giunta, maggioranza e opposizione
si sono confrontate su un documento che, dal nostro punto di vista,
lo abbiamo detto più volte durante queste giornate, necessitava di
essere arricchito, ha richiesto degli approfondimenti e dove anche
abbiamo posto all'attenzione del Consiglio le nostre critiche. È
stato detto che è stato un documento scritto a più mani con più
teste dove qualcuno ha detto: "parliamo di tutto e parliamo di
niente", noi riteniamo che si sia parlato di tanto.
Abbiamo criticato il cambio di impostazione al DEFR precedente,
il richiamo continuo "compatibilmente con le risorse finanziarie",
nessuna certezza economica pur avendo avviato la fase di verifica
del rendiconto e la determinazione dell'avanzo, l'incertezza che
trapela sul futuro, continuiamo a criticare la riorganizzazione
degli Assessorati.
Abbiamo criticato la lentezza e la mancanza di una
pianificazione più chiara, noi abbiamo chiesto obiettivi, azioni e
risorse. Avete deciso che era meglio predisporre un documento che
avesse un carattere più discorsivo, di matrice assolutamente
politica, abbiamo anche risposto al vostro
pro bono pacis
,
abbiamo approfondito molti temi, riteniamo positiva l'impostazione
in sanità di aver quattro o cinque strutture sanitarie sul
territorio, un vero cambio di paradigma lo abbiamo avuto anche
nella proposta di una gestione unica dei servizi residenziali per
gli anziani, abbiamo avuto chiarezza da parte dell'Assessore e
dalla maggioranza sul tema dell'ampliamento e della
ristrutturazione del Parini dove sul documento c'era quella
pareggiata ambiguità che non avevamo approfondito.
Abbiamo anche sollecitato più attenzione al territorio
nell'ambito dei lavori pubblici, nella sicurezza delle strade,
abbiamo valutato positivamente alcuni passaggi del documento,
abbiamo sicuramente sollecitato maggiori risorse per quelle che noi
riteniamo le priorità assolute: i sostegni, i ristori e gli
indennizzi per le aziende, la sanità, il lavoro, l'istruzione il
turismo.
Abbiamo arricchito il nostro DEFR con proposte, con iniziative,
con suggerimenti e suggestioni. Ora ci chiedete un'assunzione di
responsabilità, ebbene, credo che, per tutto quanto ho detto
finora, sarà necessario aspettare l'applicazione dell'avanzo di
amministrazione e il nuovo documento di economia e finanza
regionale che ci avete anticipato sarà pronto in quell'occasione,
quindi il nostro non sarà un voto negativo ma sarà, per quanto mi
riguarda, un voto di astensione.
Presidente -
Altri interventi? Ha chiesto la parola il
collega Manfrin, ne ha facoltà.
Manfrin (LEGA VDA) -
Siamo arrivati al termine
dell'analisi di questo documento di economia e finanza regionale,
abbiamo potuto evidenziare sia dagli interventi in discussione
generale, sia con gli ordini del giorno che abbiamo presentato i
limiti che questo documento presenta. La maggioranza, dal canto
suo, ci ha detto che questo DEFR serve a dare indirizzi e quindi
questo è quello che è stato fatto, in realtà questo DEFR può dare
degli indirizzi nel momento in cui è verificabile e il problema è
che questo DEFR è molto vago, è molto lasco soprattutto in tante
parti che riguardano il futuro, quindi evidentemente, purtroppo,
non è verificabile né da questo Consiglio, né dalle persone al di
fuori di questo Consiglio sulle scadenze, sulle priorità e
quant'altro. Sono state evidenziate alcune cose in discussione
generale: per esempio, c'è stato un tentativo di accumunare un po'
in quest'aula maggioranza e opposizione, mettere tutti sullo stesso
piano anche a fronte delle rivendicazioni che sono state fatte dai
manifestanti, dalle piazze e dai tanti cittadini che ci hanno
contattato. Ebbene, è il caso di dire assolutamente no, la
maggioranza e l'opposizione in questo Consiglio non sono sullo
stesso piano, c'è chi può prendere delle decisioni e ovviamente se
ne assume anche le responsabilità nel bene e nel male, e c'è chi fa
delle proposte.
Noi le proposte le abbiamo fatte, abbiamo sostenuto e
continueremo a sostenere ovviamente che la più grande possibilità
di rilancio economico e sociale di questa Regione sono le
riaperture e, da questo punto di vista, questo Governo e questa
maggioranza sono responsabili per non aver condotto una battaglia
con la forza necessaria sulle riaperture, e questo è evidenziato
anche all'interno del DEFR, la mancanza di volontà nel voler
riaprire tutte le attività, nell'utilizzare tutte le strategie per
riaprire le attività economiche e sociali è evidente e su questo
noi ovviamente ci faremo continui portatori della battaglia per la
riapertura, come facciamo a livello nazionale, facciamo a livello
regionale. Voglio evidenziare che a livello nazionale abbiamo
combattuto e stiamo combattendo, checché ne dica qualcuno
all'interno di quest'aula, per far riaprire le attività
evidentemente in una posizione in minoranza all'interno del Governo
nazionale e quindi tutto si può imputare a noi tranne di non aver
avuto la volontà e di continuare con la volontà di far ripartire
questa Regione e questo Paese.
Evidentemente, quando il Presidente con molto astio si rivolge
all'Aula bocciando come propaganda quelle iniziative che vengono
presentate dall'opposizione, dovrebbe fare un esame di coscienza
proprio lui che sulla legge cosiddetta "anti-Dpcm" ha costruito le
sue fortune che ormai stanno scemando... di difesa dell'autonomia
perché
in primis
era la persona che non voleva approvare
quella legge anti-Dpcm, e ce l'ha detto in Commissione e ci sono i
verbali nero su bianco, in secondo luogo perché evidentemente
quella legge poteva essere applicata e poteva dare, se applicata in
tempo, due settimane di ossigeno alle imprese e alle attività
sociali, ma la volontà è stata quella di nascondersi dietro il "non
è stata pubblicata sulla Gazzetta Ufficiale". Le responsabilità
quindi ci sono, è evidente e, per tutte queste motivazioni e per
tante altre che avremo modo di illustrare ancora nei prossimi
giorni, non possiamo votare a favore di questo documento, quindi il
gruppo Lega si asterrà.
Chiudo ringraziando anche, mi spiace non vederlo, l'assessore
Caveri per aver aperto un capitolo: quello dei tamponi, importante
che vogliamo assolutamente ricordare ed evidenziare.
Mi permetto, citando il suo intervento sui tamponi, di spezzare
una lancia a favore dei suoi colleghi di Giunta, perché immagino si
rivolgesse a loro che poi sono risultati positivi, perché è
ingiusto criminalizzare chi non si sottopone ai tamponi,
soprattutto se sono i suoi colleghi, perché in caso contrario, se
fosse qualcun altro, chiederei anch'io effettivamente di sapere
com'è possibile che un Assessore conosca i dati di chi si sottopone
o non si sottopone ai tamponi visto che sono dati coperti da
privacy
, quindi immagino che si rivolgesse ai suoi colleghi
che poi sono risultati positivi. Ringrazio i colleghi che hanno
affrontato le code al
drive-in
per sottoporsi ai tamponi,
perché la tentazione di farsi portare dei tamponi in ufficio è
sempre molto grande ma i colleghi hanno resistito con grande
pervicace e quindi li ringrazio e ricordo a me e agli altri che
anche fare un tampone in farmacia ha lo stesso identico valore di
chi si sottopone al drive-in, ma questo ovviamente chi poi fa delle
informative a questo Consiglio non può esserne a conoscenza.
Presidente -
Ha chiesto la parola l'assessore Caveri.
Caveri (VdA Unie) -
Mi spiace molto che un'esigenza
fisiologica mi abbia privato della possibilità di sentire il suo
intervento...
Voce di un Consigliere fuori microfono.
... sì, devo stare seduto... ho avuto un attimo di
esaltazione... Io sono contento che quelli che non vanno a fare i
tamponi al
drive-in
lo facciano in farmacia, ne sono molto
lieto per cui sarò molto più sereno a bere il caffè alla
macchinetta e andare ai servizi. Trovo che per noi servitori del
servizio pubblico e del bene pubblico magari andare al drive-in è
anche un riconoscimento umano nei confronti del personale che lì
lavora.
Presidente -
Altri interventi? La parola al consigliere
Carrel.
Carrel (PA) -
Terminiamo oggi due giorni e mezzo di
discussione su dei provvedimenti che sono sicuramente importanti,
abbiamo già sottolineato quella che, secondo noi, è l'importanza
del DEFR, che dovrebbe programmare anche l'utilizzo delle risorse e
delle energie e cercare di dare degli obiettivi. Come abbiamo
sottolineato prima nella discussione generale, questo non
corrisponde a quanto abbiamo letto nelle 124 pagine. Noi, come
gruppi di opposizione, credo che abbiamo rispettato il richiamo
alla responsabilità presentando degli ordini del giorno che, per
quanto riguarda Pour l'Autonomie, hanno visto la completa
condivisione dell'Aula e quindi ne siamo sicuramente soddisfatti e
abbiamo portato delle nostre iniziative. Ovviamente c'è una
differenza tra chi sta di qua e chi sta di là, nel senso che chi fa
il Consigliere non ha in mano delle strutture, non ha in mano dei
dipendenti, dei coordinatori e dei dirigenti che lavorano
esclusivamente per gli obiettivi del proprio Assessorato, bensì ha
un'organizzazione, quella del Consiglio, che gli permette di andare
a fare degli approfondimenti. Questo è quello che abbiamo cercato
di fare e su questo ci siamo concentrati anche in tale
dibattito.
Per quanto riguarda il richiamo alla coesione, credo che durante
il dibattito abbiamo potuto assistere a diverse posizioni e diversi
punti di vista, c'è chi definisce il DEFR come un mero atto
amministrativo, chi lo definisce come un mero atto invece politico,
come credo che debba essere visto, anche se questo è un DEFR
sicuramente anomalo in quanto arriva fuori tempo massimo e a soli
due mesi dal prossimo DEFR. C'è chi dice che siamo tutti d'accordo
o, meglio, siete tutti d'accordo a livello di maggioranza
sull'elettrificazione della ferrovia per poi essere smentiti da un
gruppo di maggioranza, che dice che invece non è proprio così e
quindi il richiamo alla coesione che ha fatto il Presidente non so
se era rivolto all'Aula o alla maggioranza, non mi è ben chiaro.
Sicuramente da parte nostra vi è una presa di responsabilità, e lo
abbiamo dimostrato con i lavori e le proposte che abbiamo fatto, e
andremo sicuramente avanti in questa direzione cercando di studiare
e approfondire tutte le proposte che riteniamo utili per dare delle
risposte quanto prima, perché questo è il vero problema, a chi ci
sta ascoltando e a tutti i Valdostani, che hanno veramente bisogno
di risposte e queste devono arrivare
in primis
dal Governo
regionale e poi con il contributo di tutti noi.
Presidente -
Altri interventi? Altre dichiarazioni di
voto? Non vedo nessuna prenotazione... la parola al collega
Rollandin.
Rollandin (PA) -
Due brevi considerazioni. La prima:
durante la discussione di questo progetto cos'è successo? Che di
fatto dopo l'illustrazione c'è stato l'intervento da parte delle
opposizioni, successivamente c'è stato l'intervento di tutta la
maggioranza, degli Assessori e così via. Ora, a mio avviso, questa
impostazione non ha favorito il dialogo perché l'ascolto sia di
Assessori che di Consiglieri della maggioranza avevano comunque
degli spunti che potevano essere discussi in altro modo, ma
tant'è.
Noi abbiamo cercato di analizzare due aspetti sostanziali, il
primo: il fatto che bene o male le proposte che sono state oggetto
del DEFR di fatto ricalcano quelle precedenti, ma soprattutto anche
i colleghi della maggioranza hanno sottolineato che i veri assenti
sono i numeri, cioè non c'è la possibilità di valutare come verrà
distribuito e in che termini si troveranno i fondi per andare
incontro a tutte le richieste che sono state fatte ai vari
progetti, perché se tutti hanno letto il documento, si dice sovente
che i fondi saranno quelli statali, quelli europei e quelli
regionali.
Ora, su questa terna si gioca la disponibilità finanziaria...
nelle proposte che verranno fatte fra poco in quest'aula ci sarà la
possibilità di capire quanto e come verranno spese queste somme
che, di fatto, è la parte principale, perché ad oggi l'elencazione
dei problemi... di fatto tutti condividono le difficoltà nei vari
settori, noi abbiamo messo in evidenza in particolare un settore:
quello dell'ambiente, dell'agricoltura, che altri hanno ripreso non
per un caso ma perché per la Valle d'Aosta sono il perno di una
serie di interventi... purtroppo, hanno sofferto moltissimo in
questo periodo e saranno quelli che verranno più martoriati durante
questa stagione, perché chi la fa da padrona sarà ancora purtroppo
la pandemia. Tutti ne hanno parlato e tutti hanno detto che, di
fatto, noi oggi siamo nelle mani di questa maledetta malattia. Ora,
cosa possiamo dire per il futuro? Noi ci auguriamo che ci sia la
capacità e la possibilità di intervenire nei settori che più hanno
sofferto in questo periodo e tra questi c'è proprio il settore
agricolo, è quello che forse è meno rumoroso di altri, perché forse
non si ha il tempo di fare delle grandi manifestazioni nelle
piazze, come abbiamo visto ad Aosta, c'era anche qualcuno di loro
ma chiaramente hanno problemi di maggiore portata. Ora dico questo
perché francamente se cade, se viene a diminuire la disponibilità a
intervenire per questo settore, e qui mi dispiace che su alcuni
punti non ci sia stato... spero che si riprenda dall'Assessore che
so sensibile a questi temi... però, rispetto ad alcune
sollecitazioni concrete, tipo quella dell'altro giorno di mettere
delle etichette sui prodotti, che, tra l'altro, è una norma anche
comunitaria, non è casuale, serve a dare validità e dare il giusto
sostegno a quelli che lavorano, lavorano bene, quindi fanno dei
prodotti che sono chiaramente anche un modo di propagandare la
nostra Regione. Noi riteniamo che su questi temi dobbiamo tornare
non solo nella variazione di bilancio ma nei prossimi interventi
perché adesso qui c'è un'enunciazione di fatti, di che cosa serve.
Bene, già quando c'è stato l'incontro con gli Assessori, il primo
intervento era 50-60 milioni per i primi interventi, allora lascio
immaginare che cosa sarà il discorso totale per poter sostenere le
esigenze.
Con questo quindi noi riteniamo che ci siano queste carenze per
cui noi ci asterremo sulla proposta.
Presidente -
Ci sono altri interventi in dichiarazione di
voto? Non essendoci altre richieste, apro la votazione. Invito il
collega Segretario a collegarsi con i Consiglieri presenti via
zoom.
Appello nominale dei Consiglieri presenti in remoto sulla
piattaforma zoom.
Lavevaz (UV) -
Favorevole.
Marzi (AV-SA) -
Favorevole.
Planaz (LEGA VDA) -
Mi astengo.
La votazione è chiusa.
Presenti: 35
Votanti: 21
Favorevoli: 21
Astenuti: 14 (Aggravi, Baccega, Brunod, Carrel. Distort,
Foudraz, Ganis, Lavy, Manfrin, Perron, Planaz, Rollandin,
Sammaritani, Spelgatti)
Il Consiglio approva.
