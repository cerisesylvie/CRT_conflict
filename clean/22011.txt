Classificazione
CASA DA GIOCO



Oggetto del Consiglio n. 1705 del 11 gennaio 2006 - Resoconto
OGGETTO N. 1705/XII - Attività di un funzionario dell'Ufficio
Legale della Casinò S.p.A. (Interrogazione)
Interrogazione
Premesso che:
Risulterebbe da documenti fotoriprodotti che un funzionario
dell'Ufficio Legale della Casinò S.p.a. - partecipata al 99% dalla
RAVA - abbia durante l'orario di lavoro e con i mezzi d'ufficio
dispensato telefonicamente e poi tramite posta elettronica
considerazioni e valutazioni di tipo legale a colleghi di lavoro,
alfine di attivare azioni legali in materia contrattuale contro la
Gestione Straordinaria in liquidazione e la stessa Casinò
S.p.a.;
I sottoscritti Consiglieri regionali
Interrogano
il Presidente della Regione e l'Assessore delegato per
conoscere se i fatti citati in premessa corrispondano a verità e in
caso affermativo quali valutazioni e/o provvedimenti ha adottato la
Casinò S.p.a..
F.to: Frassy - Tibaldi - Lattanzi
Président - La parole à l'Assesseur au budget, aux finances, à
la programmation et aux participations régionales,
Marguerettaz.
Marguerettaz (UV) - Nell'interrogazione il collega Frassy nelle
premesse cita una documentazione in cui un funzionario dell'Ufficio
legale della "Casinò S.p.a." durante l'orario di lavoro ha
utilizzato la posta elettronica per attività estranee all'attività
lavorativa, in particolare la cosa che viene indicata come
abbastanza grave: quella di attivare azioni legali in materia
contrattuale contro la "GS" in liquidazione e la stessa "Casinò
S.p.a."... quindi l'Ufficio legale che a sua volta al suo interno
alimenta... rispetto a questa indicazione, ho avviato le relative
richieste ed effettivamente mi è stato trasmesso un messaggio di
posta elettronica di questo tenore: "
Gentili colleghi, come preannunciato telefonicamente da
alcuni di voi, nelle scorse settimane mi sono reso promotore di una
riunione tra tutti i colleghi, che come me fino ad oggi hanno
ritenuto opportuno non attivare azioni legali nei confronti della
società e della "GS" per il pagamento del premio di produzione, in
base alla nota sentenza della Corte di Appello di Torino. Come
tutti saprete, la società ha deciso di impugnare la sentenza
innanzi la Suprema Corte di Cassazione, pertanto l'esito definitivo
delle cause è tuttora incerto. Verosimilmente in base alle notizie
in nostro possesso, i colleghi ricorrenti saranno a breve liquidati
con riserva di ripetizione nell'esito del ricorso. La riunione di
cui mi sono fatto promotore ha il solo scopo di fare il punto sulla
situazione attuale e verificare se e quali iniziative sia opportuno
intraprendere a tutela dei nostri interessi economici legati
all'esito della causa"
. Segue poi l'elenco di una serie di
cose. Dal tenore letterale di questa comunicazione appare evidente
che questo funzionario dell'Ufficio legale si sta facendo promotore
di organizzare un'azione nei confronti della casa da gioco, quindi
si troverebbe poi a fare il "boia" all'"impiccato"...
Rispetto a questo tipo di attività, ovviamente censurabile, che
avveniva il 14 settembre 2005, la "Casinò de la Vallée", il suo
Dirigente, in data 3 ottobre, preso atto di questo, ha prodotto una
lettera di biasimo - che poi eventualmente posso produrre - nei
confronti del dipendente...
Frassy -
(fuori
microfono)
... ne può dare lettura...
Marguerettaz (UV) - ... ecco la lettera di biasimo, firmata dal
Dirigente Responsabile degli affari legali, in cui si dice:
"facciamo riferimento ai colloqui fra noi intercorsi riguardo
la sua iniziativa di chiamare in riunione in data 14 settembre una
serie di dipendenti per un aggiornamento circa il contenzioso che
oppone l'azienda ai diversi impiegati amministrativi francesi, in
relazione al premio di produzione degli amministrativi francesi. Il
fatto, già di per sé censurabile sotto il profilo dell'opportunità
per l'incoerenza dell'iniziativa con il ruolo che lei riveste in
azienda, è aggravato dalla circostanza che lei si è fatto lecito
convocare detta riunione a mezzo della posta elettronica aziendale.
Con tale comportamento lei ha infatti mancato di rispettare quanto
indicato nella procedura nominata "Utilizzo sistemi informatici
aziendali" del 25 agosto 2003. Inoltre, per ottemperare a quanto
contenuto in tale messaggio, lei il giorno 20 settembre ha
anticipatamente lasciato un impegno lavorativo fuori sede. Con la
presente intendiamo pertanto richiamarla per il futuro non solo ad
un uso dei mezzi aziendali conforme a procedure o regolamenti
interni, ma più in generale a comportamenti improntati al
fondamentale principio di fedeltà all'azienda, richiamato anche nel
contratto collettivo di lavoro".
La premessa indicata dal collega Frassy corrisponde a verità e
il tutto è approdato ad un provvedimento sanzionatorio da parte
della "Casinò" che si è concretizzato in questa lettera di biasimo,
che eventualmente posso produrre.
Président - La parole au Conseiller Frassy.
Frassy (CdL) - Brevemente, alcune considerazioni a margine della
risposta puntuale che l'Assessore ha fornito alla nostra
interrogazione, che conferma quanto avevamo scritto nelle premesse.
Devo dire che peraltro conferma anche una situazione strana, che si
continua a vivere nel Casinò, dove alla fine non si capisce più chi
faccia che cosa e non si capisce più chi è che debba tutelare la
casa da gioco. Non vogliamo infierire più di quanto i fatti non
evidenzino in questa situazione, però è da valutare e io
auspicherei che l'Assessore si faccia latore di questa valutazione
presso la "Casinò S.p.a." se abbia senso che un funzionario
dell'Ufficio legale continui a permanere in tale ufficio nel
momento in cui utilizza le sue conoscenze legali, al di là del suo
tempo di lavoro, al di là degli strumenti, per mettere in piedi
azioni legali che vanno a nuocere alla casa da gioco. Per carità,
ognuno ha il diritto di tutelare i propri diritti da un punto di
vista sindacale, ma c'è modo, stili e tempi diversi. Una "Casinò
S.p.a." che ha un Ufficio legale che, anziché essere al servizio
del Casinò, "rema" contro il Casinò è una società che ha bisogno
ben più di un "maquillage" nei suoi "gangli" vitali e nelle sue
strutture portanti, come è sicuramente l'ufficio legale, a maggior
ragione di una azienda, che di contenziosi ne ha ereditati dal
passato parecchi. Esprimiamo perciò il nostro rammarico per questa
situazione di una società che con difficoltà oggi viene gestita e i
cui risultati sicuramente non danno soddisfazioni politiche, ma non
danno neppure quelle soddisfazioni economiche che ci si potrebbe
attendere dalla "Casinò S.p.a.". Invitiamo di conseguenza
l'Assessore ad interessarsi più da vicino con il "CdA" degli ancora
irrisolti problemi di ridefinizione e valorizzazione degli
organici, soprattutto per quegli organici che hanno posizioni di
responsabilità, affinché possano far parte di un coro, che lavori a
favore e non contro la società stessa.
