Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2190 del 24 settembre 1986 - Resoconto
OGGETTO N. 2190/VIII - COMUNICAZIONI DEL PRESIDENTE DEL
CONSIGLIO.
PRESIDENTE
: Signori Consiglieri, do comunicazione
dell'attività svolta dalla Presidenza del Consiglio e dagli organi
consiliari dopo l'ultima adunanza.
DISEGNI DI LEGGE
PRESENTATI:
Disegno di legge n. 311, presentato dalla Giunta regionale in
data 25 luglio 1986, concernente: "Modificazioni ed integrazioni
alla L.R. 6.7.1984, n. 30: Interventi regionali in materia di
agricoltura".
Disegno di legge n. 312, presentata dal Consigliere Viberti in
data 19 settembre 1986, concernente: "Modificazioni ed integrazioni
alle norme sull'ordinamento dei servizi regionali e sullo stato
giuridico ed economico del personale della Regione - Approvazione
delle nuove tabelle organiche dei posti e del personale
dell'Amministrazione regionale" (I^ Commissione).
DISEGNI DI LEGGE VISITATI:
Disegno di legge n. 282, concernente: "Ulteriore finanziamento,
limitatamente all'anno 1986 della spesa per l'applicazione della
L.R. 15.12.1982, n. 93, recante norme in materia di promozione di
servizi a favore delle persone anziane ed inabili".
Disegno di legge n. 280, concernente: "Interventi regionali in
occasione del verificarsi di eventi calamitosi di eccezionali
avversità atmosferiche".
Disegno di legge n. 289, concernente: "Istituto Regionale
Bartolomeo Gervasone".
Disegno di legge n. 286, concernente: "Rifinanziamento per
l'anno 1986 e successivi delle provvidenze in corso mantenute in
vigore dall'art. 47 della L.R. 6.7.1984, n. 30: Interventi
regionali in materia di agricoltura".
Disegno di legge n. 298, concernente: "Applicazione in Valle
d'Aosta del Regolamento delle Comunità Economiche Europee n. 797
del 12 marzo 1985 relativo al miglioramento dell'efficienza delle
strutture agrarie".
Disegno di legge n. 285, concernente: "Approvazione del
rendiconto generale della Regione per l'esercizio finanziario
1985".
Disegno di legge n. 300, concernente: "Assestamento del bilancio
di previsione per l'anno 1986, ai sensi dell'art. 43 della L.R.
7.12.1979, n. 68".
Disegno di legge n. 288, concernente: "Azioni finalizzate a
qualificare l'apprendistato artigiano".
Disegno di
legge n. 294, concernente: "Fornitura gratuita
dei libri di testo agli alunni delle scuole elementari".
Disegno di legge n. 295, concernente: "Concessione di incentivi
per la realizzazione di impianti di innevamento artificiale".
Disegno di legge n. 296, concernente: Finanziamento della
sostituzione dell'impianto funiviario Chardonnay-Laris in Comune di
Champorcher".
Disegno di legge n. 297, concernente: "Modificazioni alla L.R.
8.10.1973, n. 33, concernente la costituzione di fondi di rotazione
per la promozione di iniziative economiche in Valle d'Aosta e
successive modificazioni".
Disegno di legge n. 291, concernente: "Istituzione del Fondo
regionale Investimenti Occupazione (FRIO)".
Disegno di legge n. 301, concernente: "Concessione di un
contributo speciale al Comune di Aosta".
Disegno di legge n
.
302, concernente: "Disposizioni
recanti provvedimenti per promuovere ed incoraggiare la
selvicoltura".
Disegno di legge
n. 303, concernente: "Aumento, per
l'anno 1986, della spesa per l'applicazione della L.R. 11.11.1974,
n. 44, relativa alla concessione di contributi per l'espropriazione
e l'occupazione di urgenza di aree di terreno a norma della legge
statale 22 ottobre 1971, n. 865 e successive modificazioni".
Disegno di legge n. 307, concernente: "Interventi straordinari a
favore di gestori di impianti di trasporto a fune della
Regione".
Disegno di legge n. 308, concernente: "Istituzione di un fondo
speciale per le celebrazioni del bicentenario della prima
ascensione al Monte Bianco".
Disegno di legge n. 309, concernente: "Interventi per la
realizzazione di infrastrutture ricreativo-sportive".
Disegno di legge n. 310, concernente: "Interpretazione autentica
della L.R. 28 marzo 1985, n. 8, recante norme in materia di
esecuzione di lavori pubblici di interesse regionale da parte di
imprese artigiane".
Si comunica che il disegno di legge n. 262, approvato in data 26
giugno 1986, con provvedimento n. 2121 recante: "Riapprovazione ai
sensi dell'ultimo comma dell'art. 31 dello Statuto, della L.R.:
"Disciplina dell'attività di volo alpino ai fini della tutela
ambientale" è divenuto esecutivo ai sensi dell'ultimo comma
dell'art. 31 dello Statuto.
Disegno di legge n. 292, concernente: "Marchio agricolo a tutela
della genuinità ed autenticità dei prodotti tipici dell'agricoltura
valdostana".
Disegno di legge n. 293, concernente: "Istituzione del centro
internazionale di ricerche per la viticoltura montana
(CIRVIM)".
Disegno di legge n. 299, concernente: "Disciplina della
professione di maestro di sci e delle scuole di sci in Valle
d'Aosta".
Disegno di legge n. 305, concernente: "Norme per la concessione
di finanziamenti agevolati a favore delle cooperative
edilizie".
DELIBERAZIONI VISITATE
:
n. 12
Sono state visitate dal Presidente della Commissione di
Coordinamento le seguenti deliberazioni consiliari per le quali
erano stati richiesti chiarimenti:
n. 2079 del 10 giugno 1986 concernente: "Acquisto di un immobile
facente parte del complesso "Pila 2000" sito in Comune di Gressan,
Regione Grand Gorraz di Pila di proprietà della società "Pila 2000
S.p.A." da destinare a presidio traumatologico di pronto
soccorso".
n. 2160 del 9 luglio 1986 concernente: "Lavori di costruzione
dell'impianto elettrico dello stabilimento COINCA in Comune di
Verrès - Perizia suppletiva e di variante - Concessione proroga -
Approvazione nuovi prezzi - Aggiudicazione a trattativa privata
degli impianti antincendio, antiintrusione e controllo delle
uscite".
n. 2161 del 9 luglio 1986 concernente:
"Approvazione dell'accordo preliminare tra la Regione e la Casa
di Riposo G.B. Festaz per la regolamentazione dei rapporti
patrimoniali e per la gestione della Casa di Riposo".
RIUNIONI DI COMMISSIONI
:
Ufficio di Presidenza: 3
Conferenza Capigruppo e Ufficio di Presidenza: 3
I^ Commissione: 1
III^ Commissione: 2
IV^ Commissione: 1
V^ Commissione: 4
I^ Commissione allargata ai Capigruppo per problemi concernenti
la Casa da Gioco: 1
Con lettera in data 12 settembre 1986 il Presidente della Giunta
regionale ha richiesto di soprassedere alla nuova iscrizione
all'ordine del giorno degli oggetti concernenti: "Progetto
esecutivo della tangenziale sud di Aosta" e "Progetto esecutivo del
raccordo autostradale valdostano tra il sistema tangenziale di
Aosta e il Traforo del Monte Bianco". Di conseguenza questa
Presidenza, tenuto anche conto della volontà emersa dalla decisione
consiliare di rinvio dell'esame dei progetti di cui trattasi ad
avvenuta presentazione degli studi sull'impatto ambientale, non ha
iscritto gli argomenti all'ordine del giorno della presente
adunanza, in attesa di poter conoscere gli studi sull'impatto
ambientale.
Colleghi Consiglieri,
È mancato nello scorso mese di agosto, all'età di 74 anni,
Silvio Gracchini, un protagonista di primissimo piano della
Resistenza valdostana.
Silvio Gracchini, conosciuto con il nome di battaglia di
"Silvio", fu comandante del tredicesimo gruppo "Emile Chanoux",
autore di numerose operazioni belliche che inflissero gravi perdite
alle forze nazifasciste di occupazione.
Il nome di Silvio Gracchini resta soprattutto legato ai tragici
fatti verificatisi a Trois-Villes, nell'agosto del 1944,
allorquando i componenti il tredicesimo gruppo "Emile Chanoux"
sostennero una lunga battaglia contro le truppe tedesche che
avevano sferrato un poderoso attacco alla località di Trois-Villes,
sede appunto del Comando del gruppo partigiano.
Il nemico sconfitto, per rappresaglia, distrusse il
villaggio.
La Resistenza valdostana perde dunque, con Silvio Gracchini, uno
dei suoi più intrepidi esponenti che, incurante del pericolo,
combattè sempre con generoso slancio per l'affermazione degli
ideali di libertà e di democrazia su cui si sarebbe fondata qualche
anno dopo la Repubblica Italiana.
Penso di interpretare i sentimenti di questa assemblea,
rinnovando alla famiglia del partigiano "Silvio" il profondo
cordoglio del Consiglio regionale.
Rinnovo infine al collega Angelo Lanièce le più vive e sentite
condoglianze per la perdita della propria mamma.
A conclusione della visita pastorale di Sua Santità Giovanni
Paolo II nei giorni 6 e 7 settembre, ho inteso esprimere al Santo
Padre, per il tramite del nostro Vescovo, Monsignor Ovidio Lari, i
sentimenti della più viva soddisfazione e gratitudine del popolo
valdostano per tale storico evento.
La Segreteria di Stato del Vaticano mi ha fatto pervenire il
seguente messaggio di ringraziamento.
"Il 1.mo Presidente, In occasione della visita pastorale del
Sommo Pontefice in Valle d'Aosta, Ella, a nome di codesto Consiglio
regionale, Gli ha manifestato sentimenti di gratitudine,
accompagnati con l'omaggio di una coppa d'argento e di una targa,
quale segno di deferente devozione.
Nel ricambiare con animo riconoscente tale delicata premura, il
Santo Padre forma per Lei e per i suoi collaboratori sentiti voti
di pace, letizia e prosperità.
A conferma di essi, Sua Santità invoca per Loro le benedizioni
del Cielo.
Con sensi di distinta stima.
Durante la pausa estiva dei lavori del Consiglio sono successi,
in varie parti del mondo, episodi di terrorismo che hanno suscitato
profonda preoccupazione nell'opinione pubblica che giustamente teme
in una recrudescenza del fenomeno eversivo e terroristico che
sembrava scomparso dopo l'incursione americana sulle città di
Tripoli e Bengasi nel mese di aprile di questo anno.
Mi limiterò, in questa sede, a ricordare gli episodi più
salienti di violenza registratisi in Europa e nel mondo in questi
ultimi mesi.
Il 5 settembre, all'aeroporto di Karachi, un commando arabo
sequestrava un Jumbo della Panamerican, provocando la morte di 21
passeggeri e più di 100 feriti.
Il 6 settembre, a Istanbul, due terroristi arabi compivano un
massacro spaventoso in una sinagoga provocando la morte di 22
fedeli riuniti nel tempio per la preghiera del sabato.
Il 7 settembre, a Santiago, a quattro giorni dalla ricorrenza
del tredicesimo anniversario del golpe militare che aveva segnato
la fine della democrazia cilena e l'avvento della dittatura
militare, il generale Augusto Pinochet è sfuggito ad un attentato
terroristico che ha provocato la morte di tutti i componenti della
scorta del dittatore.
Sempre nel mese di settembre la Francia e la sua capitale sono
state insanguinate da numerosi attentati rivendicati da
organizzazioni estremistiche islamiche che hanno provocato vittime
nella popolazione civile.
Ieri l'altro, in Unione Sovietica, un tentativo di dirottamento
aereo è stato stroncato dall'immediato intervento delle forze di
polizia di quel paese.
Sono morti due agenti, due passeggeri e i due componenti del
commando terroristico.
A fronte di tali gravi atti, questa Assemblea non può esimersi
dall'esprimere la più profonda condanna e la più severa
deplorazione con l'auspicio che tutti i Governi adottino misure
severe per debellare il pernicioso fenomeno terroristico e per
stroncare il rinascere del criminale disegno di una minoranza
esigua di fanatici che persegue il perverso obiettivo di
destabilizzare le istituzioni democratiche, proprio in un momento
in cui si fanno più intensi nel mondo gli sforzi per consolidare la
pace attraverso il dialogo tra le massime potenze del globo.
È pervenuto a questa Presidenza un ordine del giorno della
Segreteria regionale del SINASCEL-CISL in merito alla situazione
della scuola materna regionale nel quale si sollecita l'opportunità
del riordino dei Circoli didattici in Valle d'Aosta e si invita
l'Amministrazione regionale a tener conto delle osservazioni
formulate ai fini dei procedimenti concorsuali in atto.
Il documento è a disposizione di quanti fossero interessati alla
consultazione.
PRESIDENTE
: Qualche Consigliere intende intervenire sulle
Comunicazioni del Presidente del Consiglio?
Ha chiesto di parlare il Consigliere Baldassarre, ne ha
facoltà.
BALDASSARRE - (P.S.D.I.):
Innanzitutto mi associo alla
condanna espressa dal Presidente del Consiglio a nome del
Consiglio; vorrei in modo particolare sottolineare l'insano gesto
dei terroristi a Istanbul, nella Sinagoga, dove perirono degli
ebrei. Esprimo la mia solidarietà al valoroso popolo di Israele per
i lutti continui che subisce ad opera del terrorismo
internazionale. È doveroso un tale riconoscimento ad un popolo che
tenta di essere riconosciuto e che vuole vivere tranquillo fra le
sue frontiere.
PRESIDENTE
: Ha chiesto di parlare il Vice Presidente
Dolchi, ne ha facoltà.
DOLCHI - (P.C.I.):
Colleghi Consiglieri, quale Presidente
dell'A.N.P.I mi associo alle parole del Presidente del Consiglio
per la perdita del Vice Presidente del Comitato A.N.P.I. della
Valle d'Aosta, Silvio Gracchini.
Come Vice Presidente anziano vorrei ricordare al Consiglio, a
cui il Presidente ha comunicato il decesso della mamma del
Consigliere Lanièce, che in questo periodo è anche mancata la mamma
del Presidente del Consiglio regionale.
Abbiamo in quell'occasione espresso al Presidente Bondaz i sensi
del cordoglio di ciascuno di noi e dei Gruppi consiliari. Rinnovo
oggi nella prima seduta dopo il decesso della mamma del Presidente,
i sensi del più vivo cordoglio del Gruppo comunista, e penso anche
degli altri colleghi del Consiglio regionale.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Mi associo alle parole pronunciate
dal Presidente per ciò che riguarda la condanna ferma del
terrorismo in tutti i paesi. Non credo però (lo ha fatto il
Presidente forse per brevità) che si possa fare un riferimento al
Cile, condannando giustamente gli atti terroristici, senza nel
contempo ricordare che in quel paese da tredici anni c'è una
dittatura militare che indubbiamente ha qualche responsabilità
anche nel provocare questi atti terroristici.
PRESIDENTE
: Ha chiesto di parlare il Consigliere Pedrini,
ne ha facoltà.
PEDRINI - (P.L.I.):
Approvo, come partito e a titolo
personale, quanto ha detto il Presidente del Consiglio in tutta la
sua relazione.
Vorrei soltanto ricordare che in questo ultimo periodo in
Afghanistan sono stati uccisi più di duemila partigiani e che il
Segretario nazionale del Partito Liberale è stato otto giorni in
Afghanistan, dove ha portato una documentazione di quanto sta
succedendo in quel paese. Si dimentica troppo spesso chi combatte
per la libertà, si dimentica troppo spesso chi muore per una
bandiera di libertà.
PRESIDENTE:
Ha chiesto di parlare il Consigliere Ricco,
ne ha facoltà.
RICCO - (D.C.):
Anche il nostro gruppo condanna
fermamente tutti gli atti di terrorismo che insanguinano l'Europa e
il mondo intero. Condanniamo gli atti di guerra in Cile, in
Afghanistan e ovunque: questo sia ben chiaro.
Infine, a nome del Gruppo della D.C., rinnoviamo le condoglianze
per la morte della madre al nostro Presidente Bondaz.
PRESIDENTE:
Desidero ringraziare, anche a nome di mio
padre, tutti i Gruppi consiliari per l'adesione che hanno mostrato
nei confronti della mia famiglia, per il lutto che l'ha
colpita.
