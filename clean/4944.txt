Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 665 del 15 dicembre 1982 - Resoconto
OGGETTO N. 665/VII - COMUNICAZIONI DEL PRESIDENTE DEL
CONSIGLIO.
PRESIDENTE
: Per quanto riguarda l'attività del Consiglio
e dei suoi organi dà comunicazione che dal 24 novembre in poi sono
stati presentati i seguenti disegni di legge:
DISEGNI DI LEGGE PRESENTATI:
D.L. n. 455, presentato dalla Giunta regionale in data 30
novembre 1982, concernente: "Approvazione di norme concernenti lo
stato giuridico del personale dell'Amministrazione regionale" (è
stato assegnato alla I
^
Commissione)
D.L. n. 456 presentato dalla Giunta regionale in data 7 dicembre
1982, concernente: "Profilassi e cura delle malattie degli
animali".
D.L. n. 457, presentato dalla Giunta regionale in data 10
dicembre 1982, concernente: "Istituzione dell'Istituto Musicale in
Aosta".
D.L. n. 458, presentato dalla Giunta regionale in data 13
dicembre 1982, concernente: "Interpretazione autentica della
lettera a) del comma primo dello art. 5 della legge regionale 28
giugno 1982, n. 16 concernente: "Costituzione della Società
Finanziaria Regionale per lo sviluppo economico della Regione Valle
d'Aosta" (è stato assegnato d'urgenza alla I^ Commissione).
DISEGNI DI LEGGE VISTATI
D.L. n. 430, concernente: "Aumento dello stanziamento della
legge regionale recante contributi per la costruzione e la
ricostruzione di tetti in lose e di balconi tipici in legno".
D.L. n. 431, concernente: "Aumento della spesa della legge
regionale relativa alla sottoscrizione di capitale azionario di
Società di funivie e seggiovie locali e di altre Società".
D.L. n. 414, concernente: "Norme per la difesa dei boschi dagli
incendi".
D.L. n. 415, concernente: "Aumento della spesa per
l'applicazione della legge concernente provvedimenti in favore dei
territori montani".
D.L. n. 421, concernente: "Concessione di un contributo
straordinario al Consorzio regionale per la tutela, l'incremento e
l'esercizio della pesca".
D.L. n. 416, concernente: "Finanziamento della legge regionale
concernente provvedimenti per il risparmio energetico e
l'utilizzazione delle fonti alternative e integrative di
energia".
D.L. n. 422, concernente: "Concessione di garanzia fideiussoria
della Regione a favore della Ditta Buzzi Romano per pagamento
canoni di locazione finanziaria".
D.L. n. 418, concernente: "Sessioni d'esami per il conseguimento
dell'abilitazione all'insegnamento, riservato al personale docente
delle scuole regionali".
D.L. n. 438, concernente: "Finanziamenti per la realizzazione di
presidi sociosanitari distrettuali".
D.L. n. 375, concernente: "Riapprovazione con modificazione
della legge regionale concernente applicazione del regolamento CEE
270/79 - Approvazione dell'accordo concernente la costituzione, la
gestione e l'organizzazione del Consorzio Interregionale per la
Formazione dei Divulgatori Agricoli".
D.L. n. 425, concernente: "Modificazione legge regionale recante
provvidenze a favore di cooperative agricole e di associazioni
produttori agricoli".
D.L. n. 434, concernente: "Integrazione alla legge regionale
recante finanziamenti di opere pubbliche nell'interesse di enti
locali".
D.L. n. 435, concernente: "Rifinanziamento della spesa per la
gestione e la costruzione di asili nido in Valle d'Aosta".
D.L. n. 439, concernente: "Norme concernenti il collegio dei
revisori dell'Unità Sanitaria Locale della Valle d'Aosta".
D.L. n. 441, concernente: "Modificazione delle delimitazioni
territoriali delle Comunità Montane".
D.L. n. 440, concernente: "Testo Unico delle norme regionali in
materia di promozione di servizi a favore delle persone anziane e
inabili".
D.L. n. 442, concernente: "Personale regionale - Assegno mensile
riassorbibile".
DISEGNI DI LEGGE NON VISTATI
D.L. n. 381, concernente: "Interventi a favore
dell'agriturismo".
DELIBERAZIONI NON VISTATE: nessuna
DELIBERAZIONI VISTATE: 7
RIUNIONI DI COMMISSIONE: Ufficio di Presidenza: 2
Conferenza Capigruppo e Ufficio di Presidenza: 1
Commissione per il Regolamento: 1
1^ Commissione: 4
2^ Commissione: 2
3^ Commissione: 1
4^ Commissione: 2
5^ Commissione: 1
3
^
e 4^ Commissione in riunione congiunta: 1
Commissione Speciale Châtillon S.p.A. 1
Commissione Speciale per Regolamento SITAV: 1
Per quanto riguarda gli altri problemi e le altre iniziative,
credo che sia da sottolineare che è pervenuto a questa Presidenza
un articolo documento dell'Unione per la lotta contro
l'emarginazione sociale, ULCES, in cu. sono contenute osservazioni
e propose( in merito al problema dell'assistenza agli anziani.
Il documento in questione è indirizzato, oltre che a questa
Presidenza al Presidente della Giunta, ai Consiglieri regionali, al
Sindaco di Aosta al Presidente dell'Unità Sanitaria alle Segreterie
dei Partiti e alle autorità religiose.
L'ULCES, prendendo lo spunto dalla decisione del Consiglio di
Amministrazione dell'Ospizio di Carità di Aosta di procedere alla
costruzione di un nuovo fabbricato per il ricovero di persone
anziane, esprime alcune riserve sulla realizzazione dell'opera in
questione ed auspica un riesame da parte delle autorità preposte
all'assistenza affinché sia prevista la realizzazione in tempi
brevissimi di servizi territoriali nei luoghi di origine degli
attuali ospiti della Casa di Riposo ed il loro conseguente
trasferimento; sia posto divieto ad ogni ulteriore ammissione di
persone; sia potenziato l'organico del personale di assistenza.
L'ULCES chiede ancora che alla struttura, liberata in parte
degli ospiti, sia data una destinazione allargata ad altre
necessità del Comune di Aosta e sollecita infine un incontro con il
Consiglio di Amministrazione dell'Ospizio al fine di una
approfondita discussione delle problematiche relative
all'assistenza delle persone anziane nella nostra Regione alle
quali deve essere restituita la continuità di vita ed il ruolo
insostituibile di depositarie di cultura e tradizioni della
comunità valdostana.
Giovedì 9 dicembre chi vi parla ed una nutrita delegazione di
Consiglieri regionali ha effettuato una visita allo stabilimento
"Nuova Sias" di Aosta.
La delegazione del Consiglio è stata ricevuta dal Presidente
della "Nuova Sias" Ing. Tommaso Liberati, e da altri Dirigenti che
hanno illustrato gli intendimenti dell'Azienda siderurgica nel
prossimo futuro.
Tale visita è stata organizzata da questa Presidenza in
ottemperanza ad un mandato ricevuto dal Consiglio regionale.
Nei prossimi giorni, sempre su mandato del Consiglio regionale,
saranno ascoltati i rappresentanti del Consiglio di Fabbrica.
Venerdì 10 dicembre il Dott. Arrigo Levi, editorialista del
quotidiano "La Stampa", già Direttore de "La Stampa" stessa, ha
tenuto una pubblica conferenza sulla situazione in Medio Oriente e
sulle sue ripercussioni nel contesto politico internazionale.
L'iniziativa in questione era stata suggerita dal Consiglio
regionale che nell'adunanza del 6 ottobre 1982, aveva approvato
all'unanimità una mozione in cui si manifestava l'opportunità della
promozione di incontri-dibattito aperti alla partecipazione di
studiosi ed esperti del settore.
I Presidenti della Società degli Ingegneri e Architetti di
Torino e dell'Associazione Mineraria Subalpina hanno fatto
pervenire una lettera di ringraziamento per l'ospitalità concessa
dalla Regione in occasione della I^ Giornata del Convegno sui
Trafori del Piemonte e della Valle d'Aosta svoltasi a Saint-Pierre
giorni addietro.
Il Presidente della Confederazione italiana fra le associazioni
combattentistiche ha fatto pervenire a questa Presidenza il testo
dell'appello alla nazione per la pace e la difesa delle istituzioni
democratiche di cui è stata data lettura nel corso di una imponente
manifestazione svoltasi, per iniziativa della confederazione, a
Roma il 31 ottobre a cui ha partecipato anche una delegazione della
nostra Regione, con gonfalone.
E' pervenuta a questa Presidenza una relazione di consulenza sul
festival sullo spettacolo nei Castelli valdostani.
Il documento in questione è a disposizione per la eventuale
consultazione da parte dei colleghi interessati.
Il Segretario generale della Sezione italiana dei Comuni
d'Europa, Gian - franco Martini, ha fatto pervenire copia di una
lettera indirizzata al Presidente dell'Associazione valdostana
sindaci nella quale si auspica un intervento presso i Sindaci della
nostra Regione per una loro adesione all'AICCE. E in tal senso
sollecita l'intervento del Presidente del Consiglio regionale.
Con un telex pervenuto a questa Presidenza il 10 dicembre, il
Ministro del Bilancio, On.le Guido Bodrato, in forma che oggi alle
9,30 un gruppo di. esperti istituito dal CIPE sarà in Valle per una
verifica dello stato di attuazione degli investimenti pubblica. per
la realizzazione di nuovi posti. letto negli ospedali.
Tale visita era già stata preannunciata dal Ministero della
Sanità nello scorso mese di ottobre.
Intendo ricordare ai Colleghi Consiglieri che oggi, alle ore 12,
avrà luogo l'assemblea dei Consiglieri regionali per l'approvazione
di alcune modificazioni del Regolamento della Cassa; di previdenza
a seguito dell'approvazione della legge regionale che regola in
modo nuovo la materia.
Infine, Colleghi Consiglieri, per mettetemi di sottolineare come
in data 13 dicembre la Valle d'Aosta è stata profondamente colpita
dalla notizia di un atto di violenza al Pretore Dott Giovanni
SELIS, magistrato che da anni esercita la sua attività nella nostra
Città.
Si tratta di un episodio che ha destato profonda impressione e
inquietudine in tutta la città soprattutto considerazione del fatto
che è la prima volta che si verifica in Valle d'Aosta un atto di
tale gravità verso un rappresentante delle Istituzioni.
Non appena appresa la notizia, ho provveduto ad inviare al Dott.
Selis a nome dell'Ufficio di Presidenza e dei Capigruppo
consiliari, un telegramma nel quale esprimevo sentimenti di
solidarietà e di partecipazione nonché di condanna nei confronti di
tale gesto.
Oggi, pensando di interpretare il pensiero di questa assemblea,
intendo rinnovare a nome vostro, al Dott. Selis la più viva
solidarietà e la più ferma condanna per tale inaudito atto di
violenza.
Con ciò sono terminate le comunicazioni del Presidente del
Consiglio. La parola al Consigliere Mafrica. Ne ha facoltà.
MAFRICA - (P.C.I.):
Io credo che le ultime cose dette dal
Presidente del Consiglio meritino particolare attenzione e, quindi,
riconfermo, come già avevamo fatto nella riunione dei Capigruppo,
la solidarietà umana e civile al pretore Selis da parte del Gruppo
Comunista.
Credo che, innanzitutto, si debba affermare in modo chiaro lo
sdegno per la ferocia dell'attentato.
Era un attentato che mirava a uccidere; credo che tutti abbiano
potuto vedere le immagini televisive del luogo in cui è avvenuto
l'attentato e le condizioni dell'automobile su cui si trovava il
pretore Selis. Si mirava a uccidere e potevano essere coinvolti, in
questo attentato, anche i familiari del Dott. Selis, o i passanti.
La cosa ci ha profondamente colpito, soprattutto perché abbiamo
sentimenti di grande rispetto per l'attività di questo magi strato
che con coraggio e intelligenza ha affrontato in questi anni molte
questioni delicate e ha condotto le su indagini su vicende di
speculazioni edilizie, di degenerazioni della politica e su altri
traffici che comunque esistono anche nella nostra Regione.
Il nostro rispetto è tanto più gran de in quanto ci sembra che
questo Magi strato lavori per ridare credibilità alle istituzioni,
per ridare fiducia nell'opera dei corpi dello Stato, della
Magistratura e ci sembra che, quindi la sua opera vada inserita in
quel con testo in cui molti magistrati di questo Paese cercano di
risollevare un prestigio delle istituzioni che in questi anni ha
toccato punti molto bassi.
Ma il fatto ci sembra grave, perché mette a nudo qualcosa che
probabilmente nessuno, nelle conversazioni quotidiane dava per
possibile: sottolineava i Presidente Dolchi che è la prima volt che
si verifica un attentato a un rappresentante delle istituzioni.
A noi sembra che l'immagine un po' oleografica della Valle
d'Aosta, che è indenne da fenomeni di terrorismo e di violenze
gravi, sia stata messa in discussione e credo che su questo debbano
meditare le forze politiche e il Consiglio regionale. Si tratta di
fare una riflessione perché, evidentemente, in questi ultimi
trent'anni è molto cambiata la struttura social ed economica di
questa Regione.
Credo che, quindi, queste trasformazioni abbiano anche lavorato
nel pro fondo, e abbiano modificato i rapporti tra i cittadini, i
rapporti tra i gruppi sociali ed abbiano anche consentito delle
ramificazioni di traffici su cui finora non si è mai indagato a
sufficienza. Ovviamente, le indagini di questo tipo toccano alla
Magistratura e alla Polizia, ma compito di questo Consiglio
regionale e delle forze politiche presenti è quello di verificare
molto bene quali sono gli effetti di tutte le scelte che qui
vengono fatte. Le trasformazioni sociali della Regione infatti,
sono condizionate dalle scelte, da molte scelte, che vengono fatte
per gli insediamenti turistici, per gli insediamenti industriali,
per le strutture economiche, da parte di questo Consiglio.
Quindi noi crediamo, se vogliamo dare un contributo a mantenere
elevato il livello di convivenza civile di questa Regione, che
molta attenzione, molta cautela debba essere prestata dalle forze
politiche presenti in Consiglio regionale a tutti quei processi che
influiscono sulla struttura economica e sociale della Regione.
Tutto deve svolgersi con la massima chiarezza, con la massima
trasparenza perché questa responsabilità - altre sono di altri
organismi - competono al Consiglio regionale.
PRESIDENTE
: La parola al Consigliere Fosson. Ne ha
facoltà.
FOSSON - (D.C.)
: Da parte anche del nostro Gruppo
intendiamo esprimere la solidarietà nei confronti del Pretore di
Aosta, Selis, un magistrato che a volte può essere stato anche
discusso per la sua durezza nell'applicazione della legge. Comunque
è pur sempre ed è un magistrato della Repubblica Italiana, un
magistrato che ha fatto il suo lavoro.
In questo senso la nostra piena solidarietà a lui, alla sua
persona, alla sua famiglia, alla Magistratura italiana, in quanto
organo dello Stato che svolge una sua funzione nelle
istituzioni.
Per quanto riguarda l'accenno che faceva il Collega Mafrica dei
mutamenti avvenuti nella nostra Regione in questi ultimi tempi, noi
possiamo essere d'accordo sul fatto che ci sia stata una
evoluzione, una evoluzione dovuta alle cose, una evoluzione guidata
o meno dagli organismi politici e da questo Consiglio regionale.
Non saremmo però d'accordo nel trovare una connessione così
determinista o così meccanica tra i mutamenti e gli attentati. Gli
attentati a volte possono essere frutto di menti pazze o
delinquenziali. Non siamo d'accordo nel collegare così strettamente
i fenomeni sociali con la delinquenza, nel senso che non tutte le
colpe debbono essere date alla società. Vi sono anche delle colpe
personali. Su questo noi insistiamo e riteniamo di dover dire la
nostra parola.
PRESIDENTE
: La parola al Presidente della Giunta. Ne ha
facoltà.
ANDRIONE - (U.V.):
Per dire che la Giunta regionale, per
mio tramite, ha espresso al pretore Selis la propria solidarietà
umana e ha condannato un attentato che, è vero, viene ad inquinare,
a macchiare quella caratteristica della Valle d'Aosta nella quale
queste forme di violenza erano state, fino ad ora, sconosciute.
Tramite la Questura e i Carabinieri sono in stretto contatto con
chi conduce le indagini e, per quanto è possibile, la Giunta
regionale collaborerà per individuare e per capire da quale
matrice, da quale o da quali organizzazioni possa essere venuto
questo attentato. Solo allora, noi crediamo, sarà possibile
stabilire con chiarezza, quali cause, quali origini, quali volontà
vi sono dietro questo fatto gravissimo col quale si è attentato
alla vita di un magistrato.
PRESIDENTE
: La parola al Consigliere Nebbia. Ne ha
facoltà.
NEBBIA - (P.S.I.):
Semplicemente per unirci ai sentimenti
di solidarietà che sono stati espressi alla persona ma direi ancor
più al complesso della Magistratura, perché ci pare chiaro che si
tratti di un avvertimento di tipo mafioso che, pur se condotto in
modo che non era solo avvertimento, ma in modo così violento nei
confronti di una persona, era però, o potrebbe essere, stato
indirizzato nei confronti della Magistratura nel suo complesso per
condizionarne l'attività, per instaurare quindi un sentimento di
paura che, sotto molti aspetti, è tipico dei movimenti eversivi
come le Brigate Rosse.
Su quanto detto da Mafrica, noi dissentiamo, perché non pensiamo
che si possano collegare gli interventi di carattere pubblico,
chiari e limpidi come quelli dell'Amministrazione regionale, anche
se indirizzati verso il settore economico, con invece tutto il
settore sommerso, il settore dei traffici illeciti che è quello che
potrebbe aver generato questo fatto deprecato. Le cose che sono
fatte alle luce del sole possono s
ì
modificare i
rapporti sociali, ma credo che molte siano le cose che non
sappiamo, che non conosciamo, che come forze politiche dovremmo
conoscere e che probabilmente sono più importanti in quanto creano
tensioni che hanno uno sbocco così evidente.
In questo senso noi pensiamo che si debba capire e conoscere
quali sono questi fenomeni nascosti, o che sono nascosti alla
maggior parte di noi, piuttosto che dire che le scelte che facciamo
sono sbagliate.
PRESIDENTE
: La parola al Consigliere Lustrissy. Ne ha
facoltà.
LUSTRISSY - (D.P.)
: Il gruppo dei Democratici Popolari si
associa alle parole di solidarietà espresse dal Presidente del
Consiglio e rinnova nei confronti del Dr. Selis la propria
solidarietà civile ed umana.
Non vogliamo, oggi, andare oltre esprimendo giudizi, come ha ben
detto il Presidente della Giunta, sull'origine e sulle matrici di
questo fenomeno intollerabile di una società civile, ma attendiamo
fiduciosi che le indagini della Magistratura possano dare a noi
tutti degli elementi di giudizio e valutazione di questo episodio
sconcertante, che viene a turbare la serenità civile e la pacifica
convivenza in questa nostra Regione.
PRESIDENTE
: La parola al Consigliere Carlassare. Ne ha
facoltà.
CARLASSARE - (Dem. Prol. Nuova Sinistra):
Nel prendere la
parola per ricordare questo avvenimento io vorrei soffermarmi su
una serie di aspetti che mi pare qui siano stati sottintesi. E'
possibile che un pazzoide abbia messo la bomba nella macchina di
Selis? Io ci credo poco. Sicuramente non è compito nostro dare dei
giudizi o avanzare delle ipotesi su chi possa essere il mandante.
Vorrei ricordare che questo è stato un attentato che intendeva
eliminare fisicamente una persona, un magistrato che ha tenuto in
Valle d'Aosta un comportamento esemplare in quanto ha perseguitato
non solo i piccoli reati che sono di competenza del pretore, ma ha
dato un'interpretazione del suo mandato al massimo livello e ha
perseguito tutti quei reati di speculazione e reati economici che
toccano dei fortissimi interessi.
Può anche darsi che sia stato un pazzo, però io ritengo che sia
molto più probabile che l'elemento, l'ambiente che ha determinato
questo attentato, sia di stampo mafioso, sia nato cioè da un
ambiente dove gravitano interessi oscuri. Io vorrei ricordare un
episodio che tutti ricordiamo molto spesso, ed è l'attentato
mafioso che ha eliminato il Generale Dalla Chiesa. Tutti noi non
sappiamo chi è stato a condurre questo attentato che ha eliminato
il Generale Dalla Chiesa, non sappiamo di preciso chi sono i
mandanti, non sappiamo chi sono gli esecutori, quindi non possiamo
dire se è stato Tizio, Caio o Sempronio, il mandante, e se è stato
Tizio, Caio o Sempronio ad eseguire il delitto, però tutti noi
conosciamo e riconosciamo che l'ambiente che ha determinato le
condizioni per cui si potesse eliminare il Generale Dalla Chiesa
erano quelle della mafia, della speculazione, del traffico delle
droga esistenti in Sicilia.
Io ritengo, facendo le debite proporzioni, che l'attentato al
pretore Selis sia della stessa identica gravità dell'attentato che
ha condotto all'eliminazione fisica del Generale Dalle Chiesa. Io
vorrei ricordare che come il Generale Dalla Chiesa (io
personalmente condividevo ben poco delle sue posizioni politiche),
discutibile finche vogliamo per quanto riguarda la sua condotta, si
era caratterizzato perché colpiva i potenti e non semplicemente il
banditello che magari è quello che ammazza.
Il pretore Selis si è caratterizzato nella sua permanenza in
Valle d'Aoste per colpire i potenti che agiscono nel territorio
valdostano, potenti che, in certi casi erano potenti in virtù del
potere economico che deriva loro dalle operazioni economiche che
conducono, potenti in virtù delle posizioni di potere che
gestiscono, magari nell'ambiente politico. Questi potenti egli ha
colpito e perseguito e basta ricordare gli ultimi episodi: dal
fatto che ha bloccato per diversi mesi il funzionamento delle
slot-machines a Saint-Vincent, al fatto che ha, contrariamente ad
un ambiente politico che invece si era dichiarato favorevole
all'apertura di questo esercizio sportivo, cercato di impedire il
tiro al piccione, che non è solo un problema ecologico, ma è un
problema economico perché ci sono degli interessi, appunto di
carattere economico, importantissimi in quella situazione, così
come non ha avuto paura di indagare e sollevare problemi che
riguardano una morte strana che è avvenuta nel Parco del Gran
Paradiso. Queste sono le questioni che ha toccato il pretore Selis
che, tra l'altro, ha sollevato il problema della speculazione
edilizia che ha interessato praticamente tutto il territorio della
Valle.
Io vorrei ricordare quello che è stato riconosciuto da tutti gli
italiani ed espresso in un modo esemplare dalla figlia del Generale
Dalla Chiesa, quando ha detto: "La colpa principale del fatto che
mio padre è stato eliminato è che è stato lasciato solo", nelle
battaglie con le quali intendevano colpire i potenti. Sempre che
non sia un pazzoide, lo ripeto, ma io ci credo poco e penso che ci
credano poco tutti, a mettere la bomba nell'auto, io ritengo che,
tutti noi dobbiamo fare questa riflessione per impedire che ci sia
questo imbarbarimento nella vita civile: la condizione che ha
consentito a qualcuno di tentare l'eliminazione fisica del pretore
Selis, è che è stato lasciato troppe volte solo a fare delle
battaglie contro i potenti che esercitavano il loro potere ai
limiti della legge o al di fuori della stessa. Ben poche volte le
strutture, politiche o no, che hanno avuto la possibilità di
intervenire per bloccare questi fenomeni hanno dato un pieno e
disinteressato appoggio all'operato del pretore Selis.
Questa è la riflessione che deve essere fatta per cui, più che
una solidarietà dal punto di vista umano, è necessario dare una
solidarietà per quanto riguarda i comportamenti da tenere, ognuno
nei nostri precisi ambiti, affinché quello che è l'operato del
pretore Selis sia generalizzato e si impediscano i fenomeni che,
secondo me, il pretore ha combattuto e da cui è scaturita la
volontà di eliminarlo.
PRESIDENTE
: La parola al Consigliere Pedrini. Ne ha
facoltà.
PEDRINI - (Ind. P.L.I.)
: Signor Presidente, a nome del
Partito Liberale, che qui rappresento, aderisco a quello che è
stato detto; sono cose già dette e spiegate, per cui ritengo
inutile ripetermi.
PRESIDENTE
: La parola al Consigliere De Grandis. Ne ha
facoltà.
DE GRANDIS - (P.R.I.):
A nome dei repubblicani della
Valle d'Aosta intendo esprimere pubblicamente i sentimenti di stima
e di solidarietà al pretore Selis e, con lui, all'istituto della
Magistratura, questa istituzione che noi riteniamo fondamentale e
primaria a difesa della libertà e della democrazia nel Paese.
Il pretore Selis si è distinto per la sua attività di
magistrato, per lo impegno che ha profuso nel condurre le inchieste
ogni qualvolta ha ritenuto di ravvedere nei comportamenti di
persone o di gruppi di persone, comportamenti contrari a quella che
è la convivenza civile e il rispetto delle leggi che questa
repubblica si è data liberamente attraverso la Costituzione. Io
credo che in questa occasione ci si debba limitare nelle
considerazioni. Questo perché non conosciamo ancora le matrici
dell'attentato, ed è fondamentale, prima di assumere decisioni
specifiche, conoscere quali sono le origini, chi sono i mandanti, a
quali ambienti si debbano far risalire le responsabilità di un
attentato criminale e gravissimo, che certamente ha scosso
profondamente le coscienze di tutti i valdostani.
Ritengo tuttavia che, come cittadini in generale e come pubblici
amministratori in particolare, abbiamo il dovere in questa
occasione di rammentare a noi stessi la necessità che l'impegno
civile che ci deve animare debba trovare e dare spazio a un
comportamento quotidiano e serio nelle piccole cose come nelle
grandi. La migliore risposta che noi possiamo dare oggi, qualunque
sia la matrice di questo attentato, è proprio nel nostro
comportamento quotidiano. Solo quando attraverso gli organi che
sono incaricati di svolgere le indagini avremo coscienza e
conoscenza della provenienza di questo atto criminoso potremo
ipotizzare e potremo realizzare comportamenti di carattere
specifico per rispondere ad un attentato così vile, esecrando ed
esecrabile, come quello che è stato perpetrato nei confronti del
pretore Selis.
PRESIDENTE
: La parola al Consigliere Minuzzo. Ne ha
facoltà.
MINUZZO - (P.S.D.I.)
: Anch'io a nome del mio partito e
mio personale esprimo tutta la nostra solidarietà al pretore Selis.
Ci sembra doveroso aggiungere qualcosa di più. Infatti l'altro
giorno la Valle d'Aosta ha sfiorato un dramma e si è trovata
coinvolta in una vicenda che mai avremmo voluto e pensato
succedesse nella nostra Regione.
E' stato infatti perpetrato un vile attentato al pretore
Giovanni Selis.
Noi socialisti democratici siamo convinti, e lo diciamo molto
chiaramente, che - volendo dare soluzione di continuità alla vita
del pretore Selis - si è voluto da parte dei mandanti
dell'attentato dimostrare alla Magistratura e a qualcun altro
forse, che in Valle d'Aosta, qualora si andasse a toccare certi
interessi, non c'è esitazione a mettere in essere sistemi
caratteristici della mafia o dei piduisti. Certamente Giovanni
Selis, il pretore di Aosta, ha dato e dà fastidio a molti. Ha
assunto iniziative che noi non sempre abbiamo condiviso e che hanno
dimostrato che molto vi è da fare per un corretto rapporto fra
giustizia e paese reale, ma non pensavamo certamente che si potesse
anche in Valle d'Aosta giungere a tanto.
Il pretore Selis, a nostro avviso, ha sempre assunto iniziative
dettate da una sua ferma convinzione che così facendo contribuiva
alla crescita politico-morale della nostra Regione, perché spinto
da principi profondamente religiosi: è per questo che non sempre
abbiamo condiviso le sue indagini e le sue azioni giudiziarie.
In tutta questa vicenda, per noi socialisti democratici, vi sono
delle gravi responsabilità da parte anche delle forze politiche
che, ritengo, se mai si arrivasse ad individuarle, dobbiamo avere
il coraggio e sacrosanto dovere di segnare a dito. A nostro avviso
queste responsabilità sono da ricercarsi indietro nel tempo, negli
anni durante i quali si era instaurato in Valle d'Aosta un sistema
permissivista a scopi prettamente elettoralistici. Abbiamo visto,
per esempio, come si è concessa la residenza nella nostra Regione a
chi era immigrato e privo di occupazione, promettendogli un posto
di lavoro in cambio del voto certo. Questi immigrati sono andati a
gonfiare le liste dei disoccupati e, quindi, inevitabilmente una
parte di questi hanno diffuso la piaga della delinquenza comune,
della droga e dei sequestri nella nostra Regione.
Le responsabilità sono di quegli uomini politici che non hanno
esitato ad utilizzare i voti dei disadattati, degli emarginati e
dei reietti, non per dar loro una condizione sociale in linea con i
tempi, ma per acquisire posizioni di forza personale e politica che
li hanno poi portati al malgoverno per ingordigia ed egoismi. Noi
diciamo questo con estrema serenità d'animo, senza timori e senza
vantare primogenitura e lo diciamo con la convinzione dettata dal
deterioramento della società in cui viviamo. Non si può certo
accusarci di essere dei visionari, tutti lo vedono, e più ancora
tutti lo sentiamo sulla pelle che la società attuale è basata sul
clientelismo, sul compromesso, sugli intrallazzi e su strane
connivenze. Riteniamo che questo attentato debba essere di monito
per tutte quelle forze politiche che veramente credono nella
giustizia sociale come elemento necessario per il progresso dei
popoli.
Colleghi Consiglieri, qui non si scherza più, e noi socialisti
democratici diamo la nostra disponibilità alla azione delle forze
politiche più responsabile, volta a bloccare un fenomeno
probabilmente destinato a compromettere una serena e tranquilla
convivenza del popolo valdostano nella sua terra.
PRESIDENTE
: Prima di concludere ricordo che alle ore 12
viene sospesa la seduta per l'assemblea dei Consiglieri sui
problemi dell'applicazione della legge regionale per le modifiche
del Regolamento concernenti la cassa di previdenza.
Inoltre, do comunicazione, particolarmente per i Capigruppo
anche se gli altri Consiglieri sono invitati alla riunione, che è
stata variata la data dell'incontro con il Consiglio di Fabbrica
della COGNE che, su mandato del Consiglio regionale, doveva avere
luogo la prossima settimana: anziché per il 22, per impegni
sopravvenuti al Consiglio di Fabbrica, la riunione viene proposta
per le ore 10,30 di lunedì 20 dicembre. Dico che non ci sono altre
possibilità in quanto le giornate successive sono già impegnate e
poi ci sono le festività. Seguirà comunque comunicazione scritta.
Lunedì alle ore 10,30 avverrà, quindi, l'incontro con il Consiglio
di Fabbrica che non può essere presente, come era stato auspicato
dai Capigruppo, il 22 pomeriggio. Ricordo che i Capigruppo che
eventualmente fossero impossibilitati, possono farsi rappresentare
dai Vice-Capigruppo e, soprattutto, dai Consiglieri che volessero
essere presenti.
