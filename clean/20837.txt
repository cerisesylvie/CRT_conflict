Classificazione
CONSIGLIO REGIONALE
UNIONE EUROPEA E RAPPORTI INTERNAZIONALI



Oggetto del Consiglio n. 870 del 7 ottobre 2004 - Resoconto
OGGETTO N. 870/XII - Preoccupazione della comunità valdostana
per il caso della Signora Teresa Cordopatri dei Capece, nota per la
sua lotta al potere mafioso. (Approvazione di risoluzione)
Risoluzione
Il Consiglio regionale della Valle d'Aosta
Premesso che Teresa Cordopatri dei Capece, finalista nel 1998
del Premio Donna dell'Anno, organizzato dall'Ufficio di Presidenza
del Consiglio regionale, ha lottato per lunghi anni contro il
potere mafioso che, per potersi appropriare dei suoi terreni e
beni, non ha esitato dapprima a minacciare tutta la sua famiglia,
poi ad ucciderle il fratello, quindi a sottoporla ad undici
attentati per impedirle di testimoniare contro gli assassini di suo
fratello, e per questo è stata candidata al nostro prestigioso
premio;
Preso atto che oggi, a seguito di un suo esposto fatto allora
al Consiglio Superiore della Magistratura nel quale lamentò la
lentezza con la quale il Tribunale di Reggio Calabria procedeva
agli accertamenti in merito alla triste vicenda che aveva portato
all'uccisione del fratello, esposto che comportò da parte di alcuni
magistrati, che si sentirono calunniati e diffamati, un'azione
legale di querela con richiesta di risarcimento che ha visto
condannata in appello la signora Cordopatri al pagamento di 200.000
euro, ora rischia seriamente di perdere tutti i suoi terreni e
beni;
Sottolineato altresì che Teresa Cordopatri dei Capece dopo
aver resistito più di 30 anni contro l'ndrangheta, ora rischia di
perdere tutto, visto che per pagare i 200 mila euro di danni ai
magistrati che si offesero per le sue lamentele, non avendo a
disposizione le somme di denari richieste, dovrà mettere in vendita
i propri beni;
Rilevato quindi che mentre la ?ndrangheta non l'ha sconfitta,
ora dovrà privarsi degli oggetti personali più cari e presto dovrà
privarsi dei suoi beni rimanenti per sostenere "il costo della
giustizia";
Considerato che questa vicenda non è assolutamente
accettabile per uno Stato che si dica democratico ed invita i suoi
cittadini a resistere al potere mafioso, a rivolgersi con fiducia
alle istituzioni ed alla magistratura;
Visto che giustamente la vicenda ha già avuto l'attenzione di
grandi media internazionali che opportunamente ne hanno
stigmatizzato gli aspetti ed i contenuti gravemente
contraddittori;
Evidenziata la necessità di dare alla popolazione italiana ed
all'opinione pubblica internazionale, un segnale di coerenza
rispetto alla lotta contro la mafia;
Osservato che, comunque, oltre alla difesa di un principio
generico di giustizia, siano assolutamente da tutelare in nome
della giustizia, la dignità ed i diritti di coloro che sono vittime
della 'ndrangheta ed hanno avuto il coraggio di ribellarsi ad essa,
auspicando di trovare nello Stato un tutore ed un garante;
Impegna
Il Presidente della Regione a farsi interprete presso il
Presidente della Repubblica, nella sua qualifica anche di
Presidente del Consiglio Superiore della Magistratura, delle
preoccupazioni e del disagio che la comunità valdostana esprime di
fronte al caso di Teresa Cordopatri dei Capece, chiedendo che lo
Stato e la Magistratura trovino il modo per non rendersi
responsabili nei confronti della stessa di una giustizia ingiusta
che le sottragga ciò che neppure la mafia era riuscita a
sottrarle.
F.to: Lanièce - Viérin Adriana - Squarzino Secondina - Sandri
- Salzone - Lattanzi
Président - La parole au Conseiller Lanièce.
Lanièce (SA) - Prendo la parola, non per illustrare la
risoluzione che riguarda la vicenda della signora Teresa Cordopatri
dei Capece, perché il contenuto è più che esaustivo, quanto per far
presente che noi sottoscrittori, a nome di tutti i gruppi
consiliari, dopo aver presentato ieri la risoluzione, abbiamo
ritenuto opportuno apportare una lieve modifica alla parte
deliberativa, che risulta così emendata:
"Il Consiglio regionale della Valle d'Aosta...
Impegna
Il Presidente della Regione e del Consiglio a farsi
interpreti presso il Presidente della Repubblica, anche nel suo
ruolo di Presidente del Consiglio Superiore della Magistratura,
delle preoccupazioni e del disagio che la comunità valdostana
esprime di fronte al caso di Teresa Cordopatri dei Capece, vittima
di una situazione giudiziaria paradossale che rischia di privarla
di ciò che neppure la mafia era riuscita a sottrarle".
Invito il Consiglio a votarla.
Président - Je soumets au vote le nouveau texte de
résolution:
Conseillers présents et votants: 29
Pour: 29
Le Conseil approuve à l'unanimité.
Président - Nous terminons nos travaux.
La séance est levée.
---
La réunion se termine à 13 heures 25.
