Classificazione
AGRICOLTURA



Oggetto del Consiglio n. 1109 del 2 dicembre 2021 - Resoconto
OGGETTO N. 1109/XVI - Reiezione di risoluzione: "Impegno a
promuovere una strategia per fronteggiare la crisi nel settore
agricolo per l'aumento dei costi dell'energia".
Bertin (Presidente) -
Possiamo passare al punto n. 44.01.
Per l'illustrazione della risoluzione, ha chiesto la parola il
consigliere Planaz a cui passo la parola.
Planaz (LEGA VDA) -
Questa risoluzione nasce a fronte di
quell'interpellanza che ho presentato ieri, a fronte del rincaro
delle materie prime che devono sostenere tutte le aziende agricole
valdostane in questo momento, causato dall'instabilità dei mercati
che crea non poche problematiche al settore.
Chiedo scusa a tutti gli altri settori che forse non ricordo in
questo momento, però, come tutti sappiamo, ce ne sono come il
settore turistico e quant'altro, che all'inizio della pandemia ha
subito un forte disagio a causa delle chiusure, forse le aziende
agricole lì non hanno sentito l'impatto, anche perché i costi delle
materie prime, dei cereali e anche gasolio, gas, energia e
quant'altro sono diminuiti di molto ma ho voluto mettere a lei,
Assessore, in mano questo documento, è un'opportunità, per andare a
incidere urgentemente per far fronte a questa problematica. Io non
vorrei essere ripetitivo per quanto ho già detto ieri, però dovremo
tutti assieme fare un'attenta riflessione di cosa vogliamo e di
cosa vorremo dal territorio della nostra Regione, dai nostri
allevatori. Al di là del prodotto, sappiamo che dietro il prodotto
c'è tutto un lungo lavoro, partendo dal mantenimento di tutti i
terreni, ne va a scapito di tutta la comunità, a partire
sull'aspetto politico, perché se il reparto zootecnico funziona
bene e ha le possibilità di lavorare bene e non perché come
dimostra in questi anni le aziende sono sempre in calo... gli
animali produttivi momentaneamente hanno mantenuto... però cos'è
successo?
Presidente -
Consiglieri, vi invito a seguire i lavori
del Consiglio.
Planaz (LEGA VDA) -
Calano le aziende, di conseguenza
quelle rimanenti diventano più grandi, hanno più superficie da
coltivare e si ricade sul territorio perché, come tutti sappiamo,
al di là del fatto che ci sono sempre meno persone che si
affacciano su questo settore, abbiamo sempre meno persone che
lavorano e che conducono i terreni e aziende zootecniche, ci
troviamo subito... magari non proprio, ma in un futuro ad avere un
terreno sempre più trascurato, sempre più abbandonato perché,
quando le aziende diminuiscono e il lavoro aumenta, è normale che
qualcosa si trascuri.
Non bisogna dimenticare anche tutto il carico burocratico che
devono svolgere queste aziende perché se, da un lato, in questi
anni le aziende sono aumentate, forse ci siamo dimenticati anche
tutti di un carico burocratico che si sono assunte anche per la
certificazione di questi prodotti perché il mercato richiede sempre
maggior documentazione, perché dobbiamo dare al consumatore sempre
più informazioni per identificarci sul mercato, perché logicamente
se andiamo a immetterci in un mercato dove la concorrenza mette a
disposizione una grande varietà di prodotti e di entità diverse,
noi con le nostre piccole produzioni abbiamo la difficoltà di farci
conoscere, far capire le nostre difficoltà, garantiamo una qualità
superiore ma dietro a tutto questo ci deve essere proprio tutto un
percorso dall'inizio di tutto il lavoro di filiera fino a quando
portiamo questo prodotto al consumatore.
Detta così in poche parole, sembra una cosa molto semplice, però
c'è un procedimento molto lungo, poi ho visto che questo autunno ha
partecipato a molti concorsi e alle battaglie, vorrei anche
guardare quello che ci regalano le nostre aziende, sia dal punto di
vista folkloristico, le rassegne, quando presentano gli animali
preparati, dietro questa presentazione c'è tutto un lungo percorso
di lavoro, di preparazione continua, perché non è che prendi
l'animale quel giorno si porta alla manifestazione, poi si torna a
casa, non si guarda più e si mette sul soprammobile fino all'anno
dopo, c'è tutta una serie di mansioni che non vanno dimenticate.
Forse siamo sempre meno a conoscere questi mestieri, però, secondo
me, bisogna fare massima attenzione.
In questo documento non è che chiedo tantissimo, ieri lei forse
mi ha risposto in un modo che forse non era proprio diretto alla
domanda che le avevo fatto nell'interpellanza e le dico anche
perché: perché mi ha citato tutta una serie di misure che vengono
erogate quasi tutte a livello europeo e nazionale a tutte le
aziende d'Europa che vanno a dare degli incentivi a partire dal
mantenimento del territorio, il benessere animale, alla qualità del
prodotto e quant'altro, ma non sono incisive per una categoria al
di là di quella misura del latte che mi ha citato ieri sulla
produzione della filiera lattiero-casearia, sono le misure che
vengono date in base a un carico animale specifico e a una
conduzione aziendale equa ecosostenibile dal punto di vista
ecologico e questo le posso dire che, dal nostro punto di vista
come Regione, per quello che ne so io, anche sul benessere animale
potremmo anche quasi dirci che siamo i primi della classe perché il
benessere animale, i nostri pascoli estivi e tutta una serie di
conduzione di pratiche antichissime che vanno indietro nel tempo ci
danno anche la possibilità di ottenere forse qualcosina in più,
perché mi sembra che le ultime direttive dell'Unione europea sulle
politiche agricole vanno proprio a incentivare l'agricoltura come
la nostra e l'agricoltura di montagna.
C'è però un aspetto che ci manca: quello del prodotto, che noi,
quando andiamo a produrre, soprattutto con le regole che abbiamo
dettate sia dal territorio, ma anche dalle regole di caratteristica
produttiva... a un aumento eccessivo dei costi di produzione... Se
anche lei va a vedere articoli di anni precedenti, si parlava di
costi di produzione superiori ai ricavi, di 70-80 centesimi prezzo
litro/latte, oggi i prezzi sono ben più elevati, però, seppur
avendo un piccolo aumento tutti gli anni del latte e del formaggio
che si vende, non è ancora sufficiente per andare a coprire i costi
di produzione. È per questo che le chiedo con questa risoluzione di
impegnarsi ad attivare, e poi penso anche noi come Commissione di
andare a produrre un documento per riuscire a chiudere, ad
abbassare questo
gap
che c'è tra i costi di produzione e il
ricavo del latte.
Presidente -
Siamo in discussione generale. Ha chiesto la
parola l'assessore Sapinet, ne ha facoltà.
Sapinet (UV) -
Le premesse sono condivisibili, così come
sono condivisibili assolutamente le sue considerazioni, continuiamo
la discussione aperta ieri con assoluto piacere su un argomento
interessante e importante che affronto fin dai primi giorni e che
sicuramente rappresenta una sorta di sfida, forse una delle più
interessanti durante l'attività politica e amministrativa. Come
detto ieri, facendo riferimento al protocollo di intesa del
Ministro, ci eravamo mossi già in anticipo. Fin dall'inizio, dal
principio del 2021, avevamo istituito questo tavolo tecnico che
abbiamo poi ufficializzato ad aprile del 2021 con un'apposita
delibera di Giunta che non vuole essere il solito gruppo di lavoro,
perché a volte poi quando si dice: "faccio un gruppo di lavoro"
sembra che... un tavolo tecnico, un tavolo operativo, un tavolo che
si è trovato fin dall'inizio dell'anno regolarmente che si sta
trovando, la prossima riunione sarà martedì prossimo proprio su
questa tematica, quindi di fatto, pur condividendo quanto dice, è
un continuare su questa direzione, un tavolo tecnico che, tra
l'altro, in seguito ad apposita richiesta, posta nei confronti
della
Chambre Valdôtaine
, ha chiesto la composizione di una
Commissione apposita per l'analisi e la verifica dei prezzi del
settore zootecnico lattiero-caseario, una Commissione che si sta
proprio riunendo nel pomeriggio di oggi, quindi è un'attenzione che
non viene meno, anzi, ma che deve sicuramente aumentare e che oggi
è anche concentrata in parte sull'attività legata alla stesura del
PSR, ma un'attività che ci vede comunque fianco a fianco con le
Regioni dell'arco alpino. Sono contento che abbia citato il
discorso delle rassegne, dei concorsi, veniamo da una settimana
dove c'è stata una deliberazione importante: quella degli incentivi
ai concorsi, che non era scontata, un qualcosa su cui dobbiamo
assolutamente puntare e forse anche rilanciare.
Colgo anche l'occasione per ringraziare sicuramente tutte quelle
aziende che hanno portato, pur nell'incertezza, i capi a queste
manifestazioni dando veramente un grande segnale. Ecco che a questo
segnale la politica deve rispondere con un segnale altrettanto
forte e concreto. Nelle impegnative parliamo di questo protocollo
d'intesa, che è una suggestione assolutamente interessante ma che
necessita di approfondimenti, approfondimenti che sono in corso in
seguito alla bocciatura di provvedimenti analoghi portati avanti da
Regioni come Puglia, Sardegna e Lombardia. Proprio in questi giorni
ci si confrontava con la Regione Piemonte sulla bocciatura,
problemi relativi alla mancanza del parere dell'Autorità garante
della concorrenza del mercato, ecco che con la Regione Piemonte si
stava appunto affrontando questa questione, Regione con la quale la
collaborazione è continua, a testimonianza anche del supporto che
abbiamo avuto per la predisposizione dei premi per incentivi
concorso e poi su altri argomenti ancora.
Considerato che tale attività è già in corso, pur raccogliendo
gli stimoli che sono sicuramente qualcosa che ci dà un impegno
ancora maggiore, io chiederei il ritiro dell'iniziativa ma raccolgo
anche l'impegno ad aggiornare la Commissione competente
sull'attività che questo tavolo di lavoro sta portando avanti, un
aggiornamento nei primi sei mesi del 2022 appunto sull'attività, ma
un confronto con la Commissione competente che credo non sia mai
venuto meno in questo anno, è sempre stato un elemento di crescita
personale, ma credo anche per tutto il settore e sarà coinvolta,
come ho anticipato ieri, anche su tematiche di rilievo come quella
relativa alla modifica del disciplinare del prodotto ma non solo il
prodotto, come giustamente diceva lei, anche assolutamente su altre
tematiche, invito che ovviamente non sarà rivolto solo alla
Commissione ma chiaramente a tutti i Consiglieri interessati, in
caso di mancato ritiro, la maggioranza si asterrà.
Presidente -
Ha chiesto la parola il consigliere
Rollandin, ne ha facoltà.
Rollandin (PA) -
L'iniziativa che è all'ordine del giorno
credo sia particolarmente importante perché, di fatto, sottolinea
due aspetti sostanziali: uno quello che anche l'Assessore ha
ripetuto che di fatto le remunerazioni che sono collegate ai
prodotti tipici nostri sono indubbiamente troppo inferiori alla
lavorazione che deve essere fatta. Sul resto ci sono già stati
diversi scambi, quindi non sto a ripetere le cose che noi abbiamo
chiesto.
L'unica cosa per quanto riguarda la prima parte
dell'impegnativa: "promuovere la definizione di una strategia per
fronteggiare la crisi che sta attraversando il settore agricolo a
causa dell'aumento dei costi dell'energia e delle materie
prime...", al di là del prezzo alla vendita, cioè i 20 centesimi, i
10 centesimi, su questo tema si potrebbe fare fronte comune con
altre situazioni e cercare obiettivamente di ridurre i costi delle
materie prime e soprattutto dell'energia, perché anche la
produzione dei beni dell'agricoltura è costosa. Per questa prima
parte quindi almeno provare a vedere con la Commissione, con quello
che lei crede opportuno... però sarebbe molto importante, magari
farlo sperimentalmente almeno per un anno o due anni in modo da
poter vedere anche quali sono le conseguenze, per vedere se da
parte dell'agricoltura e degli agricoltori questo viene percepito
nel modo che giustamente il collega ha cercato di mettere in piedi,
che abbiamo già visto in altri settori, perché non è la prima volta
che parliamo di questo. Di solito parliamo del fatto che le
produzioni hanno una remunerazione inferiore a quella che dovrebbe
essere rispetto ad altri prodotti, però questa parte non credo che
creerebbe grossi problemi... il fatto di fare un tentativo insieme
con le varie forze politiche per riuscire a ottenere questi due
interventi, chiaramente sapendo che c'è una disponibilità da parte
di tutti. Io ritengo che sarebbe importante senza dare per
acquisito niente e tenendo conto che c'era uno sforzo che abbiamo
già visto sotto questi profili e sotto altri profili legati sempre
al settore, adesso qui è più specifico. Di questo chiederei di
tenerne conto perché non è che si voglia dire: "non si fa", si fa
assieme per cercare di ottenere quello che anche lei ha detto e che
si vuole portare nei termini in cui anche il proponente già da
diverso tempo sta cercando di riportare a una dimensione
corale.
Presidente -
Ha chiesto la parola il consigliere Planaz,
ne ha facoltà.
Planaz (LEGA VDA) -
Assessore, io le chiedo ancora una
volta di pensarci bene prima di ritirare un documento come quello
che abbiamo presentato o, su indicazione del collega Rollandin, di
modificare qualche punto. Come si dice, non c'è solo l'aspetto dei
ricavi, c'è tutta una serie di cose su cui in questo momento si
potrebbe intervenire.
Io penso che, come in tutte le situazioni, in questo periodo di
pandemia si è intervenuti su tutte le attività che avevano
problematiche circa il loro proseguimento, oggi ci troviamo con
questa iniziativa a presentare una problematica che, secondo me, ma
penso come a tanti altri, non deve essere messa in secondo piano
perché il tavolo tecnico che ha accennato lei c'era già ben molto
prima, quando io ero Presidente dell'associazione e lei era
Assessore e io non le accollo le cause di queste problematiche
adesso perché non è che questa problematica è nata oggi, oggi è
solo peggiorata a causa delle problematiche che sono accennate in
questa iniziativa.
Mi ha parlato di bella esperienza a fare l'Assessore
all'agricoltura, ma non so che esperienza, cosa risolve a fare
così? Vuole che le aziende chiudano? Quando parliamo di prodotto
nostro, preferisce che il turista viene qua e prende un prodotto
che non sappiamo da dove viene? È a questo che punta come
Assessorato dell'agricoltura? Io penso che sia proprio un punto
cardine partire con il sapere dove si vuole andare e dire: abbiamo
un territorio da mantenere, tramandato da generazione in
generazione. Abbiamo degli alpeggi che sono stati fatti, degli
investimenti per poter ritirare gli animali e con un benessere
animale altissimo, con dei locali per gli addetti che sono di una
comodità... e che mettono a proprio agio, nelle condizioni ideali
per fare un lavoro ideale. Lei ieri mi ha accennato tutta una serie
di aiuti che se noi non interveniamo con le nostre aziende,
favoriamo solo le aziende che arrivano da fuori Valle, attirate da
premi comunitari ma a loro del nostro territorio, delle nostre
tradizioni non gli interessa niente.
Io le dico che se lei oggi non accoglie parte di questa
iniziativa, è complice di questo sistema perché non si può far
finta di niente quando tutto un apparato produttivo come quello
zootecnico... ai tempi, quando io ero giovane, era il fiore
all'occhiello ma non dell'Italia, dell'Europa intera. Oggi siamo
arrivati a un livello tale che nessuno ha la forza di dire niente,
oggi le aziende si trovano ad affrontare delle spese che non
riusciranno a sostenere e noi facciamo finta di niente. Allora io
le chiedo ancora, al di là della sua dichiarazione, di pensarci
perché guardi che qua abbiamo messo primo semestre 2002, che è già
tardi perché oggi le aziende che devono produrre e devono
accaparrarsi i prodotti... e qualche prodotto devi anche
accaparrartelo prima delle feste natalizie perché poi non si
troverà neanche chi te lo consegna perché un po' a causa delle
feste natalizie e un po' per la carenza di prodotti si trovano
anche in difficoltà di avere il prodotto per produrre e su questo
noi facciamo finta di niente? Io non lo so. Mi dispiace per lei
anche perché guardi che... non lo so. Una volta l'Assessorato
dell'agricoltura era molto rappresentativo in Valle d'Aosta, oggi
mi sembra che non sia più così importante, comunque veda lei.
Presidente -
Ha chiesto la parola il consigliere
Chatrian, ne ha facoltà.
Chatrian (AV-VdA Unie) -
Ho ascoltato attentamente i
colleghi che hanno illustrato prima l'iniziativa e poi le repliche
e insieme all'Assessore competente e ai colleghi che fanno parte
della III Commissione e quelli che partecipano ai lavori della
Commissione, e sono numerosi, pensiamo indubbiamente che la
proposta che è stata fatta, che ha un obiettivo: immaginiamo quello
di tenere alta l'attenzione sulle criticità esistenti... e i
colleghi hanno esposto nel merito quali sono le criticità,
sicuramente l'aumento dei prezzi delle materie prime, la difficoltà
delle regole del gioco, la difficoltà di mantenere alta la
qualità.
Pensiamo che, come per gli altri settori, lo diceva bene il
collega Planaz... qualche mese fa abbiamo approvato una legge
importante che ha dato delle risposte a praticamente tutti i
settori e, per quanto riguarda questo settore, abbiamo provato a
scrivere proprio le regole del gioco direttamente con degli
articoli mirati. L'articolo che ha dato una risposta praticamente
molto diretta, l'articolo 11, oltretutto ha avuto un tiraggio
assolutamente importante e senza dimenticarsi, lo diceva prima
anche l'Assessore... e oltretutto su questo penso che il Governo
stia valutando e cercando comunque di reperire non tanto penso le
risorse ma il percorso sull'articolo 12 della legge n. 15, che è
quello... bene a tenere alta la qualità del prodotto, bene
eventualmente accompagnare quello che è... come calmierare i prezzi
delle materie prime ma altrettanto bene come poter commercializzare
bene il prodotto. Io penso che quella sia forse la sfida più
difficile e più delicata in questo momento perché è dove
probabilmente noi possiamo intervenire. Ho fatto questi esempi
perché penso che anche i colleghi che sono intervenuti prima
trovino copertura in queste misure che sono state messe oltretutto
in campo da tutto il Consiglio regionale, quindi non è una partita
di maggioranza o una partita di opposizione.
Per quanto ci concerne, noi mettiamo a disposizione la
possibilità penso nel mese di marzo, fine febbraio, di poter fare
un punto della situazione con l'Assessore, con i suoi funzionari, i
dirigenti e con i tavoli che in queste settimane e in questi mesi,
al di là di riunirsi, immaginiamo trovino delle possibilità per
poter, da una parte, calmierare i costi che voi dicevate poc'anzi
e, dall'altra parte, trovare probabilmente delle misure da mettere
in campo prima possibile.
Termino con il dire che noi, parlo come Presidente della III
Commissione, diamo la disponibilità assolutamente di poter non solo
incontrarci ma avere quelle informazioni e soprattutto quelle
elaborazioni che i gruppi metteranno in campo, questo per dire che
nessuno sottovaluta la tematica, nessuno sottovaluta l'attenzione
comunque che si dedica a questo settore e conosciamo perfettamente
le sue ricadute non solo socio-economiche ma della cura del nostro
territorio, che poi vuol dire filiera non solo commerciale ma
filiera turistica e non solo... quindi nel raccogliere i
soucis
dei colleghi che sono intervenuti e poi eventualmente
programmare degli interventi in Commissione.
Presidente -
Non vedo altre richieste di intervento... ha
chiesto la parola il consigliere Rollandin.
Rollandin (PA) -
Solo brevissimamente, mi sembra che
l'ultimo intervento relativo alle prospettive per l'agricoltura e i
derivati... siano stati già minimizzati... Chatrian, quello che si
propone non è di avere qualcosa fra sei mesi, è di avere adesso...
sulle proposte minimali che sono state presentate precedentemente
non si può aspettare ancora sotto questo profilo cinque mesi, sei
mesi. È adesso da fare questo passo, non è che si è detto: "si fa
tutto" perché ci sono già tutta una serie di iniziative, come ha
detto lei, Chatrian, però qui sono due punti che possono in qualche
modo alleggerire il discorso che oggettivamente oggi è visto come
anche lei conosce, però non è che si va a fare un discorso a 360
gradi. Credo che anche l'Assessore, fra l'altro, su questo tema
abbia già lavorato, si tratta solo di dare la possibilità di far
capire che, sotto questo profilo, c'è l'intenzione di intervenire
per gli agricoltori, non è altro, non è che si chiede tutto, si
chiedono due punti che sono obiettivamente importanti. Volevo
sottolineare solo questo. So che conosce l'ambiente, però questo è
molto, molto urgente, è questo il punto. Si tratta almeno di
prendere in esame questo aspetto e presentarlo in modo che poi si
segue l'andazzo che... questo tipo di intervento già dà un po' di
fiato anche per la categoria, altrimenti se diciamo: "vediamo poi a
marzo", poi a marzo "a maggio" siamo persi!
Presidente -
Ha chiesto la parola il consigliere Chatrian
per dichiarazione di voto.
Chatrian (AV-VdA Unie) -
Per dichiarazione di voto,
Presidente, le sollecitazioni del collega vanno nella direzione
dell'intervento che ha fatto poc'anzi l'Assessore, nel senso che
delle misure sono state messe in piedi negli ultimi mesi mirate,
dedicate al settore, da una parte e dall'altra, appena l'Assessore
con i suoi dirigenti avranno i primi risultati e le prime proposte,
ce le porteranno in Commissione. Come per dire, collega, che
aggiunge poco quell'atto che ci avete presentato, lo leggiamo solo
per essere chiari: "impegna l'assessore Sapinet a promuovere la
definizione di una strategia per fronteggiare la crisi". Ci ha
detto che da mesi e da settimane stanno elaborando questa proposta,
quindi nel momento in cui la stanno elaborando, nel momento in cui
sarà elaborata e praticamente confezionata, sarà presentata in
Commissione.
Secondo punto: "nel presentare nel corso del primo semestre 2022
le conclusioni dell'attività svolta nonché i contenuti del
definendo protocollo alla relativa Commissione competente in
materia", sono le stesse cose che abbiamo detto praticamente
insieme in questo momento, quindi è per quello che la proposta che
l'Assessore fa è quella dell'astensione da parte della maggioranza
se da parte del proponente Planaz non c'è la volontà di ritirare la
proposta della mozione.
Presidente -
Ha chiesto la parola il consigliere
Aggravi.
Aggravi (LEGA VDA) -
Ringrazio gli interventi dei
colleghi, ringrazio anche il soccorso del Presidente della
Commissione competente e sicuramente possiamo dirci soddisfatti
dell'impegnativa presa per quello che riguarda il secondo punto,
ovvero la possibilità di discutere, però volevo puntualizzare un
aspetto che credo importante e tornare anche su quello che ha detto
all'inizio il collega Planaz e poi riprendere anche quello che ha
detto l'Assessore.
Il primo punto è un po' più specifico della prima parte che è
stata citata, non si parla soltanto di promuovere la definizione di
una strategia per fronteggiare la crisi e lo speriamo anche che
l'Assessore stia lavorando in questi termini, ma si dà anche un
metodo, una misura, cioè "attraverso la definizione di un
protocollo d'intesa con gli attori di riferimento della filiera
zootecnica e commerciale valdostana". Non stiamo parlando soltanto
genericamente, non stiamo parlando delle misure messe in campo da
tutto il Consiglio e che giustamente sono state citate, si parla
anche di un qualcosa in più: si parla della definizione di un
protocollo di intesa che impegni tutti gli attori, cioè di dare
concretezza a quelle interlocuzioni, a quei lavori del tavolo o di
uno dei tanti tavoli che si stanno definendo, anche facendo leva
sui principi definiti da un decreto legislativo che riprende e si
occupa di pratiche sleali, di creare le condizioni corrette e
giuste all'interno di un mercato che, purtroppo, viene specificato
tra le premesse, ha minor marginalità ed è più soggetto, come dice
il collega Rollandin, a due elementi non di poco conto, cioè
l'aumento dei costi che riguardano l'energia e le materie
prime.
L'obiettivo e soprattutto la domanda che mi porrei è: ci sono le
condizioni e soprattutto la volontà politica di arrivare a definire
un protocollo di intesa con tutti gli attori e quindi dare
concretezza a questa strategia? Se sì, mi sembra strano che la
maggioranza non voglia votare questa risoluzione, perché altrimenti
io temo che la risposta sia implicita, ovvero si voglia avere
l'impegno e soprattutto la volontà di definire un protocollo che
potrebbe essere tranquillamente e correttamente la conseguenza dei
contenuti e i principi di una direttiva e comunque di una
regolamentazione che vedrà la sua declinazione nazionale a livello
locale. Questo mi spiace da un certo punto di vista, perché poteva
essere un elemento importante, una misura importante su cui poi
dopo la Commissione poteva sicuramente lavorare, ma era un impegno
concreto da parte del Governo di definire una misura che non fosse
spot
come quelle emergenziali, ma che potesse anche
costituire un momento importante di condivisione, di sintesi tra
tutti gli attori non soltanto della produzione, ma anche della
commercializzazione di una realtà importantissima della nostra
economia, perché altrimenti, vedete, viene anche un po' meno tutta
una serie di discorsi che facciamo, cioè parliamo di reti di
impresa, ha citato l'Assessore
La Chambre
. Va bene, c'è un
discorso sicuramente di controllo dei prezzi, ma c'è qualcosa di
più, di lavoro, di sinergia di tutti gli attori e di tutte le
professionalità che hanno un unico obiettivo: quello di favorire la
commercializzazione e soprattutto la qualità del prodotto della
nostra filiera zootecnica ma anche del commercio, perché
giustamente, non a caso, si è inserita anche la
commercializzazione, perché altrimenti tutti questi discorsi
perdono un po' di senso. La volontà principale era di dare
concretezza a questo aspetto.
Presidente -
Ha chiesto la parola l'assessore Sapinet, ne
ha facoltà.
Sapinet (UV) -
Ringrazio degli interventi, solo per
aggiungere alcune cose e chiarire alcuni aspetti. Come dicevo, sono
premesse e contenuti assolutamente condivisibili ma quello che ho
citato prima e ribadisco ora, guardo il collega Rollandin, è
un'attività che già stiamo portando avanti, un'attività che è
continua, un'attività che assolutamente - e qui era un po'
finalizzato anche alla richiesta di ritiro - avrà dei passaggi,
magari non solo finali in Commissione ma anche intermedi, così
com'è stato fatto su altri argomenti.
Per quanto riguarda il primo punto, come dicevo, è un'analisi in
corso in seguito appunto a criticità emerse su altre Regioni e
assolutamente credo di averne già dato dimostrazione su altri
argomenti i passaggi in Commissione, anche al fine di aggiornare
sullo stato dei lavori ma anche come punto finale non verranno
meno. Da qua appunto la richiesta di un ritiro ma semplicemente
perché quest'attività è assolutamente già in corso da mesi.
Presidente -
Ha chiesto la parola il consigliere Planaz
per dichiarazione di voto.
Planaz (LEGA VDA) -
Non ritiro assolutamente questa
iniziativa perché credo sia l'unica strada e non chiedo neanche che
questa strada... o che qualcuno qua che non riesce a portare a
termine qualcosa di concreto poi venga lapidato o condannato, era
per incominciare a fare qualcosa. Lei, Assessore, ha parlato di
tavolo tecnico che è aperto da tempo, un tavolo tecnico veggente
perché sapeva già degli aumenti dell'energia, delle materie prime
del mese di novembre-dicembre, tavolo tecnico di aprile, penso che
abbia le capacità di vedere un futuro molto proficuo perché come
facevamo al mese di aprile andare a pensare di trovarci in una
situazione di questo tipo?
Mi parla di altre Regioni, l'ho sottolineato ieri fosse un po'
più attento... le altre Regioni intanto hanno ottenuto un piccolo
aumento del latte che intanto va a incentivare i costi di
produzione che hanno le stalle in questo momento, ma le altre
Regioni, come ho detto ieri, hanno altri costi di produzione, le
altre Regioni oggi prendono 41 centesimi + IVA + premi, hanno altri
costi di produzione, non sono quelli della Regione Valle
d'Aosta.
Rispondo anche al collega Chatrian. Mi scusi ma non ho capito la
sua risposta, visto che vuole lavorare, vogliamo portarla
all'attenzione della Commissione e quant'altro, perché non
prendiamo atto di questo documento per portarlo con maggiore forza
davanti a tutti i protagonisti della filiera, perché se siamo soli,
se lo facciamo solo un gruppo, è normale che non c'è efficienza su
questo perché c'è una problematica che ci trasciniamo da anni, se
tutto il Consiglio è d'accordo sull'andare a capire che c'è una
problematica, forse siamo più incisivi fuori, se ci dividiamo su
una frase o due punti come c'è scritto qua adesso, fuori che figura
facciamo? È tutto il giorno che parliamo di tavoli aperti, di
tavoli sopraelevati e poi non concludiamo niente. Questo era un
documento per uscire a portare, aprire una discussione tra tutti
gli attori della filiera per riuscire a dare delle risposte. Se non
si vogliono fare con un documento e si vogliono fare a parole,
collega Chatrian, va bene, se per lei così è fare politica e
portare avanti delle azioni, io non la condivido. Per me questo
documento, come ho detto, si poteva modificare, lo abbiamo
sottoscritto noi del gruppo Lega assieme al gruppo dell'Autonomie e
al collega Baccega, se poi qualcuno ritiene che questo documento
non valga niente, lo spiegherà poi agli allevatori quando li
incontrerà per le strade o anche quando andrà ad attaccare le
campane e a premiarli, spiegherà loro che non c'è necessità di
premiare il loro lavoro ma servono solo per una parte folkloristica
della nostra Regione e non sono indispensabili per il mantenimento
del territorio e del prodotto... in più aggiungo la fontina, che è
il prodotto più quotato nell'ambito lattiero-caseario, ha anche
un'immagine di una delle nostre montagne più conosciute al mondo e
penso che dovremmo aver tutti il diritto di tenere alto questo
marchio.
Presidente -
Possiamo mettere in votazione la mozione...
ha chiesto la parola il consigliere Manfrin.
Manfrin (LEGA VDA) -
Solo per chiedere il voto segreto a
nome del nostro gruppo.
Presidente -
Votazione aperta. Voto segreto. La votazione
è chiusa.
Presenti: 35
Votanti: 20
Favorevoli: 16
Contrari: 4
Astenuti: 15
L'atto non è approvato.
Con questa votazione si concludono i lavori di oggi del
Consiglio regionale. Buona serata a tutti.
---
L'adunanza termina alle ore 17:11.
