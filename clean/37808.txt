Classificazione
AMMINISTRAZIONE REGIONALE
Amministrazione della giustizia
FINANZA REGIONALE E LOCALE



Oggetto del Consiglio n. 1475 del 7 ottobre 2015 - Resoconto
OGGETTO N. 1475/XIV - Interpellanze: "Interventi per
compensare minori trasferimenti finanziari statali a seguito della
sentenza della Corte costituzionale 31/2015" e "Azioni intraprese
con gli organi dello Stato per la definizione della partecipazione
al risanamento dei conti pubblici da parte della Regione".
Presidente
- La parola al collega Chatrian.
Chatrian (ALPE) -
Grazie Presidente.
Sembra che già questa mattina e anche questo pomeriggio tutte le
iniziative vertano praticamente sull'avere più informazioni
possibili, più elementi e più documentazione per poter affrontare
con oculatezza e serenità il futuro bilancio triennale 2016-2018.
Mi sembra che tutte le iniziative di ogni gruppo vertano comunque,
da una parte, a mettere in risalto se ci sono delle storture o
degli sprechi da azzerare, non evitare...e, dall'altra, creare
quelle condizioni in modo che la comunità valdostana sappia
perfettamente lo stato dell'arte e le vere non più potenziali, ma
disponibilità per il prossimo triennio, per il prossimo 2016.
Questa mattina quindi si è parlato di
welfare
, si è
parlato di anziani, si è parlato di piccole stazioni sciistiche, di
grandi comprensori - presenteremo una risoluzione su questo tema
più tardi -, abbiamo parlato di partecipate, abbiamo parlato di
bilancio consolidato, abbiamo parlato di rapporti con lo Stato.
Penso che nelle premesse, dato che parliamo di rapporti con lo
Stato e che parliamo di ordini di grandezza, si possa magari alzare
un pochettino quelle che sono le considerazioni nel momento in cui
uno affronta tale tematica. Al di là di questo, qual è l'obiettivo
di questa nostra iniziativa fatta insieme ai colleghi dell'UVP? Il
collega Gerandin successivamente presenterà la seconda iniziativa
su questo tema, che è di ordine generale, poi magari a qualcuno può
dare fastidio se si parla da un punto di vista generale...cercando
di raccordarci il più possibile e avere più informazioni possibili
per poter affrontare serenamente quello che è il domani.
A proposito di metodo di lavoro, è sempre importante anche non
solo la forma, non solo la sostanza, ma anche il metodo di lavoro,
dal nostro punto di vista, è importante. Ieri mattina abbiamo
apprezzato che il Presidente della Regione e l'Assessore Perron ci
abbiano in parte illustrato nelle macrolinee, nei macroindirizzi
quelle che sono le disponibilità, da una parte, e, dall'altra, le
principali scelte. Il Governo regionale, la maggioranza sta
cercando di costruire, di confezionare quello che è il documento
più importante e ovviamente c'è una parte amministrativa e,
dall'altra, ci sono le grandi o piccole scelte politiche. Ci spiace
che a domande non tanto puntuali, perché ieri noi abbiamo fatto
delle domande più generali, proprio perché non era neanche la
sede...a domande generali, non avendo avuto risposta e avendo
chiesto gentilmente di avere quelle informazioni nei giorni
successivi...cinque minuti dopo quelle informazioni sono state date
alla stampa. Ci dispiace, il metodo di lavoro per noi è importante,
tant'è vero che una dichiarazione di qualche minuto dopo..."
sì,
il primo anno dove c'è una contrazione dell'IRPEF, noi immaginiamo
comunque di una trentina di milioni di euro in meno
". Allora,
il metodo di lavoro per noi è importante, questa è una
dichiarazione fatta qualche minuto dopo la commissione. La domanda,
Presidente Rollandin, è un po' questa: a che gioco giocate, nel
senso che se parliamo di ordini di grandezza, è un conto, se poi ci
si siede attorno ad un tavolo - e mi sembra che i Commissari
soprattutto di opposizione fossero affamati, passatemi il termine,
di "elementi di informazione" per poter poi fare un sereno
dibattito di natura politica - e dopo tre minuti veniamo a scoprire
all'esterno che il delta non è eventualmente solo di quei 70-74
milioni già annunciati in quest'aula, ma c'è già un dato abbastanza
certo anche sull'IRPEF... L'Assessore Perron in un'intervista di
proprio qualche minuto successivo cita testualmente: "
ci saranno
una trentina di milioni in meno per quanto riguarda l'IRPEF
"...
A livello di metodo di lavoro, ci spiace questo...allora, vi
chiediamo a che gioco pensate di giocare, cioè noi ci mettiamo del
nostro, cerchiamo di raccogliere quelli che sono gli elementi, gli
strumenti per poter serenamente affrontare i diversi temi e poi
brutalmente...io dico brutalmente perché ci si prepara...nel
momento in cui ci si confronta... A proposito di metodi, comunque
se si possono evitare queste scivolate neanche troppo eleganti,
neanche troppo belle...
Seconda considerazione prima di entrare nel merito. Ci sembra
che la fame di informazioni...o quanto meno le tabelle corrette su
ogni singolo dossier siano ormai sempre più importanti su qualsiasi
tema, tant'è vero che abbiamo apprezzato che l'Amministrazione
regionale abbia inviato a quasi tutti i Comuni che hanno degli
asili nido sul proprio territorio per avere le ultime
info
,
le ultime informazioni sul costo del servizio, sullo stato
dell'arte. Ci fa piacere perché su un tema così delicato quindici
giorni fa abbiamo discusso non poco, no?, anche su una risoluzione,
dicendo però: "la base di partenza deve essere corretta il più
possibile, non c'entra nulla maggioranza o opposizione, questo è lo
stato dell'arte, questo è il nostro modello, lì dobbiamo rivederlo,
lì dobbiamo ridurre i costi e dobbiamo cercare di garantire dei
servizi dignitosi per la nostra collettività". Probabilmente quindi
aiutiamo e ci fa piacere che possiamo essere di aiuto sull'avere
quelli che sono...come posso dire? gli elementi minimi per poter
decidere e poter prendere delle scelte coraggiose, anche in ambiti
dove si va a toccare le famiglie, dove si va a toccare i servizi
essenziali e dove si va a toccare oltretutto in questo caso i
bambini.
Detto questo, oltretutto mi sembra che anche il Presidente
Jacquin in un'intervista questa mattina ci abbia segnalato sui
giornali che noi siamo - noi tutti, la politica - solo capaci a
parlare di tagli e non siamo capaci a parlare di altro, ma mi
spiace anche leggere queste considerazioni, perché magari dovrebbe
anche ascoltare gli atti che vengono proposti all'interno di questo
Consiglio, le proposte di legge, i disegni di legge, perché mi
sembra che anche in quel settore qualcosa sia stato presentato, io
parlo indubbiamente a nome del nostro gruppo. Non sempre quindi si
parla in quest'aula solo di tagli o, peggio ancora, leggendo sempre
oggi gli organi di stampa, di sciacallaggio: "
ho denunciato il
terrorismo mediatico da parte...
" su altri ambiti, sempre asili
nido o che cosa...non aiutano a...
(interruzione di un Consigliere, fuori microfono)
Chatrian (ALPE) -
...come?
(nuova interruzione di un Consigliere, fuori
microfono)
...assolutamente, non so se dà fastidio perché cerchiamo di fare
un ragionamento generale nel momento in cui...
Presidente
- Chatrian continui il suo intervento.
Chatrian (ALPE) -
...abbiamo presentato comunque
quest'iniziativa che va...è una iniziativa sicuramente e
volutamente generica, ma che va a chiedere al Presidente della
Regione o all'Assessore competente quali azioni, oltre all'accordo
siglato in data 21 luglio 2015 con lo Stato, si intende mettere in
campo visto e considerato...questo è il nostro punto di vista, ci
mancherebbe, ognuno ha la sua idea, le sue visioni, la sua
struttura all'interno del proprio gruppo...l'obiettivo di questa
nostra iniziativa è questo: rispetto alle altre Regioni a Statuto
speciale, rispetto anche a Regioni anche a Statuto ordinario, la
Valle d'Aosta in questo momento sta compartecipando al risanamento
dello Stato in maniera pesante e violenta. Per il 2015 236 sono i
milioni che la Regione ha messo, ha staccato un assegno, ha
compartecipato al risanamento dello Stato centrale e mi sembra - un
dato che ci è stato fornito ieri - per il 2016 la compartecipazione
ammonterà a 243 milioni di euro. È normale che, come gruppo di
opposizione, come gruppo di ALPE, siamo molto preoccupati perché ci
sembra che ci siano Regioni di serie A e di serie B nei confronti
dello Stato, nei rapporti con lo Stato, ci sembra che altre
Province in questo momento stiano compartecipando in maniera
inferiore rispetto a noi e faccio l'esempio della Provincia di
Bolzano, che per il 2015 ha compartecipato per 328 milioni di euro
avendo un'organizzazione completamente diversa, ma questo ci fa
dire che gradiremmo sapere, conoscere se ci sono azioni in atto per
fine 2015-inizio 2016, anche a seguito dell'accordo siglato il 21
luglio 2015, dove al punto 7 si definisce comunque probabilmente la
partita più delicata dei prossimi mesi o dei prossimi anni.
Mi scuso con i colleghi se probabilmente...ho cercato di fare
una premessa un po' più generale, perché il tema penso sia la
partita più delicata: quella dei rapporti fra Stato e Regione - e
concludo, Presidente Viérin -, perché il punto 7 è proprio dove si
dice: "
le parti convengono che la compensazione della perdita di
gettito subita dalla Regione Valle d'Aosta nella determinazione
dell'accisa sia regolata in via definitiva con un successivo e
separato accordo
"...come per dire: "viste le premesse, vista la
situazione, così è difficile comunque chiudere, raccordare quello
che è il modello Valle d'Aosta...", il 7 ci dà probabilmente una
via di fuga o una possibilità comunque di andare a rinegoziare
quelli che sono i rapporti tra Stato e Regione e la nostra
iniziativa va in quella direzione. Grazie.
Presidente -
Grazie collega Chatrian. La parola al
Consigliere Gerandin.
Gerandin (UVP) -
Merci Président.
Parto da dove ha ultimato il collega Chatrian, nel senso che
l'interpellanza che andrò a presentare nasce proprio da quella
necessità di avere tutti i tasselli, anche quelli mancanti per quel
che riguarda il quadro complessivo di quella che è la parte
riferita alle entrate, alle disponibilità finanziarie del nostro
bilancio. L'interpellanza parte da quel famoso comma 7, firmato
nell'accordo di luglio di quest'anno, nel quale vengono definite
quelle che sono le risorse disponibili. Viene chiuso il Patto di
stabilità per quello che riguarda il 2014, vengono fissate quelle
che sono le disponibilità per il 2015, ma dice tante altre cose
quest'accordo siglato a luglio di quest'anno.
Quando si parla di questo comma 7, io penso che i cittadini
valdostani abbiano il diritto di sapere che questo comma è
un'incognita pesantissima sul futuro della Valle d'Aosta. Dico
questo per una semplice ragione: questo comma 7 tratta una serie di
risorse legate a quello che è il discorso delle accise, risorse
contabilizzate all'interno del bilancio regionale già spese.
Allora, quando parliamo di bilancio di prospettiva come può essere
il bilancio 2016 - e già nel bilancio di prospettiva abbiamo una
serie di incognite legate alle disponibilità effettive finanziarie
per quello che riguarda il bilancio -, beh, il quadro è
assolutamente più preoccupante quando andiamo a trattare un
articolo che parla di ben quattro anni che vengono messi in
discussione di riscossione di tributi che già sono stati
contabilizzati e già spesi nel bilancio regionale. Dico questo
perché probabilmente vado un po' controcorrente con quello che
alcuni dei miei colleghi hanno espresso prima, ma io in tutta
sincerità le dico, Assessore, che avrei preferito una pietra
tombale e non vedere questo comma 7 dell'accordo riferito al
pregresso. Una pietra tombale perché, è vero, è stato detto, il mio
collega Nogara ha fatto una richiesta precisa, ci sono in ballo gli
arretrati per quello che riguarda il discorso delle accise legate a
CVA, e poi mi auguro come al solito di sbagliarmi in meglio...io
avrei preferito una pietra tombale anche sul pregresso CVA, ma non
avere un'incognita di quattro anni di accise che dovranno essere
chiuse con un accordo separato con il Governo. Presidente, può
darsi che abbiamo una visione diversa, io mi auguro di sbagliarmi,
per cui non...tranquillamente, se lei avrà ragione, porterà a casa
un accordo migliore, evviva, però a me pare talmente strano che
dopo una sentenza come quella della Corte costituzionale...se c'era
la volontà di chiudere e di riconoscere quelle che erano le accise
pregresse incassate dalla Regione, l'avreste messo e l'avreste
sottoscritto nell'accordo, non un passaggio come questo che è una
spada di Damocle, è un'incognita sul futuro della Valle d'Aosta,
perché, se per caso, vengono non riconosciute queste entrate che la
Regione ha già contabilizzato e già speso, bene, ha ragione il
collega Cognetta, la Valle d'Aosta è
in default
. Allora,
abbiamo una visione diversa, per la carità, è legittima, poi, come
abbiamo visto in passato, tante volte magari uno è convinto di fare
le cose per il meglio e poi magari si sbaglia...è successo. Io
immagino che, quando lei, Presidente, ha siglato l'accordo del 2010
era convinto di portare a casa il
non plus ultra
, abbiamo
visto adesso quelle che sono le conseguenze.
Detto questo, è necessario, a nostro avviso, avere un percorso
di chiarezza, di informare i cittadini, un percorso iniziato
nell'ultimo Consiglio, io non ho nessuna remora a dire che il
Presidente ha detto più nell'ultimo Consiglio, nell'ultimo
passaggio, nel suo ultimo intervento che in due anni di risposte a
quesiti precisi che gli avevamo fatto. Io ne do atto, perché,
quando ci sono delle risposte, è corretto ammettere che ci sono
risposte, per cui, Presidente, io lo dico pubblicamente che lei ha
detto molto di più nell'ultimo intervento che ha fatto nell'ultimo
Consiglio di sette minuti che l'informazione che ci ha dato in due
anni di amministrazione.
Detto questo, è chiaro che, quando uno vuole parlare di
condivisione, o comunque vuole parlare di un percorso sulla base di
oggettive difficoltà, che devo dire, Assessore, lei ha sempre
esternato in modo assolutamente corretto, legate a quelle che sono
le disponibilità finanziarie...e dopo quello che, a nostro avviso,
è stato un maldestro tentativo di far passare sotto traccia la
cancellazione di 87 milioni in sede di assestamento 2015 di
bilancio, dove se non c'era una precisa domanda, gli 87 milioni
venivano, diciamo, tolti da quella che era la parte riferita alle
entrate, così come fosse un percorso chissà di che tipo, così senza
nessun tipo di preavviso...
Sempre per un discorso di chiarezza, a me dispiace che si
continui a fare riferimento solo esclusivamente alla sentenza della
Corte costituzionale della Sardegna, glielo dico sinceramente,
perché? Perché la sentenza della Corte costituzionale della
Sardegna è stato l'ultimo atto di un percorso che era ben chiaro e
ben delineato, volete ammetterlo una volta tanto? Questo percorso
era ben chiaro, perché la sentenza della Corte Costituzionale, se
mi permettete, è stata discussa in udienza pubblica il 27 gennaio
del 2015, pubblicata sulla Gazzetta Ufficiale il 18 di marzo del
2015, bene, i 70 milioni a compensazione del taglio, per quello che
riguarda le accise, facevano parte della legge di bilancio 2015,
approvata il 23 dicembre 2014, per cui la sentenza era l'ultimo
atto di un percorso che per tutti voi, o almeno per chi amministra,
per chi è seduto ai banchi della Giunta doveva essere un percorso
chiaro, per cui che qualche Assessore si svegli e mi dica: "non
sapete qual è la situazione che ci siamo trovati di fronte al mese
di luglio" è una cosa inaccettabile, perché questa è la sintesi di
un percorso che era chiaro io penso almeno a livello di Giunta. Non
so se era chiaro a livello di tutto il Consiglio di maggioranza,
può darsi che qualche informazione magari filtri male, ma a livello
di Giunta noi non possiamo più accettare questi scaricabarili,
dicendo: "è il nostro destino, qualcuno ha deciso per noi", no,
qualcuno questo destino lo aveva ben presente, sapeva che questa
era la fine che avremmo fatto e la sentenza è l'ultimo atto
finale.
Allora, Assessore, o chi mi risponderà, vorremmo sapere di che
cifre parliamo, quali sono le cifre che sono in ballo per questi
quattro anni. Noi ci auguriamo veramente, prima che lei mi
risponda, di portare a casa l'intero gettito, non solo l'intero
gettito, magari anche gli arretrati di CVA, come qualcuno ha detto
che erano ancora in discussione, ma noi ce lo auguriamo veramente
e, se così sarà, vi diremo: "bravi", altrimenti...beh, un po' di
cenere in testa magari non farebbe male. Grazie.
Presidente -
Grazie. La parola all'Assessore Perron.
Perron (UV)
- Mi si chiede: "
qual è l'ammontare della
cifra, per il periodo 2011-2014, da regolare con lo Stato in via
definitiva con successivo e separato accordo
", l'ammontare
della compensazione della perdita di gettito subita dalla Regione
nella determinazione delle accise per effetto dell'interpretazione
recepita nella citata sentenza della Corte costituzionale n.
31/2015 - riferita al periodo 2011-2014 - è, per avere una cifra
precisa, in corso di determinazione da parte degli uffici della
Ragioneria generale dello Stato. La Regione ha accertato però nei
rispettivi conti consuntivi l'importo dei versamenti formalmente
comunicati dall'Agenzia delle entrate con relativi decreti mensili
per un importo di 570 milioni di euro complessivi per il
quadriennio in questione per quanto previsto dall'accordo. Di
questi, collega, una parte che non è ancora determinata verrà
riconosciuta alla Regione con le normali modalità di devoluzione
dei saldi delle imposte compartecipate per l'importo corrispondente
alle accise sull'immesso in consumo - spero di essere stato chiaro
perché è un po' tecnico... -, sulla base di cosa? Sulla base,
evidentemente, dei dati comunicati alla Ragioneria generale dello
Stato dall'Agenzia delle dogane di Roma. Devo ripetere? È chiaro
questo passaggio? L'importo non è ancora stato comunicato alla
Regione. La differenza di quanto accertato dalla Regione sulla base
dei versamenti e quanto verrà riconosciuto d'ufficio sulla base
dell'immesso in consumo, la differenza tra questo e quello
costituirà la cifra che sarà oggetto di accordo successivo,
recependo il punto 7 che citavate nell'accordo del luglio 2015. Non
si porrà quindi il problema di dover compensare - di questo noi
siamo certi - minori trasferimenti dello Stato medesimo, visto che,
a nostro modo di vedere, dovrà essere riconosciuta l'intera
differenza tra le accise versate e quelle dell'immesso in consumo.
L'accordo che viene citato ed è chiaro al punto 7 stabilirà le
modalità e i tempi di erogazione delle risorse. Quest'aspetto
quindi non avrà degli impatti da un punto di vista contabile,
mentre condizionerà - questo sì perché dipenderà da come verrà
attuato - l'ammontare delle erogazioni di cassa per i prossimi anni
che dovranno essere effettuate dallo Stato a favore della
Regione.
Per quanto riguarda l'altra interpellanza i colleghi si dicono
preoccupati che a fine settembre del corrente anno non ci sia
ancora un quadro certo delle risorse spendibili per il 2016,
probabilmente inferiori al miliardo. Su questo vorrei precisare,
perché a volte c'è un equivoco, che il lavoro di composizione del
nuovo bilancio è certamente concentrato nella ricerca di un
equilibrio tra quelle che sono le previsioni di entrate -
sottolineo "le previsioni di entrate" - e le autorizzazioni di
spesa, nel senso che la ricerca del pareggio di bilancio prevede
che le spese autorizzate nell'anno 2016, e ovviamente nel biennio
successivo quando parliamo di triennale, non eccedano la previsione
di entrata. Non è che non vogliamo dare dati, ho semplicemente
ribadito ciò che avevo risposto puntualmente ad un'interpellanza
del collega Cognetta la volta scorsa, e cioè che la previsione di
entrata è in corso di definizione. Abbiamo dato delle cifre che
riteniamo più o meno attendibili con la variabilità che abbiamo
comunicato ieri in commissione.
In questo contesto mi permetto di dire ai Consiglieri che il
processo di formazione è un processo assolutamente simile a quello
degli anni scorsi, quindi non è caratterizzato da condizioni di
maggiore o di minore incertezza, abbiamo anticipato i tempi
recependo delle sollecitazioni e questo tarderà un po' l'avere i
dati precisi.
Mi permetto di fare una precisazione su quello che sarà - ieri
l'ho già anticipato in commissione, ma voglio ribadirlo al
Consiglio perché questo, a mio modo di vedere, può aprire anche
delle riflessioni di tipo politico - il pesante contributo al
risanamento della finanza pubblica per l'anno 2016, che sarà
trattenuto dallo Stato nelle compartecipazioni regionali e verrà
quindi iscritto nella parte spesa, è quantificato in 243 milioni di
euro: 38 milioni di euro, tralascio i decimali, per il
"salva-Italia"; quasi 6 milioni di euro per il "salva-Italia" parte
dei Comuni; 144 milioni di euro per la
spending review
; 7
milioni di euro per la legge di stabilità 2014; 10 milioni di euro
per la legge di stabilità 2015; 37 milioni di extragettito IMU sui
Comuni.
L'accordo che viene citato riconosce i crediti regionali che
derivano dall'iscrizione delle accise per il periodo 2011-2014 e
semplicemente rimanda ad una fase successiva la definizione di
quelle che sono le modalità e i tempi di erogazione. Il Presidente
- poi preciserà, Presidente, se non sono sufficientemente esaustivo
-, oltre ai numerosi e ripetuti solleciti verbali, sollecitando e
impegnando anche i Parlamentari della Valle d'Aosta, recentemente
ha trasmesso ai vertici dello Stato copia di una deliberazione del
25 settembre, con la quale, dal nostro punto di vista, in
adempimento di quest'accordo, abbiamo deciso di rinunciare ai
contenziosi tuttora pendenti davanti alla Corte costituzionale per
quello che riguarda la materia delle relazioni finanziarie tra lo
Stato e la Regione, perché era uno dei punti salienti di impegno
con lo Stato. In quest'occasione è stato inoltre fortemente
richiesto al Ministero dell'economia e finanze di porre in essere
con urgenza - sottolineo "con urgenza" - ogni adempimento utile
alla Valle d'Aosta per definire i rapporti finanziari che sono
ancora pendenti per eseguire quanto previsto dall'articolo 7 di
quest'accordo, quindi sottolineo che la definizione dell'accordo
non avrà impatto sulla previsione del bilancio 2016.
Su questo accordo, opinione personale, ribadisco un giudizio
positivo perché senza di esso dal 2016, con l'entrata in vigore
delle regole per l'armonizzazione dei bilanci, sarebbe stato,
peraltro in un quadro di incertezza generale, assolutamente
necessario prevedere le modalità tecniche conseguenti
all'eliminazione dei residui attivi che sono ancora iscritti nei
rendiconti.
Presidente
- Grazie Assessore. La parola al collega
Gerandin.
Gerandin (UVP)
- Grazie Presidente.
La ringrazio Assessore. È stato molto chiaro in merito a quello
che è l'accertato e su quella che è la parte in discussione. Ora,
io mi rallegro della sua certezza che sicuramente deriverà dalle
rassicurazioni che ha avuto il Presidente prima di siglare
quest'accordo, questo patto. Io mi limito a leggere quello che c'è
scritto nel comma 7, le ultime parole: "
...dove saranno definite
le modalità e i tempi di erogazione delle risorse, a condizioni di
sostenibilità per i saldi di finanza pubblica
". Ora, tenuto
conto che già nel passato mi pare che lo Stato non sia stato uno di
quei grandi pagatori, nel senso che la Regione, da quel poco di cui
siamo a conoscenza, mi pare che vanti crediti cospicui con lo Stato
proprio per una serie di difficoltà legate principalmente a quella
che è la situazione finanziaria dello Stato, ora, le prospettive di
uno Stato che improvvisamente sia munifico, che trovi nelle pieghe
di bilancio qualche centinaia di milioni per riconoscere alla Valle
d'Aosta, diciamo, dei trasferimenti che, a seguito della sentenza
della Corte costituzionale della Sardegna, non erano comunque più o
non erano in diritto di essere contabilizzati...ma io mi auguro che
sia così, se sarà così, sarò il primo a compiacermi e dirvi che
avete fatto, almeno per il comma 7, un accordo valido.
Per il resto io immagino che questi ritardi non aiuteranno per
quello che riguarda il discorso della situazione di cassa, lei non
ne ha parlato, Assessore, ma noi sappiamo che sta precipitando la
cassa, la disponibilità di cassa sta precipitando, nel senso che
adesso chiederemo ai Comuni di pagare il famoso discorso del...per
quello che riguarda il discorso dell'IMU, proprio perché la Regione
ha necessità di fare cassa, magari manderemo in difficoltà i nostri
Comuni che non potranno più andare in anticipazione di cassa
perché, come ben sapete, a fine anno non si può andare in
anticipazione di cassa, ma è chiaro, basta spostare il problema.
Per il resto io volevo solo dire che abbiamo apprezzato almeno noi
quella che è stata la volontà di essere un po' più...al di là di
quest'incontro del tutto interlocutorio in II Commissione, quello
che si è voluto probabilmente ammettere, vale a dire quello che
adesso il Presidente...vale a dire la necessità di discutere i
termini di accordo con lo Stato firmato nel 2010 e a lei,
Assessore, diamo il benvenuto, seppur con due anni di ritardo, tra
di noi cittadini valdostani in quanto per la prima volta può dire
che gli appalti di lavoro e quelli che sono gli appalti...i lavori
devono rimanere in Valle in quanto bisogna far crescere quello che
è l'introito delle imposizioni locali. Sono due anni che lo
diciamo, come peraltro noi abbiamo votato...ci siamo astenuti nella
finanziaria dello scorso anno chiedendo 30 milioni all'anno per
fare una serie di appalti, piccoli appalti, quelli che lei ha
ribadito che sono necessari. Benvenuto tra di noi, Assessore, noi
siamo contenti.
Un'ultima cosa: a noi pare che manchi in questo dibattito un
terzo interlocutore, che sono i Parlamentari valdostani. Allora,
semplicemente noi vorremmo capire dov'erano quando nel 2013 i
Parlamentari di Trento e Bolzano piantavano le tende di fronte ai
Ministeri, portavano a casa la fiscalità degli Enti locali, io mi
ricordo che lo abbiamo denunciato in quest'aula e tra lo stupore
generale l'avete appreso da noi che Trento e Bolzano si erano
portati a casa questo. Dov'erano quando Trento e Bolzano hanno
cestinato l'accordo sul federalismo siglato a Milano nel 2009,
portando a casa nel 2013 un accordo totalmente nuovo? Dov'erano
quando nella legge 147 del 2013 il Friuli si è portato a
casa...leggo testuale: "
a decorrere dall'esercizio finanziario
2014 non rilevano al fine del Patto di stabilità interno della
Regione Friuli le spese relative alla realizzazione di interventi
in materia di ristrutturazione edilizia e ammodernamento
tecnologico
". Quanto avrebbero fatto comodo...dopo le
dichiarazioni non più tardi di ieri di 1.500 posti persi! Quanto
avrebbero fatto...dov'erano questi? Allora, noi semplicemente
diciamo che, quando mancano i numeri e le idee, a volte sarebbe
sufficiente magari sfruttare il lavoro e le idee di altri; certo
che anche per fare i "succhia ruote" ci va presenza, tempismo e
capisco che è difficile farlo quando si pedala costantemente in
retrovia e quando si fa i gregari, quelli che portano borraccia
alla maggioranza senza portare a casa nulla per la propria
Regione...e se noi siamo i sciacalli, ebbene lei, Assessore, anche
il Presidente in parte, ammettendo che è da rivedere l'accordo del
2010...lei ammettendo che bisogna fare questi tipi di
scelte...bene, siamo tutti un po' più sciacalli in quest'aula.
Grazie.
Presidente
- La parola al collega Chatrian.
Chatrian (ALPE)
- Sì, grazie Presidente.
Non ho una lunga esperienza in quest'aula, ma ero presente
quando in quest'aula si fece...un Governo regionale...un trionfo
sull'accordo fatto con il Governo Berlusconi nel 2010, il miglior
accordo che si poteva portare a casa. Mi sembra che la storia di
questi ultimi cinque anni dica proprio il contrario, tant'è vero
che i nostri cugini di Trento e Bolzano non solo hanno riscritto
due volte l'accordo, 2009 a Milano e 2013, ma si sono assunti in
questi anni altre competenze. Assessore Perron, lei sa che la
Provincia di Bolzano, quattro volte noi, la sua compartecipazione
allo Stato ammonta a non più di 328 milioni di euro annui.
Un'altra considerazione: Assessore, francamente, noi speriamo
che lei abbia ragione questa volta, lo speriamo veramente, ma per i
valdostani, che lei abbia ragione che l'accordo scritto nero su
bianco e firmato il 21 luglio 2015 dia corso e gambe a quello che
lei oggi ha detto in quest'aula.
Terzo. Mi è piaciuto un passaggio, peccato che non l'ha
sviluppato. Ci ha risposto in parte al quesito che noi abbiamo
posto semplicemente con quest'iniziativa. La compartecipazione
della Regione autonoma della Valle d'Aosta allo Stato ammonta a 238
per il 2015, 243 circa per il 2016. Lei ha detto: "sarebbe non male
aprire un dibattito di carattere politico". Non capiamo perché o
lei, o il Presidente...quanto meno oggi era anche l'occasione di
iniziare ad aprire un dibattito politico se altre Regioni a statuto
speciale compartecipano in maniera completamente diversa e noi
siamo il fanalino di coda, ma non lo dice Chatrian o il gruppo di
ALPE, dal punto di vista economico-finanziario, è la Regione a
statuto speciale che compartecipa in percentuale in maniera più
alta. Allora apriamo un dibattito di carattere
politico-istituzionale e sollecitate forse un po' di più i vostri
Parlamentari, che dovrebbero essere la cinghia di raccordo con
quest'aula e con la maggioranza del Governo regionale. Allora sì
che nelle prossime settimane, prima di affrontare il bilancio
triennale 2016-2018, i valdostani a questo punto, francamente,
potranno sapere perfettamente come sono stati gestiti questi
accordi: se sono degli accordi fatti bene, se sono degli accordi
che rispetto agli altri, probabilmente, hanno invece grandissime
criticità e grandi lacune, per non dire una riduzione totale...o
per non dire, da un punto di vista politico, probabilmente siete
stati molto scarsi.
Nessuno qua quindi adesso si prende dei meriti...mi sembra che
dell'accordo con il Governo Berlusconi del 2010 nessuno ne parla
più. Oggi lei invece ci ha assicurato francamente che l'accordo del
21 luglio 2015, quello di due mesi fa invece è un gran accordo, se
saranno rose, fioriranno, noi lo speriamo sinceramente soprattutto
per i valdostani. Le ultime volte che certi accordi sono stati
siglati sovente in quest'aula in questi ultimi anni le cose sono
andate nell'altra direzione, nell'inversione purtroppo negativa
della situazione. Grazie.
Presidente
- Punto 28 all'ordine del giorno.
