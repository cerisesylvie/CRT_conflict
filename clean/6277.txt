Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 740 del 19 settembre 1984 - Resoconto
OGGETTO N. 740/VIII - SOLUZIONE DEL PROBLEMA DEL COLLEGAMENTO
AOSTA-PILA NEL QUADRO DELLA VALORIZZAZIONE TURISTICA DELL'INTERO
COMPRENSORIO CIRCOSTANTE - (Ritiro di mozione).
PRESIDENTE :
: Do lettura del testo della mozione
presentata dai Consiglieri Torrione, Pascale e Breuvé:
MOZIONE
La crisi del turismo regionale
è
stata puntualmente
evidenziata nell'ambito del recente congresso svoltosi a
Saint-Vincent.
In tale sede l'Assessore Borbey ha assunto precisi impegni su
una molteplicità di problemi interessanti il settore turistico tra
cui quello del collegamento tra Aosta e Pila.
E' però assodato che la realizzazione di un impianto del genere
non può più essere vista in funzione esclusivamente delle due
citate località ma va piuttosto considerata in una dimensione ben
diversa e cioè nel quadro di un comprensorio territoriale che
comprenda Aosta ed i Comuni limitrofi, Pila e Cogne.
Il discorso inquadrato in questi termini assume pertanto una
rilevanza del tutto particolare sia per ciò che si riferisce al
dimensionamento degli interventi da realizzare sia per quanto
riguarda gli obiettivi turistici da conseguire.
E' chiaro ed evidente che una impostazione di questo tipo
presuppone un impegno finanziario di una certa consistenza ma che
può comunque essere compatibile con le attuali disponibilità
regionali, visto e considerato che l'avanzo di amministrazione
dell'esercizio finanziario 1983 ammonta ad oltre 150 miliardi di
lire.
Tutto ciò premesso, i sottoscritti Consiglieri regionali
Gianni Torrione, Liborio Pascale e Lilliana Breuvé propongono
che
Il Consiglio regionale
DELIBERI
di impegnare la Giunta a sottoporre al Consiglio regionale
entro e non oltre tre mesi una soluzione relativa al problema del
collegamento Aosta-Pila nel quadro di una valorizzazione turistica
del comprensorio comprendente le due citate località, Cogne ed
i
Co
muni della cintura del Capoluogo regionale, previa
consultazione delle Amministrazioni comunali interessate.
PRESIDENTE :
: Ha chiesto la parola il Consigliere
Torrione; ne ha facoltà.
TORRIONE (P.S.I.):
Questa nostra mozione, già più volte
rinviata a causa di altri argomenti che hanno tenuto impegnato il
Consiglio, si trova in testa all'ordine del giorno di questa
seduta. E' un problema ormai noto, che però si inserisce in un
contesto che noi riteniamo debba essere esaminato sotto un'ottica
del tutto particolare e trattato con una prospettiva
sostanzialmente diversa.
Si tratta di riattivare il collegamento tenendo conto che non si
debbono solo raccordare due località come Aosta e Pila, ma
piuttosto favorire lo sviluppo di un intero comprensorio che
riguarda la città di Aosta, i Comuni della cintura, Pila e Cogne.
Solo in questa dimensione, a nostro avviso, il collegamento assume
una diversa rilevanza perché altrimenti operiamo in un contesto
ridotto, con una dimensione che forse non giustificherebbe l'entità
della spesa. Questo argomento ci offre il destro per fare anche un
altro tipo di riflessione su alcune scelte che, negli anni '55 '6O,
sembravano di primaria importanza per lo sviluppo del turismo in
Valle d'Aosta ma che poi si sono dimostrate non così valide come si
ipotizzava allora.
La cosiddetta stazione di turismo di sci integrale, dove al
turista e allo sciatore venivano offerte tutte le opportunità, si è
rivelata, non solo per una esperienza italiana ma soprattutto
francese, un grosso fallimento. Dico questo per essere credibile,
perché noi all'epoca eravamo rimasti affascinati da questo tipo di
impostazione e avevamo caldeggiato, come d'altronde altre forze
politiche presenti in questo Consiglio, la costruzione della nuova
Pila: con un minimo di autocritica che credo ogni forza politica
debba fare, dobbiamo riconoscere che questa scelta, alla lunga, ha
dimostrato dei grossi limiti. Forse sarebbe stato meglio ribaltare
il problema e creare in Aosta e nei Comuni della cintura alcune
infrastrutture di tipo turistico che avrebbero incentivato la
vocazione di Aosta e dei Comuni della cintura e avrebbero lasciato
intatta la zona che il compianto Avv. Caveri definiva
"deliziosa".
Tra la bucolica Pila dell'Avv. Caveri e la realtà che vediamo
con in nostri occhi la differenza è sostanziale e dopo questi
grandi investimenti ci chiediamo anche se Pila possa avere uno
sviluppo e un avvenire. Abbiamo constatato che il turismo riesce ad
esprimere il meglio di se stesso là dove si colloca su di una
realtà umana già preesistente e attiva; dove l'elemento umano ha
una presenza imposta, come nella stazione di sci integrale di Pila,
il discorso diventa molto più difficile. Credo che si debba
riflettere su questi argomenti, soprattutto in un momento in cui il
turismo in Valle d'Aosta subisce un calo preoccupante. Pila è lì, a
testimonianza di alcune scelte che, ripeto, non sono state delle
più felici, e noi dobbiamo riattivarla, non considerando però Pila
realtà a se stante, con il collegamento effettuato esclusivamente
in sua funzione. Pila va collocata in un'ottica sostanzialmente
diversa: deve diventare un polo di riferimento per Aosta e per i
Comuni della cintura urbana. Deve diventare un punto di riferimento
anche rispetto a Cogne, con il collegamento attraverso il trenino,
la cui realizzazione speriamo riesca ad iniziare. Cerchiamo quindi
di individuare un comprensorio con una dimensione importante sul
piano dell'offerta turistica dando la possibilità ad Aosta ed ai
Comuni della cintura di recitare un ruolo che non sia più passivo
ma attivo, e cerchiamo di attivare il turismo di Pila, che
purtroppo ha una stagionalità sempre più ridotta, perché, al di là
di alcuni mesi invernali, non riesce ad esprimere nulla anche,
perché Pila d'estate offre lo spettacolo di una landa deserta,
priva di servizi; ed anche quando i servizi ci saranno questo
aspetto probabilmente non cambierà perché manca il preesistente
substrato umano.
Comunque, pur accettando Pila così com'è, dobbiamo, tutto
sommato, pensare a questo tipo di investimento non con una visione
campanilistica (per favorire Aosta, ma in un'ottica diversa. In
questo senso io credo che la funzione dell'Assessorato al Turismo
sia essenziale, proprio per evitare che questo futuro collegamento,
che io auspico, non si riduca a coinvolgere soltanto Aosta e Pila,
ma coinvolga anche tutto il comprensorio al quale facevo
riferimento. So che il problema è stato sollevato non solo da noi
ma anche da altre forze politiche e ricordo una interpellanza del
Consigliere Stévenin alla quale, l'Assessore Borbey aveva dato
alcune assicurazioni.
Noi crediamo che l'approvazione di questa mozione possa essere
la testimonianza di un intervento che si farà, anche perché non è
più rinviabile né dilazionabile, pena il fallimento
dell'impostazione turistica che riguarda Aosta e il comprensorio
che abbiamo cercato di delineare. Non abbiamo altro da dire: è un
problema che si dibatte ormai da anni e abbiamo visto che anche
facendo un discorso più riduttivo, limitato ad Aosta, Pila
rappresenta lo sbocco naturale per un certo tipo di turismo
invernale che è tipico della nostra città: anche sotto questo
aspetto io credo che possa essere dato l'avvio a questo intervento
che, ripeto, non può essere più rinviato.
PRESIDENTE :
: Ha chiesto la parola l'Assessore al
Turismo, Urbanistica e Beni Culturali Borbey; ne ha facoltà.
BORBEY (D.C.):
Il Consigliere Torrione ha giustamente
detto che il collegamento Aosta-Pila come il collegamento Prampraz
- Acque Fredde Cogne, è già stato deciso. Anche se questa mozione è
del 14 giugno 1984. negli atti del convegno che l'Assessorato al
Turismo ha promesso a Saint-Vincent il 5 e 6 giugno si parla già
dell'incarico di massima per la progettazione dell'impianto di
arroccamento Aosta-Pila e dell'ulteriore incarico di progettazione
del collegamento Prampraz-Cogne perché il precedente progetto, già
esecutivo, prevedeva soltanto il collegamento Acque Fredde Cogne.
Si è dovuto pertanto dare un ulteriore incarico per continuare la
linea ferroviaria da Acque Fredde fino a Prampraz, punto d'incontro
con la stazione intermedia di collegamento dell'ovovia Aosta
Pila.
Quindi il Consigliere Torrione mi scuserà se la maggioranza e la
Giunta regionale non approveranno questa mozione, astenendosi,
perché si ritiene che nessuno voglia avere diritti di primogenitura
su un discorso così importante, nemmeno il Consigliere Torrione e
il Gruppo consiliare del P.S.I.
Nella mozione si dice: "di impegnare la Giunta a sottoporre al
Consiglio regionale entro e non oltre tre mesi una soluzione
relativa al problema..": la soluzione c'è già con il progetto di
massima consegnato un mese fa dalla Società Agudio, che è già stato
consegnato al Comune di Gressan, ai Comuni interessati e alla
Società "Pila", affinché venga dato un parere tecnico. Sulla base
di questo progetto di massima la Giunta regionale è sul punto di
affidare l'incarico per il progetto esecutivo, per il quale non si
sa ancora se fa re un appalto concorso tra le ditte specializzate
che costruiscono le telecabine o se scindere la questione dando il
progetto esecutivo per la parte meccanica e elettrica dell'impianto
ad una società, affidando invece il progetto delle stazioni a
ingegneri professionisti che operano nel settore edile. Posso già
affermane che la maggioranza è indirizzata verso l'appalto
concorso, se sul mercato ci sono almeno due o tre ditte che fanno
questo tipo di lavori. In Italia infatti vi è solo una società che
costruisce ovovie e cabinovie ed è la Agudio, mentre altre società
costruiscono seggiovie e skilift.
Devo dire che questa maggioranza e questa Giunta, fin dalle
elezioni regionali del 1978, avevano espresso la volontà politica
di ripristinare il collegamento Aosta - Pila e Prampraz Cogne. Il
Consigliere Torrione ha oggi ripreso il discorso, che era già stato
toccato altre volte in Consiglio regionale, di fare un triangolo
Aosta-Pila-Cogne a livello turistico. Aosta da al turista posti
letto a prezzo inferiore di Cogne o di Pila, per ovvie ragioni di
costi minori; Aosta potrebbe essere utilizzata come punto di
partenza per le settimane bianche, proprio in quei mesi nei quali,
sino ad oggi
,
non ha avuto molta affluenza di turisti.
Essendo la volontà politica di fare questo impianto di arroccamento
con Pila, del costo di 12 miliardi, ormai acquisita il prevedibile
aumento di sciatori comporta, logicamente, la previsione di
raddoppiare il domaine skiable di Pila, dando così modo di andare
verso est e forse di utilizzare la parte alta del Comune di
Charvensod, dal Lago di Chamolé sino ai prati dell'alpeggio di
Chamolé, che si collega con la pista 4 che la Società Pila sta
ampliando. Il triangolo verrebbe completato da Cogne, che ha un
turismo estivo eccezionale grazie al Parco del Gran Paradiso ed ai
ghiacciai, il che permetterebbe di passare dallo sci alpino di Pila
allo sci nordico di Cogne, che è la sua caratteristica
invernale.
Questo è quanto la Giunta è intenzionata a realizzare e si sta
lavorando alacremente per poter iniziare i lavori (forse troppo
ottimisticamente) prima della prossima estate. Per questo io credo
che i proponenti la mozione debbano ritenersi soddisfatti in quanto
è volontà di tutto il Consiglio regionale dare una buona
impostazione alla esecuzione dell'opera.
Per i motivi sopra esposti invito il Gruppo consiliare del
P.S.I. a ritirare la mozione, essendo evidente la dichiarazione di
volontà della Giunta nei confronti del Consiglio: abbiamo già dato
l'incarico per la progettazione di un impianto di arroccamento di
ovovia a sei posti, con una velocità di 4 metri e mezzo al secondo
(imposta dalla legge) e con una capacità oraria di 1750 persone
all'ora; nel giro di quattro ore si possono portare da Aosta a Pila
circa 6000 persone. Mi sembra quindi superfluo approvare questa
mozione.
PRESIDENTE:
Ha chiesto la parola il Consigliere Tonino;
ne ha facoltà.
TONINO (P.C.I.):
Noi lasciamo al Gruppo Socialista
decidere se ritirare la mozione o no.
Voglio però fare una considerazione: noi siamo orientati a
votare la mozione, perché apprendiamo in questa occasione dalle
parole dell'Assessore al Turismo che esiste un progetto di massima,
già inviato ai Comuni interessati e alla Società Pila, di cui io,
che sono Consigliere regionale della Valle d'Aosta, sono
completamente all'oscuro. Una eventuale modifica a questa mozione è
quella di far diventare i tre mesi di tempo una settimana: la
Giunta ci presenti perlomeno, bontà sua, il progetto di massima già
realizzato, che dovrebbe anche avere implicazioni economiche degne
di considerazione. Il Consiglio regionale e la Commissione lo
esamineranno ed esprimeranno suggerimenti alla Giunta per
proseguire sulla strada intrapresa.
Mi sembra che il problema si ponga sostanzialmente in questi
termini, altrimenti ancora una volta ratificheremo una scelta di
questo tipo fatta tramite una delibera di Giunta.
PRESIDENTE:
Ha chiesto la parola il Consigliere Torrione;
ne ha facoltà.
TORRIONE (P.S.I.):
Credo che il collega Consigliere
Tonino abbia anticipato quasi tutto il mio intervento e le sue
osservazioni sono esatte. Peraltro l'Assessore Borbey ed io sovente
diciamo le stesse cose e ci troviamo a concordare. Io ritengo che
su questo argomento l'osservazione che ha fatto il Consigliere
Tonino sia sostanziale: non è simpatico sentirsi dire che il
progetto è stato inviato alle Amministrazioni interessate, visto
che si tratta di un problema per il quale la nostra mozione è ferma
qui da mesi e l'Assessore non aveva mai sentito nemmeno l'apposita
Commissione Consiliare! Io non metto in dubbio neanche una parola
di quello che ha detto l'Assessore Borbey, sono convinto che il
progetto sia in fase avanzata; ciò è lodevole e di questo ringrazio
l'Assessore che sull'argomento ha mantenuto gli impegni che aveva
assunto in sede di Convegno. Però devo esprimere le mie
perplessità, perché sappiano tutti che il progetto esiste e che le
Amministrazioni comunali addirittura sono già state informate; non
so se sia stata informata anche quella di Aosta. In ogni caso
l'Assessore ha detto una cosa rilevante: a progetto ultimato la
Giunta non sa ancora come procedere, se per appalto-concorso o per
semplice appalto o per incarico. Anche l'iter di questo progetto
può interessare il Consiglio. Se devo esprimere un parere
preferirei che la Giunta procedesse per appalto-concorso, visto che
le soluzioni possono anche, a detta dei tecnici, essere
diversificate.
Se la Giunta vuole modificare o emendare la mozione non
rivendico nessuna primogenitura, dico solo che l'atteggiamento di
un gruppo di minoranza può, per qualche verso ed in termini
estremamente corretti, aver sollecitato la maggioranza a procedere
in maniera più spedita. Questo rientra infatti nei nostri compiti e
credo rientri nei compiti della maggioranza essere sensibile alle
istanze delle forze di opposizione. Se si vuole modificare il testo
impegnando la Giunta a sottoporre alla competente Commissione i
progetti relativi, già acquisiti da parte della Giunta, noi siamo
d'accordo e credo che non si faccia che sancire il dato di fatto
incontestabile che la Giunta ha già avviato a soluzione il problema
e che nello stesso tempo, si dà al Consiglio l'opportunità di una
più completa informazione. Siamo quindi d'accordo a modificare il
testo deliberato della mozione.
PRESIDENTE :
: Ha chiesto la parola l'Assessore al
Turismo, Urbanistica e Beni Culturali Borbey; ne ha facoltà.
BORBEY (D.C.):
Io ho detto che "sembra" che si voglia
avere la primogenitura! Tuttavia, quando si presenta una mozione il
14 giugno, dopo aver sentito il responsabile di settore di un
esecutivo regionale dichiarare il 6 giugno, in un convegno pubblico
che la Giunta aveva già dato l'incarico della progettazione, mi si
permetta il sorgere del dubbio che qualcuno voglia farsi bello!
Questo esecutivo ha dichiarato la sua volontà di procedere al
più presto sulla questione Pila, perché un "domaine skiable" e una
località come Pila non possono essere dimenticati come lo sono
stati da 10 anni a questa parte.
La "Società Pila" è l'unica che, in questi ultimi dieci anni,
non ha costruito alcun nuovo impianto: in qualità di amministratori
regionali noi siamo preoccupati e vi posso dire che nel corso di un
sopralluogo fatto con altri colleghi a Pila e ad Acque Fredde,
prima di dare l'incarico suppletivo per il trenino, ci siamo
incontrati con i tecnici e i responsabili della Società Pila per
sollecitarli in questo senso. Abbiamo anche riunito tutti i
componenti del Consiglio di Amministrazione, toccando altre
questioni per le quali noi dell'esecutivo non vogliamo avere la
primogenitura; abbiamo ritenuto di suggerire alla "Società Pila" di
aumentare la sua operatività, perché a noi, in qualità di
esecutivo, non sta bene che operino in maniera perfetta a livello
contabile, ma in maniera troppo lenta a livello di
imprenditorialità.
Un progetto di massima di per un'opera del costo di 12 miliardi
non può non avere un iter di alcuni mesi: la Giunta si esprimerà su
questo progetto di massima e non avremo niente in contrario, appena
avremo l'impostazione per poter predisporre la fase esecutiva, a
chiedere al Presidente della Commissione competente di indire una
riunione specifica e in qualità di delegato di Giunta (se sarò io)
riferirò il punto di vista e l'impostazione dell'esecutivo. Non
ritengo che si debba dibattere questo problema, che è di carattere
tecnico, in Consiglio regionale, perché dal punto di vista politico
tutti concordiamo sul da farsi.
PRESIDENTE :
: Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Glissons pour l'instant sur le problème
formel, centré sur qui a inventé le problème ou qui en a donné les
solutions et comme l'Assesseur vient de dire, considérons que le
problème se posait déjà au début de l'année dernière.
On avait prévu de donner une certaine solution et l'Assesseur,
pendant ces mois, a travaillé pour la trouver. Je crois donc
qu'avec cette motion on voulait souligner encore une fois la
nécessité de réaliser l'embranchement Aoste-Pila. L'Assesseur vient
de présenter les solutions proposées. En attendant de se prononcer
sur ce projet, il a cru bien avoir aussi l'avis des Communes
intéressées. Donc c'est après cet avis que la Junte déclarera sa
position; après quoi le projet sera envoyé à l'attention des
Commissions compétentes du Conseil. Il ne s'agit pas de dire: "le
Conseil n'est pas renseigné sur ce que la Junte fait", au
contraire, la Junte avait déjà inclus dans son programme le travail
et, pendant ces mois, elle a réalisé le projet, enfin elle l'a
soumis à l'attention des Communes compétentes. Le problème donc est
inexistant.
Toutes les forces politiques sont d'accord pour le développement
de Pila. Ce serait absurde de voter cette motion, du moment que
l'Assesseur a déjà déclaré que l'Exécutif est en train de porter en
Commission le projet même.
PRESIDENTE :
: Ha chiesto la parola il Consigliere
Torrione; ne ha facoltà.
TORRIONE (P.S.I.):
Per dare la chiara dimostrazione che
non siamo qui per rivendicare primogeniture noi ritiriamo la
mozione. Vogliamo però, con altrettanta correttezza, sollecitare la
Giunta ad assumere degli atteggiamenti conseguenti. L'anno scorso
noi abbiamo ritirato due mozioni sul turismo, perché la Giunta si
era impegnata a risolvere il problema: siamo ancora qui ad
aspettare la soluzione!
Non vogliamo dire che siamo noi a costruire l'Aosta-Pila; lo fa
la Giunta e lo sbandiererà al momento opportuno. Se questo può
dimostrare che noi non avevamo usato strumentalmente la mozione per
farci promotori di iniziative che dessero lustro al Gruppo del
P.S.I., noi non abbiamo nessuna difficoltà a ritirarla. Visto che
le cose stanno in termini piuttosto avanzati per quanto riguarda la
progettazione, riteniamo che l'impegno dell'Assessore debba essere
assolto correttamente nei confronti del Consiglio. Questo è un atto
di buona volontà ed è una ulteriore prova che non siamo qui per
strumentalizzare l'opposizione ma per cercare di far risolvere da
questa Giunta i problemi che riguardano la Valle d'Aosta.
PRESIDENTE:
La mozione presentata dal Gruppo Socialista è
stata ritirata.
