Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3661 del 7 aprile 1988 - Resoconto
OGGETTO N. 3661/VIII - SOSPENSIONE DEI LAVORI DI COSTRUZIONE
DELLA CAVA IN LOCALITÀ FLEURAN IN COMUNE DI ISSOGNE. (SVOLGIMENTO
DI INTERPELLANZA E REIEZIONE DI MOZIONE).
PRESIDENTE
: Si passa, ora, alla trattazione congiunta
degli oggetti n. 17 e n. 43.
Do lettura dell'interpellanza in oggetto, presentata dal
Consigliere Sandri ed iscritta al punto n. 17 dell'ordine del
giorno.
INTERPELLANZA
Ho appreso da organi di stampa che nel Comune di Issogne in
località Fleuran a causa di un impianto di frantumazione ghiaia e
di produzione di asfalto si è verificato un grave grado di
inquinamento ambientale con fango e polvere da tutte le parti,
nonché gravi danni alla viabilità comunale con strade eternamente
dissestate.
La denuncia prosegue poi con la descrizione dei danni da fumi di
asfalto, con la documentazione dello sconvolgimento di un
ecosistema che serviva ad arginare le frane, ecc. ecc.
Preoccupato per le notizie citate e per l'assenza di qualsiasi
riferimento ad interventi delle Autorità regionali e dell'Unità
Sanitaria Locale;
ricordato che anche il codice penale prevede specificatamente il
reato di danno ambientale;
il sottoscritto Consigliere regionale
INTERPELLA
l'Esecutivo regionale per conoscere:
- i motivi del manato intervento regionale e dell'U.S.L. a
tutela delle popolazioni di Issogne;
- che cosa intende fare per verificare l'entità del danno
ambientale in località Fleuran;
- che cosa intende fare per modificare radicalmente la
situazione.
PRESIDENTE
: Do lettura della mozione in oggetto,
presentata dai Consiglieri Tonino e Cout ed iscritta al punto n. 43
dell'ordine del giorno.
MOZIONE
Nel mese di febbraio ad una interpellanza del Gruppo
comunista, concernente l'attività di cava che l'impresa Freydoz ha
iniziato a monte della frazione di Fleuran in Comune di Issogne,
l'Assessore Perrin aveva risposto che il nulla-osta
dell'Assessorato relativo al vincolo idrogeologico era stato
concesso limitatamente alla costruzione della strada di accesso a
dei piazzali di lavoro, senza entrare nel merito dell'attività
estrattiva che interesserà la vasta pietraia.
L'Assessore ha inoltre affermato che la Regione non è entrata
nel merito sulla pericolosità dell'attività estrattiva per le
abitazioni sottostanti, prendendo per buona la perizia geologica
presentata dall'impresa.
A nostro avviso, non sono affatto fugati i dubbi sullo stato di
pericolo per la frazione di Fleuran né si è voluto tener conto del
disagio crescente che la popolazione del luogo deve sopportare, dal
momento che si trova di fatto accerchiata da un gigantesco e
polveroso cantiere.
A questo proposito non può essere tollerata ulteriormente la
sistematica violazione da parte dell'impresa Freydoz delle più
elementari regole di sicurezza, di igiene, delle norme
antinquinamento, dei limiti della circolazione dei mezzi pesanti,
della pulizia delle strade comunali, ecc...
In merito a questi abusi da tempo si leva la giusta protesta
della gente del posto, sfociata nell'ultima petizione sottoscritta
da quasi tutta la popolazione di Fleuran, Clapeyas e Favà.
Ciò premesso, il Consiglio regionale della Valle
d'Aosta
DELIBERA
di impegnare la Giunta a predisporre i provvedimenti
necessari a far sì che i lavori di scavo che interessano la nuova
cava a
monte della frazione di Fleuran in Comune di Issogne
vengano sospesi, fintanto che non siano definite le misure per
superare i disagi che oggi pesano sugli abitanti del luogo ed
acquisire gli elementi per garantire la loro sicurezza.
PRESIDENTE
: Ha chiesto la parola il Consigliere Cout; ne
ha facoltà.
COUT (P.C.I.):
Su questo argomento, noi, come Gruppo
comunista, avevamo già presentato un'interpellanza nel corso di un
precedente Consiglio, ma l'Assessore ci aveva risposto in un modo
che ci aveva poco convinti. Dopo, la popolazione delle tre frazioni
di Issogne interessate presentò addirittura una petizione che, ai
problemi sollevati dalla nostra interpellanza, aggiunse gli
ulteriori disagi derivanti da una attività lavorativa che si svolge
in loco.
Non eravamo convinti del parere favorevole che era stato
espresso dall'Assessorato all'Agricoltura, Foreste ed Ambiente
Naturale, per la parte che gli concerneva, dall'Assessorato al
Turismo, Urbanistica e Beni Culturali e dalla sezione di Torino del
Corpo delle Miniere, per consentire l'inizio dell'attività di una
cava che presenta tutta una serie di pericoli.
Senza risalire troppo indietro nel tempo, si può dire che tutti
gli anni, a causa del gelo o delle piogge, lungo quella frana si
verificano delle cadute di massi, una delle quali, tra le più
significative, si è verificata il 22 febbraio 1987. La stessa
impresa, infatti, aveva segnalato in una lettera che alcune
centinaia di metri cubici di massi erano rotolate a valle,
provocando dei danni ad una abitazione civile. In quella occasione
fu avanzata la richiesta di un sopralluogo da parte della
Protezione Civile, del quale però non si conoscono ancora gli
esiti, così come non si sa nulla delle eventuali iniziative che
sono state assunte per evitare che si possano verificare ulteriori
danni.
Non siamo rimasti convinti, però, anche da altre questioni. La
stessa relazione, che tra l'altro è stata commissionata ad un
tecnico da parte dell'impresa interessata allo sfruttamento della
cava ed alla quale ha fatto cenno l'Assessore Perrin nel corso
della sua risposta, dice che a monte della cava esistono delle
pareti così fessurate da costituire un effettivo pericolo per
ulteriori e future cadute di massi.
La relazione accenna ai crolli che avvengono quasi tutti gli
anni e indica anche altri pericoli. Ad una certa altezza, ad
esempio, scorre un canale dell'ENEL che, passando in galleria,
porta le acque ad una centrale. In riferimento a questa galleria
sotterranea, sembra che una precisa disposizione di legge sulla
sicurezza nelle cave stabilisca una distanza minima di 50 metri.
Per ovviare a questa disposizione, tuttavia, è stata fatta domanda
di deroga al Prefetto, e quindi al Presidente della Giunta, per
poter lavorare ad una distanza di addirittura 10 metri. È questa
un'altra questione che non ci convince.
C'è poi una circostanza non secondaria, che ha visto l'impresa
iniziare a lavorare anche oltre le autorizzazioni concesse
dall'Assessorato all'Agricoltura, Foreste ed Ambiente Naturale e
limitate alla costruzione di un piazzale alla base del conoide,
perché l'impresa, infatti, sta già lavorando sotto quelle pareti,
che sono segnalate come pericolose per il rischio di eventuali
future cadute di massi. Ma ciò non basta, perché, a quanto ci
risulta, l'impresa sta lavorando pur non disponendo del titolo di
proprietà su tutto il conoide interessato. Operando solo su una
parte del conoide, senza intervenire sull'intero cono di deiezione,
c'è quindi il pericolo che la dichiarata attenzione dell'impresa
nei confronti dei pericoli che incombono sulle case sottostanti e
la dichiarata attenzione per l'ambiente nascondano in realtà il
rischio di creare ulteriori scompensi. L'intervento dell'impresa,
infatti, non è dichiarato come sfruttamento della frana e
asportazione di massi da utilizzare altrove, ma viene presentato
come un piacere o favore reso alla Valle d'Aosta, perché, stando
almeno a quanto detto nella relazione, i massi asportati vengono
sostituiti da altrettante piante.
La relazione cita anche tutta una serie di precauzioni che
dovrebbero essere assunte nel corso dei lavori su questa frana, ma
vorremmo sapere come saranno fatte rispettare. Non ci risulta
infatti che, almeno fino a questo momento, siano state impartite
precise disposizioni scritte alle quali l'impresa dovrebbe
attenersi per evitare che in quella zona si verifichi un vero e
proprio disastro.
L'Assessore ha effettuato un sopralluogo, ma ci dispiace che si
sia presentato dopo alcuni giorni di intenso lavoro, da parte
dell'impresa, per attenuare gli evidenti danni che la sua attività
provoca di solito nella zona. Assessore, posso dire che nel giorno
del suo sopralluogo tutto poteva sembrare a posto, ma se Lei vi si
fosse recato qualche giorno prima, come quando ci sono andato io,
probabilmente si sarebbe ritrovato con il vestito infangato dal
passaggio dei camion. Lei invece, come già le dicevo, vi è capitato
dopo sei giorni d'intensa attività da parte dell'impresa che, con
dei camion-cisterna, ha provveduto a pulire le strade che sarebbero
state oggetto del suo sopralluogo e, quindi, ne avrà tratto
un'impressione diversa; ma le posso assicurare che la petizione
sottoscritta dalla popolazione mette in evidenza un disagio reale,
che esiste e che si trascina da anni.
L'impresa dice: "Non è colpa mia, se non so dove scaricare i
fanghi!". Una soluzione a questo problema può essere trovata
dall'Amministrazione regionale. Rimane però il fatto che, in
seguito al trasporto di questi fanghi, le strade risultano piene di
polvere nei giorni asciutti e piene di fango nei giorni di pioggia.
Tutti coloro che hanno dei prati, dei frutteti o dei vigneti nelle
vicinanze sanno benissimo che cosa vuol dire raccogliere la frutta
o falciare il fieno con tanta polvere sopra. Il problema, quindi, è
reale e, come dicevo, mi dispiace che l'Assessore sia capitato
nella frazione di Fleuran in Comune di Issogne, probabilmente su
invito dell'impresa, quando tutte le cose erano abbastanza a posto,
in modo fin troppo evidente.
A sentire la popolazione, ci dispiace anche che l'Assessore, nel
corso del sopralluogo, abbia prestato attenzione soprattutto
all'impresa e al Sindaco, che rappresentava l'Amministrazione
comunale e che era stato avvertito solo la sera prima, ma non si
sia premurato di sentire alcuno dei firmatari della petizione,
nessuno dei quali infatti è stato invitato a partecipare al
sopralluogo e ad illustrare le proteste e le esigenze della
popolazione.
La nostra mozione, quindi, è molto semplice: chiede di
sospendere l'attività della cava in attesa che tutti questi aspetti
siano definiti. Nel contempo, noi auspichiamo che al più presto si
possa svolgere un incontro tra l'impresa, l'Amministrazione
comunale, l'Amministrazione regionale e la popolazione interessata,
per definire le varie questioni.
PRESIDENTE
: Ha chiesto la parola il Consigliere Sandri;
ne ha facoltà.
SANDRI (N.S.):
L'esauriente testimonianza del Consigliere
Cout, che credo abbia anche dei motivi di interesse estremamente
concreti, visto che la sua casa non è molto distante...
COUT (fuori microfono):
Non è in pericolo!
SANDRI (N.S.):
Per fortuna, non è in pericolo!
Dicevo, comunque, che l'esauriente testimonianza del Consigliere
Cout mi suggerisce di limitare il mio intervento a due problemi
specifici, legati, a mio parere, all'omissione di alcuni atti da
parte delle autorità preposte alla tutela dell'ambiente.
In presenza di segnalazioni di danni ambientali, si dovrebbe
tener conto delle prescrizioni in materia fissate dalle normative e
dai regolamenti sanitari. Sarebbe interessante conoscere, almeno
per quanto ci riguarda, le ragioni per le quali il Servizio n. 1
dell'U.S.L. non è intervenuto per verificare l'inquinamento
dell'aria e dell'ambiente con gli idrocarburi e con gli altri
materiali provenienti dall'impianto di bitumazione e, in secondo
luogo, perché non c'è stato un intervento dell'Amministrazione
regionale, per quanto è di sua competenza, a tutela della
popolazione della frazione di Fleuran, anche con un'azione di
repressione degli abusi commessi.
Ricordiamoci sempre, infatti, che l'ultimo articolo - ma non per
questo deve essere dimenticato - del codice penale si occupa
esplicitamente dei danni ambientali. Io vorrei sapere come mai
l'Amministrazione regionale non ha segnalato questo danno
ambientale alla Magistratura.
Oltre ad essere d'accordo sulla mozione, ricordo che la mia
interpellanza chiede le ragioni dell'omissione di cui sopra e,
pertanto, desidero conoscere gli intendimenti della Giunta in
proposito, ma sono interessato anche alla qualità delle sue
risposte alle mie precise domande.
PRESIDENTE
: Ha chiesto la parola l'Assessore
all'Agricoltura, Foreste ed Ambiente Naturale, Perrin; ne ha
facoltà.
PERRIN (U.V.):
Justement suite à la pétition qui a été
présentée par un groupe de personnes de Fleuran, des villages
environnants et de Verrès, puisque parmi les signataires il y a
aussi des habitants de Verrès, je me suis rendu sur les lieux pour
vérifier si les dommages dont on faisait mention dans la pétition
étaient réels ou imaginaires.
Nous avions prévenu le responsable de l'Administration communale
d'Issogne, en la personne du Syndic évidemment, et nous l'avions
prié de prévenir les parties pétitionnaires qui auraient dû ou
voulu se rendre sur les lieux. Monsieur le Syndic n'a pas été
prévenu par nous le soir, mais quatre ou cinq jours avant comme
tout le monde. Si, à l'intérieur de la Commune, les choses ne
marchent pas, ce n'est pas de notre faute...
(...INTERRUPTION par monsieur COUT...)
PERRIN (U.V.):
Le maréchal de la maison forestière a
retéléphoné à M. le Syndic pour être sûr de sa présence, uniquement
pour cela: ce n'est pas lui qui était chargé d'avertir, c'est la
Commune qui était intéressée.
En tout cas, au-delà de cette petite diatribe, je crois que j'ai
pu constater "de visu" ce qu'est la réalité. Or, sur ce projet
d'extraction de matériaux, l'entreprise a présenté au Corps des
minières, district minéraire de Turin, un projet qui a été loué par
ce Corps des minières même, puisqu'il y a là de très bonnes
indications sur la méthode d'extraction et sur la remise en état
des lieux.
Deux problèmes concernent la pétition: d'un côté la sûreté des
maisons qui se trouvent au-dessous de ce cône de déjection;
deuxièmement les nuisances que le travail d'extraction pose et
surtout le travail que l'activité qui est au pied de ce cône de
déjection, activité qui d'ailleurs dure depuis quarante ans, aussi
cause.
Pour ce qui est de la deuxième partie (frantoio) déjà
l'entreprise, au cours des années dernières, a mis en oeuvre toute
une série de mesurés pour éliminer les nuisances, des filtres
spéciaux (il y a un filtre qui a coûté 150 millions) qui justement
éliminent une grosse partie de la nuisance.
Pour ce qui concerne la première partie, c'est-à-dire les
dangers, cette intervention élimine justement les dangers auxquels
est soumis le village ou, en tout cas, le premier groupe de maisons
en ce moment, parce que l'emplacement de détachement des blocs de
pierre n'est pas sur le cône de déjection, mais au sommet, en deux
endroits, l'un à 800 mètres d'altitude et l'autre à 600 mètres
environ, où il y a cette zone de rocher fracturé.
Justement l'intervention suivant l'indication du projet et
l'indication du Corps des minières prévoit le commencement des
travaux en haut et la création de zones de protection qui arrêtent
la descente des blocs. Il y a dans le projet la prévision de 6
"gradoni a 20 pedate dagli 8 ai 12 metri ed alzate di 20 metri,
sempre con barriere protettive verso valle", ce qui va éliminer
tout danger en cas de descente de blocs; non seulement, mais pour
ce qui concerne la paroi qui est placée à 600 mètres d'altitude,
toujours d'après l'indication du Corps des minières, l'entreprise
devra faire un ouvrage d'assainissement qui éliminera justement le
danger. Mais pour faire cet ouvrage d'assainissement il faut
évidemment pouvoir se rendre jusqu'au pied de cette paroi - ce qui
était prévu - par une route, qui monte sur le côté droit en
regardant le cône de déjection, pour créer la première barrière de
protection avant de commencer les travaux.
Non seulement avec le Syndic, mais avec les pétitionnaires qui
étaient présents et avec l'entreprise, on a discuté sur les mesures
que l'entreprise peut et doit prendre pour éliminer les nuisances;
et l'entreprise s'est déclarée d'accord. Le Syndic a approuvé
(évidemment tout devra être soumis au Conseil communal) les
indications qu'a données l'entreprise pour arriver à des
alternatives, pour éliminer justement le problème des boues sur les
routes.
L'entreprise est d'accord de construire une route alternative
qui, depuis l'emplacement actuel où sont placés les engins pour le
travail, parcourra le fond de ce cône de déjection de façon que les
camions n'auront plus besoin de passer sur la route communale. Pour
ce qui concerne les boues on est en train de repérer, à côté de
l'emplacement actuel, un emplacement où verser les boues tant
qu'elles ne seront pas sèches pour pouvoir ensuite les
éliminer.
Pour ce qui est de la route communale, l'entreprise elle-même a
fait un projet à ses frais et en a fait cadeau à l'Administration
communale qui présentera, cet automne, à travers la loi pour les
fonds régionaux d'investissement et d'occupation, un projet FRIO,
pour la remise en état de la route communale, la création d'un
canal-déversoir pour ce qui concerne les eaux, pour éliminer
certains problèmes dont la population se plaint.
Il y a donc la volonté, de la part de l'Administration
régionale, de suivre ce problème; il y a le consentement de
l'Administration communale exprimé par son Syndic; il y a la
volonté de la part de l'entreprise de remédier et aux dangers déjà
prévus par le projet et aux nuisances à travers des ouvrages dont
l'entreprise se chargera elle-même.
Le problème est donc enfin résolu; c'est pourquoi nous nous
abstiendrons sur cette motion.
PRESIDENTE
: Ha chiesto la parola il Consigliere Cout; ne
ha facoltà.
COUT (P.C.I.):
Noi manteniamo in votazione la mozione,
perché, ancora una volta, non ci sono state date indicazioni
precise sugli interventi che saranno effettuati sulla frana di
Fleuran, per evitare che la popolazione corra ulteriori rischi. I
pericoli che abbiamo elencato prima esistono e sono reali,
pertanto, fino a quando non si interverrà in modo diverso, fino a
quando non si terrà conto del pericolo esistente e dei possibili
danni per la popolazione, noi chiediamo che venga sospesa
l'attività della cava e si cerchi di chiarire alcune cose.
Tutto ciò, ovviamente, non perché siamo contro un'attività che,
come diceva l'Assessore, è presente ad Issogne da oltre 40 anni, ma
perché essa deve tener conto di vari interessi e problemi, primo
fra tutti quello della sicurezza degli abitanti del posto.
Noi crediamo che, quando l'impresa parla di ambiente o di
interventi sulla frana a salvaguardia dell'ambiente, non lo faccia
solo per questo, ma anche per trarne un certo vantaggio. Allo
stesso modo, quando parla di un progetto di strada, del quale vuole
fare "cadeau" all'Amministrazione comunale di Issogne, noi pensiamo
che lo faccia soprattutto perché ne può trarre qualche interesse.
Crediamo, infatti, che all'Amministrazione comunale di Issogne
starebbe benissimo la strada che c'è, se su di essa non passassero
tutti quei camion carichi di fango o di massi, perché la stessa
sarebbe più che sufficiente alle necessità della popolazione.
Si tratta, quindi, di conciliare e rendere compatibili i vari
interessi. Pertanto, poiché mancano ancora quelle sicurezze e
garanzie che riteniamo necessarie perché gli abitanti di Issogne
vivano tranquilli, senza polvere e senza fumi, noi chiediamo di
votare la nostra mozione.
PRESIDENTE
: Ha chiesto la parola l'Assessore alla Sanità
ed Assistenza Sociale, Voyat; ne ha facoltà.
VOYAT (U.V.):
Vorrei rispondere al primo interrogativo
dell'interpellanza, con il quale il Consigliere Sandri chiede di
conoscere "i motivi del mancato intervento regionale e dell'U.S.L.
a tutela delle popolazioni di Issogne".
L'U.S.L. effettua dei controlli periodici sui corsi d'acqua o
sulle attività dichiarate. Se l'U.S.L. non ha effettuato alcun
controllo sull'attività della cava, ciò significa che non le è
giunta alcuna segnalazione al riguardo, tant'è che...
(...INTERRUZIONE del Consigliere SANDRI...)
VOYAT (U.V.):
Io non lo so se ultimamente ci siano stati
o meno; dico solo che copia della petizione non è stata inviata né
all'U.S.L., né all'Assessorato alla Sanità.
Sarà mia premura esaminare se di recente sono stati effettuati
dei sopralluoghi nella zona, anche se occorre precisare che in
questi casi gli interventi vengono effettuati su richiesta, proprio
perché trattasi di interventi ben precisi e, appunto, mirati.
PRESIDENTE
: Se nessuno chiede la parola, pongo in
votazione la mozione in oggetto, che è stata presentata dai
Consiglieri Tonino e Cout.
ESITO DELLA VOTAZIONE
Presenti:27
Votanti:9
Favorevoli: 9
Astenuti:18 (Berti, Bondaz, Borbey, Chabod, De Grandis, Faval,
Fosson, Laniece, Lanivi, Marcoz, Martin, Perrin, Pollicini, Ricco,
Rollandin, Stévenin, Tamone e Voyat)
Il Consiglio non approva
