Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 390 del 22 marzo 1989 - Resoconto
OGGETTO N. 390/IX - NECESSITA' DI REVISIONE DELLA NORMATIVA E
DI ADEGUAMENTO DEGLI ORGANICI DELLA SOVRINTENDENZA REGIONALE AI
BENI CULTURALI. (Interpellanza).
PRESIDENTE:
Do lettura della interpellanza presentata dai
Consiglieri Tonino e Mafrica:
INTERPELLANZA
I cittadini che devono ottenere il parere della Sovrintendenza
regionale ai Beni Culturali e Ambientali per i progetti che
interessano le zone "A" dei piani regolatori o le zone di
particolare pregio ambientale sono costretti a tempi di attesa che
superano anche i sei mesi.
Per contro gli uffici della Sovrintendenza, sommersi da
centinaia di pratiche edilizie, non sono nelle condizioni di poter
svolgere il proprio lavoro con la necessaria tranquillità, con
tempi di esame e valutazione dei progetti ridotti
all'essenziale.
La situazione deve perciò essere affrontata mettendo mano sia
alla normativa che demanda un'infinità di progetti all'esame della
Sovrintendenza, sia attraverso un adeguamento degli organici che
consenta una migliore organizzazione del lavoro.
Ciò premesso i sottoscritti
Consiglieri regionali
INTERPELLANO
la Giunta regionale per conoscere in quale modo e con quali
tempi intende affrontare i problemi sopraesposti affinché sia
garantito il diritto del cittadino ad avere, in tempi brevi, i
nulla osta della Sovrintendenza regionale ai Beni Culturali.
PRESIDENTE:
Ha chiesto di illustrare l'interpellanza il
Consigliere Mafrica, ne ha facoltà.
MAFRICA (PCI):
Questa interpellanza è stata preparata
soprattutto dal Consigliere Tonino che, come sapete, è impegnato al
Congresso Nazionale del Partito, dove ha anche presentato degli
emendamenti che credo, se approvati, potranno interessare il
dibattito politico della nostra Regione. Comunque, la illustrazione
dell'interpellanza è molto semplice.
Diceva prima l'Assessore che la Giunta regionale si sta
dimostrando particolarmente rapida nelle scelte relative ai piani
regolatori; dobbiamo dire che invece, per casi concreti e
abbastanza numerosi di cittadini che presentano progetti di
recupero nelle zone A, i tempi di attesa non sono dell'ordine dei
dieci giorni.
Crediamo che ci siano alla base due tipi di problemi: il primo
riguarda la distribuzione delle competenze fra i servizi regionali.
Vorremmo sapere se la Giunta ha esaminato questo problema e se è
giusto o se è la collocazione più opportuna quella di far esaminare
a chi deve tutelare i beni monumentali della Regione anche progetti
magari minuti e numerosi. Quindi, chiediamo di valutare una
eventuale redistribuzione delle competenze. Il secondo: se si vuole
conservare l'assetto attuale, poniamo la questione della carenza di
organico.
Abbiamo avuto modo più volte in Commissione di discutere con i
responsabili e questi ci hanno sempre detto che con il personale a
loro disposizione i tempi non potevano essere diversi.
Con questa interpellanza chiediamo alla Giunta regionale come
intende affrontare il problema, per far sì che chi è interessato ad
un piccolo intervento, o anche ad un intervento non piccolo, non
sia costretto ad attese tali a volte da scoraggiare la stessa
iniziativa.
Questo è un po' il problema e vorremmo conoscere l'opinione
della Giunta.
PRESIDENTE:
Ha chiesto di parlare l'Assessore al Turismo,
Urbanistica e Beni Culturali Faval, ne ha facoltà.
FAVAL (UV):
Je remercie M. Mafrica pour le souci démontré
par rapport à cette question, qui est d'ailleurs le mien. A ce
propos j'ai déjà présenté à la Junte régionale des propositions
pour la modification de l'organigramme de l'Assessorat, parce que
certains secteurs vraiment ont besoin d'être aidés avec du
personnel technique qui nous est indispensable.
D'ailleurs, comme tout le monde sait, dans les dernières années
à ce service de l'Assessorat ont été attribués soit par des lois
régionales, soit par des lois de l'état toute une série de
compétences qu'auparavant il n'avait pas. La Junte régionale au
plus tôt présentera une proposition de modification de
l'organigramme général et j'espère que cela se fasse au plus tôt
possible, parce que moi aussi je suis dans l'embarras par rapport à
certaines situations.
