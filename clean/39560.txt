Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.
Personale medico e paramedico
ASSISTENZA SOCIALE
Assistenza socio-sanitaria



Oggetto del Consiglio n. 2704 del 18 aprile 2017 - Resoconto
OGGETTO N. 2704/XIV - Interpellanza: "Modifica dell'accordo
contrattuale tra l'A.P.S.P. G.B. Festaz e l'USL riguardante la
nomina delle figure professionali del coordinamento
infermieristico".
Rosset (Presidente) -
Punto 20 all'ordine del giorno; ha
chiesto la parola il consigliere Cognetta. Ne ha facoltà.
Cognetta (M5S) -
Con questa interpellanza vorrei capire
dall'Assessore se la modifica avvenuta nella convenzione firmata da
poco tra l'USL e il "G.B. Festaz", relativa alla gestione del
coordinamento infermieristico, sia una modifica che lui ha seguito
e che in qualche modo sostiene.
O se, come penso, in maniera differente dalla sua, o da chi ha
redatto il documento, che la gestione debba essere riportata a ciò
che era prima, o almeno che sia utilizzato il coordinatore
infermieristico dell'azienda USL anziché quello dell'azienda
Festaz.
Dico questo, perché il 2 dicembre 2016 nella delibera n. 1673 è
stata fatta una modifica sostanziale, che prevede che "nel caso in
cui esistano più nuclei sia socioassistenziali che sociosanitari in
una stessa struttura, è ammessa la presenza di un unico
coordinatore infermieristico". Questa modifica di delibera
all'inizio non ha prodotto alcun tipo di conseguenza, tranne il
fatto che nella convenzione, firmata poi successivamente a marzo di
quest'anno tra il "Festaz" e la USL, si sia messo fra le competenze
a carico del "Festaz" il coordinamento infermieristico, proprio in
virtù di questa delibera fatta a dicembre.
Sono andato a studiarmi un po' la situazione dei due
coordinatori presenti prima della modifica fatta in convenzione e
ho visto che il peso dei due
curricula
è estremamente
diverso. Chi si occupava - e penso si occupi ancora - del
coordinamento infermieristico del "Festaz" ha un
curriculum
estremamente più leggero di chi invece lo faceva per conto
dell'azienda USL. Ora io mi sono chiesto come fosse possibile uno
squilibrio di questo tipo, ma soprattutto come fosse possibile che
si lasciasse in capo al "Festaz" la possibilità di fare il
coordinamento infermieristico, tenuto presente che chi se ne occupa
ha sicuramente meno competenze dal punto di vista del
curriculum
, rispetto a chi invece lo faceva per conto della
USL e tenendo presente anche che, sicuramente, rispetto alle
problematiche tecniche interne alla struttura, chi si occupava
della RSA certamente aveva più oneri rispetto a chi si occupava
invece degli altri nuclei.
A questo punto, chiedo se sia possibile tornare alla vecchia
convenzione: avere i due coordinatori infermieristici, o se, in
alternativa, sia possibile lasciare il coordinamento
infermieristico direttamente in capo all'azienda USL, che penso dia
anche maggiori garanzie a chi lascia i propri cari in questa
struttura.
Presidente -
Ha chiesto la parola l'assessore Bertschy.
Ne ha facoltà.
Bertschy (UVP) -
Collega Cognetta, su questo argomento ci
sono già state segnalazioni, c'è anche una lettera della Funzione
pubblica CGIL, CISL e UIL che segnala che la materia è
regolamentata dalla legge n. 46/2006 e che esiste ad oggi un parere
inequivocabile su chi possa svolgere tale mansione e quindi la sua
richiesta appare quantomeno in contrasto con la gestione unificata,
rivolta anche ai nuclei in convenzione con l'azienda. Risponderemo,
anzi, l'azienda risponderà a questa segnalazione.
Rispetto a ciò che motiva la modifica della convenzione, è la
delibera che lei ha citato (n. 1063 del 2016) che ha stabilito una
serie di criteri e di requisiti che hanno poi portato alla modifica
in questo caso della convenzione fra azienda e "G.B. Festaz".
Modifica che, per quel che riguarda gli approfondimenti che abbiamo
fatto, va nella direzione di uniformare alla delibera la
convenzione oltre che per questi aspetti, per altre questioni. E
non essendo prevista per l'attività di coordinamento una verifica
sui minutaggi, ma piuttosto sulla presenza effettiva, la presenza
deve essere garantita in struttura. La scelta è una scelta che sta
nell'autonomia dei due enti, perché il ruolo della Regione in
questo senso è, da un lato, un ruolo di finanziamento e dall'altro
un ruolo di controllo della correttezza e dei criteri stabiliti
dalla delibera e da tutti gli aspetti sanitari e sociosanitari.
Quindi, rispetto a quanto deciso in questa convenzione, ci sono
stati degli approfondimenti e nello stesso tempo il potere
decisionale non è in capo alla Regione, ma è un potere di
controllo. Tanto è vero che abbiamo chiesto di monitorare questa
scelta nei prossimi mesi.
L'impegno evidentemente, però - anche in seguito alla sua
segnalazione - è di riunire intorno ad un tavolo i soggetti che
hanno contratto questa convenzione e di verificare questa e le
segnalazioni che il sindacato ha proposto. Quello che però le posso
dire è che il soggetto autorizzato e accreditato nella gestione dei
nuclei RSA e Alzheimer non è l'azienda, ma è il "G.B. Festaz" e che
il personale infermieristico che opera all'interno della struttura
è tutto del "G.B. Festaz".
Quindi, la scelta di avere un coordinamento che abbia i
requisiti - e sotto questo profilo andranno verificate anche le
segnalazioni che sono state fatte - è conseguente anche
all'accreditamento che il "G.B. Festaz" ha avuto in questi anni e
anche all'esperienza maturata in tutti questi anni da tutto il
personale infermieristico, altrimenti non avrebbe senso. Io non
voglio ricondurre questo a questioni di tipo personale, ma lasciare
giustamente - come ha rilevato lei - tutto su un piano di
professionalità, di
curricula
e di competenze. Quindi da un
lato c'è la scelta fatta dal "G.B. Festaz" di applicare la delibera
alla convenzione insieme a un rapporto con l'azienda, dall'altro
c'è la scelta conseguente, che deriva da questa convenzione.
Sarà mio impegno nei prossimi giorni riunire i due soggetti per
verificare quanto ci è stato segnalato. Non è nelle nostre
competenze poter dire a chi far fare il coordinatore. La scelta
deriva dalle convenzioni firmate.
Visti i continui e difficili rapporti che ci sono all'interno
del "G.B. Festaz", non solo legati al coordinamento
infermieristico, credo sia importante provare a organizzare una
riunione con le varie componenti: lavoratori, sindacati e consiglio
d'amministrazione del "G.B. Festaz", per approfondire le altre
piccole grandi questioni che anche in questi ultimi mesi sono state
segnalate. Quindi l'obiettivo politico è di approfondire tutte le
questioni. In più, le aggiungo che i nuovi LEA all'articolo 30
disciplinano l'assistenza residenziale e semiresidenziale legata
alle persone non autosufficienti. Quindi è in corso da parte nostra
un approfondimento sull'intera disciplina delle RSA, al fine di
andare a rivedere gli
standard
organizzativi e le scelte
future, comprese quelle di gestioni miste come quella del "G.B.
Festaz".
Presidente -
Ha chiesto la parola il consigliere
Cognetta, ne ha facoltà.
Cognetta (M5S) -
. Assessore, mi sembra che se ne sia un
po' lavato le mani. Dice non mi compete, è una questione che
compete al "Festaz" e alla USL, e io mi guardo bene dall'entrare in
queste questioni, anche perché, come giustamente ha detto lei nella
risposta, questo non è un unico caso segnalato dalla Funzione
pubblica, cioè dalle organizzazioni sindacali: la questione del
"G.B. Festaz" è estremamente più delicata e complessa di quanto
riporti io in questa interpellanza. Però volevo commentare un paio
di cose rispetto alla sua risposta.
La prima: se si è scelto di metterlo in capo all'azienda
"Festaz", è perché è stata fatta una scelta del tutto arbitraria.
Poteva restare anche in capo alla USL. Non c'è scritto da nessuna
parte che deve essere fatto per forza dal "Festaz". Tant'è che
prima veniva fatto da entrambi.
La seconda cosa molto importante è che lei ha parlato di un
incontro che deve organizzare tra i vari attori: sindacati,
piuttosto che dirigenza dell'azienda Festaz. Credo che sì che debba
farlo sicuramente questo incontro, Assessore, perché io credo che
al "Festaz" - questo senza generare panico o timore in chi
attualmente ha i propri cari ricoverati lì - però penso che al
"Festaz" si stia configurando un po' la questione che c'è stata al
Pronto Soccorso qualche tempo fa quando, per questioni di tipo
esclusivamente di "clima aziendale", chiamiamolo così, parecchi
operatori avevano chiesto di trasferirsi presso un'altra struttura,
di fatto mettendo in crisi il sistema nel suo complesso. Al
"Festaz" sta per succedere la stessa cosa, secondo me. Dovremmo
evitare che si arrivi a questo punto. Probabilmente le persone che
gestiscono e che in qualche modo possono essere quantomeno avvisate
dalla sua funzione, in quanto Assessore, potrebbero evitare di
continuare a spingere l'acceleratore in una certa direzione,
sapendo poi che chi collabora in quella struttura spesso fa un
lavoro - anche usurante, da un punto di vista psicologico e fisico
- e qualche volta può anche stancarsi di vedersi continuamente
sopraffatto nelle scelte che vengono determinate tutti i giorni
rispetto al lavoro che viene svolto. Questa è una delle tante.
Ci sono due coordinatori: uno ha certi requisiti, uno ne ha
altri, e guarda caso si preferisce uno sull'altro senza un motivo
logico fino in fondo. E questo genera dei problemi. Io come le ho
chiesto, per cortesia, anche se non è nelle sue competenze dirette,
visto che farà questo incontro, faccia capire a tutti gli attori
che la misura sta per essere colma. Quindi se per cortesia
riusciamo a raggiungere questo obiettivo per evitare dei problemi
ulteriori, che sicuramente ci saranno altrimenti.
