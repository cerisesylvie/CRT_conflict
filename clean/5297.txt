Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 189 del 24 marzo 1983 - Resoconto
OGGETTO N. 189/VII - DISEGNO DI LEGGE CONCERNENTE:
"RIFINANZIAMENTO PER L'ANNO 1983 DELLE LEGGI REGIONALI: 16 GIUGNO
1978, NN. 22, 23, 24 E 25, MODIFICATE DALLA L.R. 24 AGOSTO 1982, N.
51; 24 AGOSTO 1982, N. 43, CONCERNENTI L'ADESIO NE DELLA REGIONE AI
CONSORZI GARANZIA FIDI FRA GLI ALBERGATORI, GLI ARTIGIANI, GLI
INDUSTRIALI, I COMMERCIANTI E GLI AGRICOLTORI DELLA VALLE
D'AOSTA".
PRESIDENTE
: Ha chiesto di parlare l'Assessore
all'Industria, Commercio, Artigianato e Trasporti, Chabod; ne ha
facoltà.
CHABOD - (D.C.):
Come tutti gli anni, abbiamo allegato
alla relazione uno specchietto riassuntivo; quest'anno abbiamo
modificato le cifre in base ai fondi che sono stati erogati.
Certamente questi non basteranno, ma negli anni scorsi questa
delibera veniva portata in Consiglio molto più tardi, quest'anno
invece l'abbiamo fatto adesso; si vedrà come andranno le cose e se
ci sarà qualcosa da modificare, lo faremo.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Vorrei chiedere all'Assessore come
mai per i commercianti, di fronte a 150 milioni di somme utilizzate
nel 1982 c'è uno stanziamento di soli 100 milioni, mentre per le
altre categorie la proporzione fra le somme utilizzate nel 1982 e
quelle previste per il 1983 è più equa.
Ad esempio, per gli agricoltori, utilizzati 80 milioni nel 1982,
100 proposti per il 1983. Per gli industriali, 400 utilizzati nel
1982, 400 proposti per il 1983. Per gli artigiani, 160 utilizzati,
180 proposti.
C'è questa differenza particolare proprio per i
commercianti.
Vorrei sapere se c'è qualche ragione, qualche giustificazione
comprensibile o se è per mancanza di denaro.
PRESIDENTE
: Ha chiesto di parlare il Consigliere Berti,
ne ha facoltà.
BERTI - (Art. e Comm. Valdostani):
Vorrei fare una
precisazione, anche se sono rimasto soddisfatto da quanto ha
dichiarato l'Assessore all'inizio dell'intervento, e cioè che i
soldi purtroppo non bastano. Di questo gli do atto perché veramente
i soldi non bastano; per gli artigiani dai dati che avevamo noi
sono 157 milioni utilizzati nel 1982; per il 1983 ne sono stati
previsti 180, ma dovremmo superare di gran lunga i 200, in quanto a
metà gestione 1982 abbiamo aumentato il "plafond" da 10 a 15
milioni, per cui la previsione è di 250 milioni.
Quindi non è solo per i commercianti - come diceva il
Consigliere Mafrica - che c'è una grossa differenza, ma anche per
gli artigiani e gli industriali, dal momento che per tutti è stato
aumentato il "plafond".
Mi auguro che si faccia in autunno, o quando vi sarà
l'opportunità, un nuovo stanziamento di bilancio per questi
settori, i quali contano che ci sia la copertura finanziaria per
l'abbattimento dei 6 punti promessi.
PRESIDENTE
: Ha chiesto di parlare l'Assessore
all'Industria, Commercio, Artigianato e Trasporti, Chabod, ne ha
facoltà.
CHABOD - (D.C.):
Comincio col rispondere al Consigliere
Mafrica: i commercianti hanno speso 150 milioni, risultano avanzati
30 milioni dell'anno scorso che passano a questo anno, per cui 100
milioni più 30 fanno 130 milioni.
Per quanto riguarda invece gli agricoltori, la questione è ben
diversa perché lo scorso anno c'era solo un finanziamento e qui c'è
un errore, non erano 100 milioni ma solo 50.
PRESIDENTE
: E' chiusa la discussione generale. Passiamo
all'esame dell'articolato.
Do lettura dell'articolo 1:
Art. 1
La Giunta regionale è autorizzata a concedere, per l'anno
1983, contributi per l'abbattimento del tasso di interesse fissato
fra gli Istituti di credito e i Consorzi sotto elencati, fino ad un
ammontare complessivo di spesa di Lire 850 milioni, così
ripartito:
Lire 70 milioni al Consorzio garanzia fidi fra gli albergatori
della Valle d'Aosta, di cui alla L.R. 16 giugno 1978, n. 22;
Lire 180 milioni al Consorzio garanzia fidi fra gli artigiani
della Valle d'Aosta, di cui alla L.R. 16 giugno 1978, n. 23;
Lire 400 milioni al Consorzio garanzia fidi fra gli industriali
della Valle d'Aosta, di cui alla L.R. 16 giugno 1978, n. 24;
Lire 100 milioni al Consorzio garanzia fidi fra i commercianti
della Valle d'Aosta, di cui alla L.R. 16 giugno 1978, n. 25;
Lire 100 milioni al Consorzio garanzia fidi fra gli agricoltori
della Valle d'Aosta, di cui alla L.R. 24 agosto 1982, n. 43.
PRESIDENTE
: Metto in approvazione l'articolo 1:
ESITO DELLA VOTAZIONE
Presenti, votanti e favorevoli: 23.
- Il Consiglio approva all'unanimità -
PRESIDENTE
: Do lettura dell'art. 2:
Art.' 2
Le somme eventualmente non utilizzate dai predetti Consorzi nel
corso dell'anno 1983 saranno riutilizzate nell'anno 1984 e
successivi, per lo stesso fine indicato al precedente articolo
1.'
PRESIDENTE
: Metto in approvazione l'articolo 2:
ESITO DELLA VOTAZIONE
Presenti, votanti e favorevoli: 23.
- Il Consiglio approva all'unanimità -
PRESIDENTE
: Do lettura dell'art. 3:
Art; 3
L'onere di Lire 850 milioni a carico della Regione per
l'applicazione della presente legge graverà sui capitoli 31405,
35750, 36600, 36900 e 37850 della Parte Spesa del bilancio di
previsione della Regione per l'anno finanziario 1983.
Alla copertura dell'onere di cui al comma precedente si provvede
mediante riduzione di pari importo del Cap. 50050 della Parte Spesa
del bilancio stesso
"Fondo globale per finanziamento di spese per l'adempimento
di funzioni normali (Spese di investimento)" - Settore II Sviluppo
economico.
PRESIDENTE
: Metto in approvazione l'articolo 3:
ESITO DELLA VOTAZIONE
Presenti, votanti e favorevoli: 23.
- Il Consiglio approva all'unanimità -
PRESIDENTE
: Do lettura dell'art. 4:
Art. 4
Al bilancio di previsione della Regione per l'anno
finanziario 1983 sono apportate le seguenti variazioni:
PARTE SPESA
Variazione in diminuzione:
Cap. 50050 - Fondo globale per il finanziamento di spese per
l'adempimento di funzioni normali (Spese d'investimento)
£. 850. 000. 000
Variazioni in aumento:
Cap. 31405 - Contributi al Consorzio
garanzia fidi tra gli agricoltori della Valle d'Aosta
L.R. 24.8.1982, n. 43 £. 100. 000. 000
Cap. 35750 - Contributo al Consorzio garanzia fidi fra gli
industriali della Valle d'Aosta
L.R. 16.6. 1978, n. 24 £. 400. 000. 000
Cap. 36600 - Contributo al Consorzio garanzia fidi fra gli
artigiani dell'Associazione artigiani
L.R. 16.6.1978, n. 23 £.
180.000.000
Cap. 36900 - Contributo al Consorzio garanzia fidi tra i
commercianti della Valle d'Aosta
L.R. 16.6.1978, n. 25 £. 100. 000. 000
Cap. 37850 - Contributo al Consorzio garanzia fidi tra gli
albergatori della Valle d'Aosta
L.R. 16.6.1978, n. 22
£.
70. 000. 000
TOTALE IN AUMENTO £. 850. 000. 000
PRESIDENTE
: Metto in approvazione l'articolo 4:
ESITO DELLA VOTAZIONE
Presenti, votanti e favorevoli: 23.
- Il Consiglio approva all'unanimità -
PRESIDENTE
: Do lettura dell'art. 5:
Art.' 5
La presente legge è dichiarata urgente ai sensi del 3° comma
dell'art. 31 dello Statuto speciale ed entrerà in vigore il giorno
successivo a quello della sua pubblicazione nel Bollettino
Ufficiale della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE
: Metto in approvazione l'articolo 5:
ESITO DELLA VOTAZIONE
Presenti: 23
Votanti: 23
Maggioranza: 18 Favorevoli: 23
- Il Consiglio approva all'unanimità -
PRESIDENTE
: Metto in approvazione la legge nel suo
complesso per votazione segreta:
VOTATION A SCRUTIN SECRET
RESULTAT DU VOTE
Présents: 24
Votants: 24
Avis favorables: 23
Avis contraires: 1
- Le Conseil approuve -
