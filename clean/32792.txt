Classificazione
TRASPORTI E VIABILITÀ
Autostrade e trafori alpini



Oggetto del Consiglio n. 1353 del 22 settembre 2010 - Resoconto
OGGETTO N. 1353/XIII - Interrogazione: "Realizzazione del
nodo autostradale in comune di Châtillon".
Interrogazione
Vista la necessità urgente di riqualificare in maniera
funzionale il nodo autostradale di Châtillon con la previsione
della riorganizzazione dell'innesto viabile sulla strada regionale
n. 10;
Considerato che l'amministrazione comunale di Châtillon ha
approvato il progetto definitivo di tale opera nel marzo dell'anno
2008;
Preso atto che l'amministrazione regionale dovrà prevedere in
bilancio una cifra importante per tale opera;
i sottoscritti Consiglieri regionali
Interrogano
l'Assessore competente affinché illustri:
1) ad oggi, a che punto è l'iter amministrativo di tale
opera;
2) se è stato raggiunto l'accordo di programma tra Regione,
SAV, Comune e Comunità montana o diversamente a che punto è il suo
perfezionamento;
3) quali sono i costi definiti che l'amministrazione
regionale dovrà sostenere per portare a compimento tale
progetto;
4) quali sono i tempi di intervento e i ruoli
definiti.
F.to: Chatrian - Giuseppe Cerise
Président
- La parole à l'Assesseur aux ouvrages publics,
à la protection des sols et au logement public, Marco Viérin.
Viérin M. (SA-UdC-VdA)
- Merci, M. le Président.
A seguito della sottoscrizione nel 2006 della convenzione fra
Regione e Comune di Châtillon... faccio anche qui una breve
premessa, che è già precisata da parte degli interroganti..., la
Comunità montana Monte Cervino e SAV S.p.A. per la definizione di
questo progetto preliminare complessivo, inerente alla
riqualificazione funzionale del nodo autostradale di Châtillon, si
è tenuta una conferenza di programma nella quale le parti hanno
convenuto di attivare un accordo di programma per la progettazione
e la realizzazione di tale intervento. A tale procedura
amministrativa sono state apportate successivamente alcune
modifiche al progetto, razionalizzando la soluzione della rotatoria
sulla strada regionale n. 10, sia a seguito di una richiesta della
SAV a suo tempo, in merito alle proprie opere, sia perché la
rotonda era molto invasiva, andava anche a ricomprendere fabbricati
di civile abitazione. La razionalizzazione dell'intervento ha
comportato una importante riduzione dell'impatto sul territorio,
variando la volumetria ed alcuni aspetti architettonici degli
edifici previsti in corrispondenza dello svincolo autostradale. In
relazione alle sopracitate modifiche, gli uffici regionali
competenti comunicavano alla SAV S.p.A. che, in relazione alle
varianti relative agli edifici di proprietà, vi era la necessità di
riattivare una nuova via e a tal proposito nell'agosto 2009 la
Giunta regionale si è espressa positivamente su tale nuova
valutazione di compatibilità ambientale. Nel dicembre 2009 si è
conclusa la procedura di raggiungimento dell'intesa Stato-Regione
per la conformità urbanistica dell'intervento complessivo. Nel
luglio 2010 l'Amministrazione regionale, preso atto che la SAV
S.p.A. ha evidenziato che potrà ricomprendere le opere di propria
stretta competenza nella propria programmazione solo a partire dal
2013, rilievo che avevamo già puntualizzato al momento della
discussione del bilancio, ha proposto, in accordo con le parti
coinvolte: Comune e Comunità montana, di dare seguito
prioritariamente, eseguendo uno stralcio al progetto,
all'intervento relativo alla realizzazione della rotatoria
all'intersezione fra l'imbocco autostradale e la strada regionale
n. 10 di Pontey, proprio perché si condivide l'analisi fatta dagli
interpellanti sugli importanti volumi di traffico gravanti
sull'incrocio stradale di pertinenza, fra la S.R. n. 10 e l'uscita
autostradale.
In merito al punto n. 3:
"quali sono i costi definiti che
l'Amministrazione regionale dovrà sostenere per portare a
compimento tale progetto"
, si ricorda che l'Amministrazione
regionale, nel rispetto di quanto disciplinato nella bozza del
testo di accordo di programma, dovrebbe sostenere il costo di circa
1.000.000-1.100.000, oltre ad oneri di IVA e spese tecniche e
oneri, per la realizzazione della sola rotonda, ma, come già
ricordato in quest'aula, si sta lavorando per trovare un accordo
con la SAV per far sì che anch'essa debba sostenere in questo
accordo una parte finanziaria a sostegno dell'intervento della sola
rotonda. Stessa cosa che stiamo facendo per Nus, il famoso discorso
che avevamo affrontato con il collega Cerise, quindi stiamo
lavorando sia per la rotonda all'uscita Nus, Fénis, sia per quella
di Châtillon, per far sì che la SAV compartecipi anche con una
piccola quota. È comunque significativo che ci sia questa
compartecipazione per la realizzazione dei due interventi.
Sul punto n. 4:
"quali sono i tempi di intervento e i ruoli
definiti"
, il nostro obiettivo è quello di pervenire alla
sottoscrizione di un testo definitivo dell'accordo di programma, al
fine di consentire nel 2011 di acquisire la progettazione esecutiva
dello stralcio della rotonda. Il programma regionale di previsione
dei lavori pubblici per il triennio 2010-2012 prevede già il
finanziamento dei lavori a partire dal 2012, quindi è coerente con
la programmazione. Sarà comunque il testo definitivo dell'accordo
di programma a disciplinare i rispettivi impegni fra le parti, ivi
comprese le tempistiche e gli aspetti finanziari, proprio per
quello che ho detto prima: stiamo lavorando e siamo in fase
conclusiva per vedere di ottenere una compartecipazione della SAV
alle spese anche della realizzazione delle due rotonde.
Président
- La parole au Vice-président Chatrian.
Chatrian (ALPE)
- Grazie, Presidente. Avevamo posto dei
quesiti nel marzo 2009 proprio su questo tema; l'iniziativa che
abbiamo presentato è per conoscere nel dettaglio l'argomento, oltre
alle delibere di Giunta che possiamo già verificare. Volevamo
quindi avere qualche elemento in più, visto che anche in questi
mesi sui giornali sembrava imminente la realizzazione, gli organi
di stampa regionali hanno dato rilievo al dossier che conosciamo
bene. Ci aspettavamo delle risposte più dettagliate, ma soprattutto
più determinate e definitive. Lei oggi ci ha detto nuovamente:
"stiamo lavorando"
, non ci dà nessuna certezza sui tempi
soprattutto legati all'accordo di programma ed ecco perché la
nostra iniziativa era puntuale: è inutile parlare del sesso degli
angeli! Volevamo saperne di più, visto che pochi mesi fa sembrava
imminente l'inizio lavori; oggi apprendiamo che non sarà imminente
l'accordo di programma, non sarà ancora certa la compartecipazione
della SAV, sarà forse certo l'esecutivo per il 2011, ma niente di
più.
Ci aspettavamo, Presidente, veramente qualcosa di più per
Châtillon, per la vallata di Valtournenche, perché il problema
esiste e apprendendo proprio dagli organi di stampa e ne ero
sollevato! Questa volta si chiude il cerchio, invece vi è rammarico
dal punto di vista politico-amministrativo, perché il cerchio non
si è ancora chiuso, si sta lavorando, ma questi annunci sul "si sta
lavorando" su tanti dossier li sentiamo ripetutamente in
quest'aula. Presidente, non so se dobbiamo chiedere a lei di
prendere in mano anche questo dossier, noi glielo proponiamo, per
chiudere il cerchio, per dare delle date certe e soprattutto se
dovete ancora decidere chi fa che cosa, chi paga che cosa, fatelo
al più presto, ma date corso ad un problema che esiste da diversi
anni. A maggior ragione se, come dice l'Assessore, ci sono le
disponibilità economiche. Cercate di incontrarvi al più presto, fra
voi attori: Comunità montana, Comune di Châtillon, Regione e SAV e
date corso agli annunci che avete fatto. L'auspicio è questo:
cercate di dare corso a tutto quello che viene annunciato sugli
organi di stampa. Grazie.
