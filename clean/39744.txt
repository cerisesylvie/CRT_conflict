Classificazione
CONSIGLIO REGIONALE
Attività consiliare d'aula



Oggetto del Consiglio n. 2836 del 21 giugno 2017 - Resoconto
OGGETTO N. 2836/XIV - Ordine dei lavori. Ritiro di una
mozione e di una risoluzione. Iscrizione all'ordine del giorno di
una risoluzione.
Rosset (Presidente) -
Possiamo riprendere i lavori. Ha
chiesto la parola il collega Baccega, ne ha facoltà.
Baccega (EPAV) -
Secondo quanto concordato nella riunione
della Conferenza dei Capigruppo, io ritirerei la risoluzione
presentata da Edelweiss Popolare Autonomista Valdostano, UV e
PD-SIN.VdA, che parla di emergenza abitativa non perché l'argomento
non sia da dibattere, ma perché mi rendo conto che ci sono due
provvedimenti significativi come le risoluzioni sul Casinò e sulla
CVA, che porteranno via tempo. Io trasformerò questo
approfondimento sulle tematiche dell'emergenza abitativa in una
mozione o altro provvedimento, che presenterò al prossimo
Consiglio, insieme ovviamente agli altri gruppi.
Presidente -
Volevo portare a conoscenza che la mozione
iscritta al punto n. 35, che prevedeva le modifiche al decreto
legislativo in materia di società partecipate, è stata ritirata dai
colleghi Gerandin, Padovani e Bertin.
Tenuto conto che viene ritirata e trasformata in mozione al
prossimo Consiglio la risoluzione dell'emergenza abitativa,
chiederei di votare l'iscrizione della risoluzione presentata dal
gruppo di maggioranza sul Casinò, in modo da poter discutere
congiuntamente con l'altra risoluzione visto che l'argomento è lo
stesso: la legge n. 223, chiedo quindi di votarne l'iscrizione.
Dichiaro aperta la votazione. La votazione è chiusa.
Presenti: 30
Votanti           
: 30
Favorevoli: 30
Il Consiglio approva all'unanimità.
