Classificazione
INFORMAZIONE
Radiotelecomunicazioni


Resoconto integrale del dibattito dell'aula
Oggetto del Consiglio n. 2319 del 11 dicembre 1996 - Resoconto
SEDUTA POMERIDIANA DELL'11 DICEMBRE 1996
OGGETTO N. 2319/X Ritiro della risoluzione: intervento del
Governo regionale su iniziativa della Telecom concernente il
funzionamento della sede di Aosta.
Risoluzione Il Consiglio regionale
Vista la lettera inviata dalle organizzazioni sindacali del
settore delle telecomunicazioni in data 18 novembre 1996, con la
quale si faceva presente il tentativo in atto da parte della
Telecom di mobilitare nuovamente nella sede di Torino del personale
valdostano;
Richiamati i consistenti investimenti che il Governo regionale
ha effettuato nel settore delle telecomunicazioni ed i conseguenti
flussi finanziari che sono transitati dall'Amministrazione alla
Telecom;
Sottolineato che nella lettera citata le organizzazioni
sindacali sollecitano un intervento a livello politico per evitare
nuovi ed ulteriori disagi per i lavoratori del settore e per le
loro famiglie;
Atteso che le organizzazioni sindacali avanzano
contemporaneamente diverse proposte che meritano attenzione e
considerazione;
Impegna
il Governo regionale ad incontrare le organizzazioni sindacali
del settore delle telecomunicazioni e ad informare la 2a
Commissione consiliare permanente sull'esito e sugli sviluppi di
tale incontro.
Presidente Il Consigliere intende illustrare la risoluzione?
Ha chiesto la parola il Presidente della Giunta, Viérin
Dino.
Viérin D. (UV) La lettre à laquelle font référence les
conseillers Marguerettaz et Viérin Marco a été adressée au
président du Gouvernement, à l'assesseur à l'environnement, au
président de la IV commission du conseil, au président du Conseil
régional, aux conseillers régionaux, au syndic de la ville d'Aoste,
au député et au sénateur de la Vallée d'Aoste. C'est une lettre où
l'on fait état de la grave situation de ce secteur à l'intérieur de
notre région et c'est une lettre dans laquelle on sollicite l'aide
de tout le monde politique valdôtain, afin que l'on puisse
promouvoir une action politique vis-à-vis des responsables et du
dirigeant de la Telecom pour assurer le respect des institutions,
de la culture ou du particularisme valdôtain, que l'entreprise ne
prend pas en considération depuis longtemps.
Or, de ce point de vue nous pouvons exprimer deux
considérations, dont l'une de fond. C'est un problème que nous
suivons depuis longtemps, même à l'intérieur de cette assemblée et
qui a fait l'objet d'un courrier, de rencontres que nous avons
sollicitées à maintes reprises avec les responsables de la Telecom;
nous avons rencontré maintes fois les organisations syndicales.
Donc, de ce point de vue, et c'est la deuxième remarque, nous ne
comprenons pas comment le Conseil régional pourrait nous engager à
rencontrer des organisations syndicales, et surtout nous ne
comprenons pas quelle est la raison pour laquelle cette assemblée
empêche, parce que les commissions - M. Marguerettaz fait référence
à la II commission mais c'est la IV commission qui est chargée
d'examiner ce problème - ont un pouvoir d'initiative et peuvent à
juste titre, rencontrer ceux qu'ils désirent.
Donc nous ne pouvons pas du point de vue formel accepter une
résolution en fonction de laquelle on engage le Gouvernement à
rencontrer les organisations syndicales et, ensuite, à en référer à
la II commission sur les résultats de ces rencontres. Cela fait
partie des responsabilités d'un gouvernement, c'est un problème que
nous suivons avec les organisations syndicales et il ne nous semble
acceptable que quelqu'un nous rappelle ici quelque chose que nous
faisons déjà.
Donc tout en partageant le souci qui a été exprimé par M.
Marguerettaz quant à la substance du problème j'inviterais, le
conseiller à retirer la motion - dans le cas contraire nous nous
abstiendront - parce qu'on aurait encore compris, de ce point de
vue, que l'on sollicite le Gouvernement à rencontrer les
responsables de la Telecom, l'entreprise; mais solliciter le
Gouvernement à rencontrer les organisations syndicales, comme si
celles-ci étaient une contrepartie du Gouvernement, nous ne
comprenons pas quel est le sens de cette requête.
Donc, pour ces raisons, si cette résolution n'est pas retirée,
nous nous abstiendrons.
Presidente Ha chiesto la parola il Consigliere Marguerettaz.
Marguerettaz (PpVA) Evidentemente ho sbagliato a non illustrare
il senso di questa risoluzione, illudendomi che ne fosse compreso
il significato, ma ripeto è stato un limite mio. Allora cerco
comunque di dire brevemente il perché l'ho presentata. Non perché
assolutamente, come ha detto in conclusione il Presidente, si
voglia evidenziare il governo quale controparte dei sindacati,
tutt'altro. Abbiamo già in passato, come giustamente ricordava il
Presidente, parlato di alcuni problemi che avevano a che fare con
la situazione della Telecom in Valle d'Aosta, per i quali sappiamo
che il governo si è attivato, senza purtroppo ottenere molti
risultati, nel senso che allora si parlava del rischio del
trasferimento del servizio 12, rischio che si è puntualmente
verificato.
Perché si è risollevato il problema? Perché i contenuti di
questa lettera che abbiamo ricevuto tutti quanti noi facevano
riferimento a nuove problematiche, ad ulteriori servizi che sembra
debbano essere soppressi e quindi portare a nuovi problemi per i
valdostani che lavorano presso questa azienda.
Perché la scelta di incontrare i sindacati? Semplicemente perché
dentro questa lettera i sindacati non si limitano a fare delle
considerazioni di tipo prettamente sindacale dal punto di vista
della difesa dell'occupazione, ma vanno un po' oltre, avanzano
anche delle proposte che a mio avviso sono interessanti e che
meriterebbero di essere approfondite.
Perché la scelta del Governo? É vero che tutti abbiamo ricevuto
questa lettera, ivi compreso il Presidente della IV commissione
(pensavo fosse la II perché ho visto che la competenza delle
radiotelecomunicazioni è affidata alla II commissione, forse mi
sono sbagliato), è vero che tutti questi soggetti potevano
attivarsi, gruppi politici, commissioni eccetera, è altresì vero -
se non vogliamo negare l'evidenza - che l'unica istituzione capace
di poter fare qualcosa in una situazione di questo genere rimane il
Governo regionale e il Presidente questo lo sa bene.
Spero di aver capito bene, dalle parole del Presidente traggo
che l'impegno che c'è sempre stato da parte del Governo
nell'incontrare le organizzazioni sindacali su queste problematiche
continuerà ad esserci. Di questo sono confortato, anche perché ero
preoccupato dal momento che, essendo questa una lettera di circa un
mese fa, non mi risultava fosse stata presa nessuna iniziativa non
solo del Governo ma anche dei gruppi politici, e ho cercato di
sollecitare il Governo in questo senso.
Se questo è l'impegno del Presidente, ritiro la risoluzione.
Presidente Ringrazio il Consigliere Marguerettaz. Con questo
punto vengono chiusi i lavori del Consiglio.
La seduta è tolta.
