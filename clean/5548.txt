Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3446 del 28 gennaio 1988 - Resoconto
OGGETTO N. 3446/VIII - RAPPORTO ALLA PRIMA COMMISSIONE
CONSILIARE PERMANENTE SUI PROBLEMI SOLLEVATI DALLA RELAZIONE
GENERALE SULL'ANDAMENTO DEI SERVIZI REGIONALI. (Approvazione di
mozione).
PRESIDENTE
: Do lettura della mozione presentata dal
Consigliere Sandri:
MOZIONE
PRESA VISIONE della "Relazione generale sull'andamento dei
servizi regionali e sui risultati dell'azione amministrativa"
elaborata dalla conferenza dei dirigenti;
RILEVATO che la relazione, espressione di 26 dirigenti su 30,
esprime le seguenti conclusioni o proposte di breve
periodo:
"1) Sul personale:
a) considerati i limiti della presente relazione, si ritiene,
in vista di una revisione organizzativa delle strutture regionali,
di dover proporre all'Amministrazione la rilevazione delle funzioni
espletate dai propri servizi ed uffici, sia:
- per acquisire, in modo omogeneo e comparabile, una
documentazione aggiornata sull'individuazione delle funzioni
regionali;
- per valutare lo scostamento tra struttura formale e
struttura reale, al fine di rendere più agevole il processo di
revisione organizzativa.
Si suggerisce questa proposta di "breve periodo", in quanto
si ritiene che la gravità di alcuni elementi di "diagnosi" sullo
stato dell'organizzazione regionale, emersi nella prima parte di
questa relazione, rendano l'effettuazione di detta rilevazione
assolutamente indispensabile e pregiudiziale rispettosa qualsiasi
innovazione o modifica normativa della struttura regionale.
b)
Si ritiene opportuno che nel breve periodo non
abbiano corso modifiche di qualsiasi tipo alle strutture esistenti,
in quanto incidono su una realtà già fortemente disomogenea e
squilibrata, e non sono sicuramente dirette a migliorare la
funzionalità attuale dei servizi regionali: con ciò si fa
riferimento a eventuali ampliamenti dell'organico regionale e
soprattutto alla creazione di nuovi servizi o uffici;
c)
Al fine di facilitare l'accesso del cittadino agli
uffici regionali e di fornire una guida completa e precisa sia
sulle competenze degli uffici, sia sulla loro ubicazione, si
propone la creazione di un ufficio per l'informazione, da situarsi
nel Palazzo regionale e dotato di personale adeguatamente
professionalizzato;
d)
Considerata l'urgenza di rispondere alle richieste
di aggiornamento del personale regionale, si propone di affidare
alla conferenza dei dirigenti:
- una ricognizione tra il proprio personale dipendente delle
iniziative di aggiornamento effettuate attraverso la partecipazione
a convegni, seminari, corsi organizzati da altri Enti;
- il censimento delle richieste di aggiornamento del
personale regionale;
- la predisposizione di un programma annuale di aggiornamento
del personale regionale, indicando all'Amministrazione strutture,
modalità e personale da utilizzare per la realizzazione effettiva
di detto programma.
Per la realizzazione di detto programma la Regione potrebbe
avvalersi dell'IRPEF (Istituto Regionale Lombardo di formazione per
la pubblica amministrazione), sull'esempio di altre regioni, o di
enti e istituti di formazione specializzati attraverso specifici
incarichi e mediante contratti e convenzioni (vedasi in proposito
la legge recentissima della Regione Liguria, 7 settembre 1987, n.
26, recante disciplina del sistema di formazione del personale
regionale)".
2) Per quanto riguarda i locali e le attrezzature:
"I dati della rilevazione confermano la generale denuncia di
insufficienza del patrimonio di locali a disposizione della Regione
contenuta in quasi tutte le relazioni dei capiservizio relative
all'anno 1986. Si ritiene, considerata la gravità, l'urgenza e la
generalità del problema di dover formulare all'Amministrazione
alcune proposte, per avviarsi ad un minimo di soluzioni, sia nel
breve periodo che nel lungo periodo.
Una prima proposta, per la verifica delle singole richieste
di locali e della congruità delle proposte di affitto di locali
reperibili sul mercato è costituita dalla creazione di un organo
misto, composto di tre dirigenti designati dalla conferenza dei
dirigenti, di due membri della Giunta regionale, di cui uno
dovrebbe essere per competenza l'Assessore ai Lavori Pubblici, e
presieduto dal Presidente della Giunta regionale, nell'intento di
ottenere un'attenta valutazione delle richieste avanzate al fine di
favorire e migliorare le situazioni più critiche di locali.
Una seconda proposta, sempre nel breve periodo, è quella di
istituire un gruppo di lavoro, anche con l'ausilio di consulenti
esterni, in grado di fornire all'Amministrazione un piano globale
per una migliore utilizzazione dei locali attualmente esistenti da
destinare ad uffici regionali favorendo, secondo l'attuale
organizzazione, accorpamenti per gruppi di funzioni omogenee e
nello stesso edificio, sull'esempio di quanto si sta facendo in
Piazza della Repubblica per l'Assessorato all'Industria".
3) Sul funzionamento:
"Sembra di poter concludere che le disomogeneità delle
strutture regionali hanno conseguenze gravi e rilevanti sul
funzionamento dell'intero apparato regionale. La confusione
esistente nelle attribuzioni dei servizi regionali, la facilità con
cui si creano in tutta fretta nuovi uffici "ad personam", gli
equivoci nei ruoli rispettivi dei dirigenti e degli amministratori,
l'azione di leggi non sufficientemente chiare e tecnicamente
carenti, che rende "incerta" e a volte impossibile l'applicazione
della legge, sono tutti elementi che devono indurre ad una
riflessione globale sul modo in cui è gestita attualmente l'intera
struttura burocratica della Regione.
In particolare, mentre si ribadisce la necessità della
revisione normativa delle strutture regionali, s'intende
sottolineare che l'assenza di provvedimenti in proposito può
contribuire in futuro ad aumentare lo stato di confusione
esistente, il moltiplicarsi di comportamenti prevaricanti e
clientelari, la marginalizzazione e deresponsabilizzazione del
personale regionale.
Si ritiene opportuno sollecitare l'Amministrazione ad
assumere responsabilmente i provvedimenti ritenuti necessari per
rimuovere questo stato di cose. In particolare, oltre quanto già
esposto al punto 1.9 si ritiene di proporre:
- l'affidamento a un gruppo di lavoro, individuato
all'interno della conferenza dei dirigenti, della definizione delle
funzioni comuni a più servizi regionali e delle relative modalità
di espletamento delle stesse;
- l'adozione di un regolamento per disciplinare i rapporti e
le procedure che richiedono l'intervento di più settori
dell'Amministrazione;
- l'attivazione dell'Ufficio Legislativo della Giunta
regionale, e la predisposizione di idonei corsi di tecnica
legislativa, al fine di migliorare nel senso della chiarezza e
completezza il sistema normativo regionale.
E infine, perchè al dirigente responsabile di strutture
regionali sia garantito l'esercizio delle funzioni affidategli
dalla legge, indipendentemente da qualsiasi tentativo rivolto ad
espellerlo dal processo decisionale pubblico, si ribadisce la
necessità di predisporre un questionario sul ruolo effettivo del
dirigente nell'Amministrazione regionale, al fine di enucleare,
sulla base degli esiti di tale questionario, una serie di misure
atte a tutelare in modo effettivo il ruolo e la presenza dei
dirigenti nella Regione Valle d'Aosta".
RITENUTO opportuno approfondire concretamente e urgentemente
i problemi della struttura organizzativa dell'Amministrazione
regionale;
il Consiglio regionale della Valle d'Aosta
IMPEGNA
il Presidente della Giunta a relazionare alla I^ Commissione
consiliare sui problemi sollevati dalla relazione.
PRESIDENTE
: Ha chiesto di parlare il Consigliere Sandri,
ne ha facoltà.
SANDRI - (N.S.):
Con questa mozione si chiede al
Presidente della Giunta di esprimere il proprio parere e le proprie
osservazioni sulla relazione generale e sull'andamento dei servizi
regionali e dei risultati dell'azione amministrativa
dell'Amministrazione regionale, relazione che è stata presendalla
conferenza dei dirigenti, che a mio parere è interessante e su cui
merita sentire il parere del Presidente della Giunta.
PRESIDENTE
: Ha chiesto di parlare il Presidente della
Giunta, ne ha facoltà.
ROLLANDIN - (U.V.):
Je suis d'accord.
PRESIDENTE
: Pongo in votazione la mozione in oggetto:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
