Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1070 del 28 febbraio 1990 - Resoconto
OGGETTO N. 1070/IX - Illustrazione dei decreti legislativi
concernenti norme di attuazione dello statuto speciale per la Valle
d’Aosta. (Approvazione di mozione).
Presidente - Do lettura della mozione presentata dai Consiglieri
Mafrica, Bajocco, Tonino, Dolchi e Chenuil:
MOZIONE
Constatato che il Consiglio regionale non ha ancora avuto modo
di discutere in modo approfondito ed attraverso propri organismi i
decreti legislativi n. 430, 431, 432, 433, 434, del 28.12.1989
concernenti alcune norme di attuazione dello Statuto speciale per
la Valle d’Aosta;
Ritenuto che le norme in questione presentino aspetti di grande
rilevanza per la funzione legislativa propria del Consiglio
regionale,
Il Consiglio regionale della Valle d’Aosta
delibera
di impegnare il Presidente della Giunta regionale, coadiuvato
dai rappresentanti regionali nella Commissione paritetica Stato-
Regione, ad illustrare alla Conferenza dei Capigruppo, allargata a
tutti i Consiglieri interessati, i contenuti delle norme di
attuazione recentemente approvati dal Consiglio dei Ministri.
Presidente
- Ha chiesto di illustrare la mozione il
Consigliere Mafrica, ne ha facoltà.
Mafrica (PCI)
- L’argomento posto
all’attenzione del Consiglio da questa mozione credo
sia di grande interesse. In effetti, sono stati approvati cinque
decreti con norme di attuazione dello statuto speciale in materia
di previdenza ed assicurazioni, di finanze regionali e comunali, di
istruzione tecnico-professionale, di polizia locale e di
coordinamento dei programmi degli interventi statali e
regionali.
Avevamo già sollevato in Consiglio il problema della mancata
conoscenza da parte dei Consiglieri di alcuni di questi decreti,
che erano stati discussi nella Commissione paritetica e portati
all’esame del Consiglio dei Ministri senza essere
minimamente dibattuti e neppure portati a conoscenza del Consiglio
regionale.
Il Presidente della Giunta a queste rimostranze aveva risposto
che tutto sarebbe diventato noto in occasione di una conferenza
stampa che si sarebbe tenuta di lì a qualche giorno. Devo dire che
questa formula è in qualche modo anomala, perchè invece di
presentarli in una conferenza stampa sarebbe stato più opportuno
iscrivere un punto all’ordine del giorno. Ma non mi
voglio formalizzare su questo aspetto. Voglio osservare che a
quella conferenza stampa, a cui erano presenti anche i tecnici che
avevano contribuito nella Commissione paritetica alla formulazione
di queste norme di attuazione, in realtà queste norme non sono
state presentate nel modo dovuto; vale a dire in quella conferenza
stampa, forse presi dalla passione politica o dalla necessità di
esprimere delle opinioni in questo senso, si è parlato molto più
del sesto decreto che non era stato approvato, che non dei decreti
effettivamente approvati.
Ora, da questi decreti, ad una lettura sommaria e senza
l’ausilio di tecnici, vengono fuori competenze che
il Consiglio dovrebbe conoscere nei dettagli, perchè rappresentano
impegni possibili ed anche pesanti per lo stesso Consiglio, perchè
avere la possibilità di emanare norme in materia di sicurezza
sociale significa avere la possibilità di intervenire, ovviamente
con i limiti previsti, e significa comunque prevedere possibilità
legislative di un certo rilievo per la nostra Regione. Anche il
decreto che riguarda l’istruzione
tecnico-professionale ha a mio giudizio più di una possibilità di
utilizzazione, anche per attività e professioni che oggi sono
soltanto all’inizio e che possono trovare sviluppi
più adeguati nel corso della costruzione dell’Europa
unita.
La richiesta che formuliamo con questa mozione è perciò quella
di essere portati a conoscenza a livello di Consiglio, perlomeno
nella Conferenza dei Capigruppo allargata a tutti i Consiglieri
interessati, dei contenuti di queste norme di attuazione,
richiamando i tecnici che hanno lavorato nella Commissione
paritetica perchè siano a disposizione dei Consiglieri, perchè
possano con loro valutare la portata effettiva di queste norme, che
io credo sia utile conoscere, e poi mettere al più presto in
attuazione.
Presidente
- Ha chiesto di parlare il Presidente della
Giunta, ne ha facoltà.
Rollandin (UV)
- Je dois avouer qu’au
moment où on avait prévu cette conférence de presse, on avait
invité les responsables de l’Administration
régionale qui ont participé à la Commission paritaire, justement
pour être à disposition soit des Conseillers soit de ceux qui
avaient l’intention de poser des questions.
En effet, à ce moment on a eu la possibilité de discuter
d’une façon un peu particulière - je partage ce
qu’a dit M.Mafrica - le problème du Parc et toutes
ses conséquences. Si c’est nécessaire de prévoir une
nouvelle rencontre, il n’y a pas de difficultés à
avoir la disponibilité des trois responsables. Je demanderais si
c’est le cas d’inviter tous les trois
ou bien s’il suffit d’inviter
l’ancien secrétaire général Barbagallo.
C’est une question d’opportunité.
Tout de même on accepte la motion et on est favorable à discuter
au sein des Groupes, ou où le Conseil voudra, les différents
engagements conséquents à l’approbation de ces
normes, car les conséquences sont importantes pour le Conseil
régional dans sa totalité, donc c’est normal
qu’il y ait cette rencontre.
Presidente
- Ha chiesto di parlare il Consigliere
Riccarand, ne ha facoltà.
Riccarand (VA)
- Dichiaro il voto favorevole sulla
mozione, rinnovando tuttavia una critica molto netta alla Giunta
regionale ed al suo Presidente per non aver sottoposto
all’esame e alla valutazione del Consiglio e dei
suoi organi queste norme di attuazione, prima della loro
discussione ed approvazione, sia in sede di Commissione paritetica
sia in sede di Consiglio dei Ministri.
Presidente
- Con le precisazioni fornite dal Presidente
della Giunta sulla procedura da seguire per dare adempimento al
testo della mozione, pongo in votazione la mozione in oggetto.
Esito della votazione:
Presenti, votanti e favorevoli: 25
Il Consiglio approva all’unanimità
***
