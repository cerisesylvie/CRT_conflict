Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1669 del 29 novembre 1985 - Resoconto
OGGETTO N. 1669/VIII - DISEGNO DI LEGGE CONCERNENTE:
"CONCESSIONE DI UN CONTRIBUTO STRAORDINARIO ALL'ASSOCIAZIONE SPORTS
INVERNALI VALLE D'AOSTA - A.S.I. V.A.
PRESIDENTE
: Ha chiesto di parlare l'Assessore al Turismo,
Urbanistica e Beni Culturali Borbey, ne ha facoltà.
BORBEY (D.C.):
Certamente il Consiglio potrà obiettare
che anche altre federazioni sportive possono essere in difficoltà
finanziarie, ma l'A.S.I.V.A. lo è in modo particolare. E' una delle
federazioni che fa maggiore attività sportiva ed è quella che fa
più promozione ed attività a livello agonistico. Lo dimostra il
numero degli atleti che sono in squadre nazionali.
L'A.S.I.V.A. inoltre nell'anno 1984/ 85 ha fatto una spesa non
indifferente essendosi spostata in una nuova sede, quindi ha
sostenuto ingenti spese per la sistemazione dell'arredamento della
nuova sede, ed ha anche dovuto acquistare un pulmino per le
trasferte dei propri atleti.
La Giunta regionale pertanto sottopone al Consiglio questo
disegno di legge per poter riappianare il disavanzo di esercizio
dell'A.S.I.V.A.; l'importo è di 60 milioni.
PRESIDENTE
: E' aperta la discussione generale. Se nessuno
chiede la parola, si passa all'esame dell'articolato. Do lettura
dell'art. 1:
ART. 1
La Giunta regionale è autorizzata a concedere per l'anno 1985
un contributo straordinario di £ 60.000.000 a favore
dell'Associazione sports invernali Valle d'Aosta (A. S. I. V. A.
).
L'onere derivante dall'applicazione della presente legge
graverà sul cap 47500 della parte spesa del bilancio preventivo
della Regione per l'anno 1985, il cui stanziamento viene a tal fine
aumentato di £ 60.000.000.
Alla copertura dell'onere di cui al precedente comma si
provvede mediante utilizzo della maggiore entrata derivante dal
riparto fiscale di cui alla legge 26 novembre 1981, n. 690
accertata sul cap 01300 della parte entrata del bilancio
stesso.
PRESIDENTE
: Metto in approvazione l'art. 1:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'art. 2:
ART., 2
Al bilancio di previsione della Regione per l'anno 1985
vengono apportate le seguenti variazioni:
Parte Entrata
Variazione in aumento:
Cap 01300 Quote fisse di ripartizione delle tasse ed imposte
erariali sugli affari di cui all'art. 3 della legge 26.11.1981, n.
690.
01 imposta sul valore aggiunto
02 imposta di registro
03 imposta di bollo
04 imposta erariale dovuta per la trascrizione, iscrizione e
annotazione di atti nel P.R.A.
05 imposte ipotecarie
06 tasse su concessioni governative
07 tasse di pubblico insegnamento
08 tasse di circolazione sui veicoli a motore e rimorchi
immatricolati nella regione.
£ 60.000.000
Parte Spesa
Variazione in aumento:
Cap 47500 "Interventi per attività sportive"
- L.R. 26.8.1974, n. 35
- L.R. 4.8.1975, n: 33
- L.R. 5.7.1976, n. 21
- L.R. 3.1.1977, n. 7
_ L.R. 18.7.1977, n. 51
_ L.R. 28.12.1982, n. 84
_ L.R. 14.7.1982, n. 25
_ L.R. 6.7.1984, n. 35
£ 60.000.000
PRESIDENTE
: Metto in approvazione l'art. 2
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'art. 3:
ART. 3
La presente legge è dichiarata urgente ai sensi del 3° comma
dello Statuto Speciale ed entrerà in vigore il giorno successivo a
quello della sua pubblicazione nel Bollettino Ufficiale della
Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE
: Metto in approvazione l'art. 3.
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Metto in approvazione la legge nel suo
complesso per scrutinio segreto:
VOTAZIONE A SCRUTINIO SEGRETO
ESITO DELLA VOTAZIONE
Presenti 28
Votanti 28
Favorevoli 27
Contrari 1
Il Consiglio approva
