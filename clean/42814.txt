Classificazione
AMMINISTRAZIONE REGIONALE
Ordinamento degli uffici e del personale



Oggetto del Consiglio n. 305 del 10 febbraio 2021 - Resoconto
OGGETTO N. 305/XVI - Interrogazione: "Linee guida per lo
svolgimento delle misure compensative finalizzate al riconoscimento
del titolo professionale per le figure di cui alla legge regionale
1/2003".
Marguerettaz (Presidente) -
Punto n. 12 all'ordine
del giorno. La parola all'assessore Jean-Pierre Guichardaz.
Guichardaz J. (PCP) -
Per rispondere alle domande
dell'interrogazione, alla prima domanda la risposta è affermativa,
tutti gli elenchi professionali regionali di cui all'articolo 7
della legge regionale n. 1/2003 sono attivati e risultano iscritti
i soggetti che seguono: guide turistiche: 84 iscritti,
accompagnatori turistici: 6 iscritti, guide escursionistiche
naturalistiche: 142 iscritti, accompagnatori turismo equestre: 20
iscritti e maestri di
mountain bike
: 44 iscritti.
Anche alla sua seconda domanda la risposta è affermativa,
completo dicendo che la figura della guida turistica è normata con
legge dello Stato e il decreto legislativo n. 206/2007 in
attuazione della direttiva europea n. 2005/36, che disciplina il
riconoscimento delle qualifiche già acquisite in uno e più Stati
membri dell'Unione europea. Una guida straniera presenta istanza al
Ministero competente in materia, il Ministero, a seguito di
valutazione, emette un decreto che riconosce la qualifica
professionale quale titolo abilitante per l'accesso all'esercizio
in Italia della professione di guida turistica nazionale. Il
riconoscimento del titolo è però subordinato al superamento di una
misura compensativa in quanto la formazione ricevuta riguarda
materie sostanzialmente diverse da quelle coperte dal titolo di
formazione richiesto in Italia. Tale misura compensativa è
organizzata nell'ambito territoriale prescelto
dall'interessato.
La Giunta regionale, quindi, con la DGR n. 1410 del 30 dicembre
2020, che lei cita in premessa, ha pertanto approvato le linee
guida per lo svolgimento delle misure compensative disposte dallo
Stato finalizzate al riconoscimento del titolo professionale di
guida turistica nazionale acquisito in altri Paesi dell'Unione
europea in regime di stabilimento ai sensi del decreto legislativo
n. 206/2007. L'effettuazione delle prove compensative è demandata
alle Regioni prescelte dal richiedente ed è frutto dell'accordo di
collaborazione siglato tra il MiBACT e le Regioni, di cui alla nota
dell'ex Direzione generale turismo del 18 novembre 2016 alla
Commissione turismo e industria alberghiera della Conferenza delle
Regioni e delle Province autonome, nonché delle ulteriori
determinazioni assunte il 16 marzo 2017 con le Regioni in materia
di guide turistiche.
Per quanto concerne le altre figure professionali - le do
informazioni che sicuramente le potranno essere di utilità - che
non hanno un elenco professionale nazionale ma regionale, la Giunta
regionale ha approvato le disposizioni dell'articolo 7, commi 3 e 4
della legge regionale n. 1/2003 con le seguenti DGR: la n. 922 in
data 19 giugno 2015 attraverso la quale la Giunta regionale ha
approvato le disposizioni applicative ai fini del riconoscimento
dei titoli e delle esperienze professionali conseguiti in altre
Regioni o Province autonome, o in altri Stati membri dell'Unione
europea diversi dall'Italia per l'iscrizione negli elenchi
regionali delle professioni turistiche di guida escursionistica
naturalistica, accompagnatore di turismo equestre e maestro di
mountain bike
. La DGR ha definito quindi le modalità di
presentazione delle domande di verifica dei requisiti professionali
previsti dalla disciplina regionale concernente le suddette
professioni e le modalità di svolgimento delle eventuali prove
compensative. Con la DGR n. 480 del 15 aprile 2016 la Giunta
regionale ha approvato le sostituzioni delle disposizioni
applicative di cui all'articolo 7, commi 3 e 4, della legge
regionale n. 1/2003 approvate con la DGR di cui sopra, la n.
922/2015 ai fini del riconoscimento dei titoli e delle esperienze
professionali conseguite in altre regioni o province autonome o in
Stati membri dell'Unione europea diversi dall'Italia per
l'iscrizione negli elenchi regionali delle professioni turistiche
di guida escursionistica naturalistica, accompagnatore di turismo
equestre, maestro di mountain bike. In particolare, l'articolo 8
delle disposizioni applicative sopracitate definisce proprio le
misure compensative. In ultimo, con la DGR n. 533 del 2 maggio 2018
la Giunta regionale ha approvato le disposizioni applicative
dell'articolo 5, comma 5bis, per la figura di guida turistica e
dell'articolo 7, commi 3 e 4, per le altre professioni disciplinate
dalla legge regionale n. 1/2003 per il riconoscimento dei titoli e
delle esperienze professionali conseguite in altre regioni o
province autonome o in Stati membri dell'Unione europea diversi
dall'Italia per l'iscrizione negli elenchi regionali delle
professioni di guida turistica, guida escursionistica
naturalistica, accompagnatore di turismo equestre, maestro di
mountain bike e ha revocato con questa delibera le disposizioni
approvate appunto dalle due precedenti DGR: la n. 922/2015 e la n.
480/2016 a cui ho fatto riferimento prima. In particolare,
l'articolo 8 delle disposizioni applicative sopracitate definisce
le misure compensative, che è l'oggetto della sua
interrogazione.
Per quanto concerne, infine, l'accompagnatore turistico in
Valle, non è stato istituito alcun profilo professionale, infatti
le persone iscritte nell'elenco regionale sono già iscritte in
altre regioni italiane.
Presidente -
Per la replica il collega Aggravi.
Aggravi (LEGA VDA) -
Grazie Assessore per la risposta. Mi
concentro soprattutto al netto di una segnalazione sulle varie
categorie dove molto probabilmente spesso i vari soggetti hanno più
problemi a indirizzarsi alle strutture o a quella che è la
burocrazia, quindi magari la invito a prendersi a cuore questa
tematica per rendere più esplicative le procedure da eseguire per
poter avere la possibilità di "condurre" le misure compensative e
potersi iscrivere anche agli enti regionali.
Con questa interrogazione porrei l'attenzione sul discorso degli
accompagnatori turistici proprio perché in alcuni casi vuoi per una
mancata comunicazione soprattutto nel passato, vuoi perché c'è una
continua modifica anche necessaria per la normativa delle modalità
di compensazione per poter essere iscritti, e oggi, se non erro, ci
sono - e lei giustamente me lo ricordava - sei soggetti che spesso
sono anche iscritti in altri registri... vorrei porre appunto la
sua attenzione su questa categoria per valutare al meglio anche la
comunicazione nei confronti di soggetti che sono iscritti in altre
Regioni e possono essere interessati a regolarizzare la loro
posizione anche in Valle d'Aosta.
Qua quindi c'è una questione tecnica, e le rimanderei
l'approfondimento con i suoi uffici, ed eventualmente anche una
definizione di linee guida
ad hoc
per questa categoria,
perché lei nel suo
compte rendu
ha parlato più volte delle
guide escursionistiche, di quelle legate al turismo equestre e ai
maestri di
mountain bike
ma l'articolo 7 della legge 2003
cita anche gli accompagnatori turistici e quindi forse è il caso di
andare a normare in maniera più puntuale anche questo aspetto per
evitare appunto che ci siano delle incomprensioni, o comunque delle
inefficienze per chi volesse regolarizzare la sua posizione in
Valle d'Aosta al netto della figura della guida turistica che ha
una definizione normativa nazionale e regionale direi puntuale.
Questa è una categoria che merita forse un approfondimento
normativo o comunque regolatorio più approfondito come tutte le
altre categorie, perché mi sembra che sia quella meno normata o
comunque regolarizzata dal punto di vista dell'attività in
Valle.
