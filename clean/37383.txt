Classificazione
AGRICOLTURA
COMMERCIO
Disciplina, attività, professioni



Oggetto del Consiglio n. 1173 del 22 aprile 2015 - Resoconto
OGGETTO N. 1173/XIV - Interpellanza: "Iniziative per
rilanciare il contrassegno di qualità "Saveurs du Val
d'Aoste".
Presidente
- Per l'illustrazione chiede la parola il
Consigliere Grosjean; ne ha facoltà.
Grosjean (UVP)
- Merci Monsieur le Président.
Bene, sono passati ormai più di 10 anni da quando è stato
istituito il marchio
Saveurs du Val d'Aoste
...il marchio, il
logo o il contrassegno, non so bene come definirlo. Siamo partiti
con grande entusiasmo e credo che adesso sia il momento di tirare
le conclusioni. Lo spunto nasce dal fatto che un delibera rinvia di
un anno la conclusione di un ciclo, quindi era mia intenzione
portare a conoscenza e chiedere all'Assessore competente qual è la
situazione.
Noi saremmo curiosi di capire un attimino qual è la situazione
del marchio, a che punto è la famosa associazione che doveva
nascere. Lei si ricorderà, Assessore, le riunioni proposte dal
Comitato
Route des Vins
, sette-otto anni fa, quando si è
iniziato a parlare di
Saveurs
, proposte un po' cadute nel
vuoto: si chiedeva semplicemente di unificare le due iniziative che
andavano praticamente nella stessa direzione, anche perché esisteva
già un'associazione, con un percorso definito e operativo, ma
venivamo un po' tacciati di non essere sufficientemente seri. La
nostra associazione non pretendeva corsi di formazione, non
pretendeva controlli, non pretendeva nessun parametro a livello di
edilizia o di tipo di strutture in legno piuttosto che in pietra,
noi parlavamo semplicemente al cuore degli operatori. Parecchi dei
nostri associati non poterono rientrare nei parametri dei
Saveurs
, malgrado carta dei vini e menù impostati sulle
produzioni locali e, adesso, a che punto siamo? L'utilizzo del
contrassegno da parte di chi aderisce al progetto a che punto è?
Qual è l'effetto?
L'interpellanza nasce anche un po' da questa delibera, la n.
555; la seconda parte della domanda nasce poi anche dall'ultima
delibera...in un mese due delibere che parlano di
Saveurs du Val
d'Aoste
! Quindi la prima domanda è per sapere qual è la
situazione; con la seconda ci si stupisce che questo marchio venga
utilizzato in un modo un po' così, senza troppi problemi, è stato
deciso di concederlo a chi aderisce al programma per l'EXPO 2015,
di presentazione di questo sistema di controllo, e quindi a questo
punto si autorizza chiunque ad aderire al marchio
Saveurs
. È
vero che è per un periodo sperimentale, però mi sembra di veder
banalizzare un po' questo marchio. Da una parte bisognerebbe fare
dei corsi, bisogna avere dei parametri; adesso, perché serve,
chiunque può aderire momentaneamente. Mi sembra una cosa un po'
buttata lì, cioè utilizziamo questo marchio senza avere un progetto
ben definito. Credo che sia veramente il momento di mettere mani a
tutte queste piccole organizzazioni che si occupano alla fine dello
stesso problema, di portare avanti il discorso enogastronomico e di
rilanciare in modo concreto questo settore.
Presidente
- Per la risposta ha chiesto la parola
l'Assessore Marguerettaz; ne ha facoltà.
Marguerettaz (UV)
- Grazie Presidente. Ringrazio il
collega Grosjean per aver posto all'attenzione del Consiglio questo
argomento che ci consente di spiegare la situazione. Cercherò di
dare delle risposte sia alle questioni e alle domande contenute
nell'interpellanza, sia a quelle che sono state poste nella
presentazione, perché sicuramente quando è stata stilata
l'interpellanza non c'era la seconda delibera, però non c'è alcun
problema.
Le
"motivazioni di questa proroga"
stanno esattamente nel
solco del ragionamento che ha fatto l'interpellante, ovvero noi
abbiamo avviato, ormai dall'inizio di questa legislatura, un
approfondimento sul settore dei marchi e sul settore
enogastronomico. Ora, il collega Grosjean parla della
Route des
Vins
, ma insieme alla
Route des Vins
abbiamo una miriade
di marchi: oltre a
Saveurs
,
Route des Vins
, abbiamo
Chemin des Vignobles
,
Chilometri Zero
,
Les Goûts
du Paradis
,
les Goûts du Mont Blanc
,
Les Goûts de
Doues
, abbiamo un'infinità di marchi, marchietti, siti. Senza
voler svilire e senza voler mortificare le giuste aspirazioni,
credo che sia arrivato il momento di ricondurre i marchi ad una
norma unica; tutte le cose, se andiamo a vedere, hanno delle
ragioni. Già solo i due marchi più importanti che abbiamo citato,
Saveurs
e
Routes des Vins
, sono due marchi che hanno
due leggi regionali, dove, se andiamo a vedere, ci sono degli
argomenti che sono molto simili, ed effettivamente come dice
l'interpellante noi abbiamo dei momenti dove, da un lato, per avere
il marchio
Saveurs
devi sottoporti a un corso di formazione,
a delle valutazioni di tipo urbanistico e, dall'altra parte, avevi
un percorso dove il soggetto, la promozione era il prodotto, e
tutta un'altra serie di elementi che non erano perlomeno
contemplati dal punto di vista formale. Ecco perché credo che sia
arrivato il momento per fare chiarezza su questo: da una parte è
stato avviato un progetto insieme all'Università della Valle
d'Aosta, che ringrazio, che ha avviato una ricerca specifica su
tutti i marchi che abbiamo in circolazione; dall'altra parte un
lavoro assieme all'Assessorato all'agricoltura (peraltro ringrazio
i colleghi, il collega Testolin, così come le strutture) con
l'
Institut agricole
, con la Scuola alberghiera, con gli
albergatori, con i commercianti per fare un'analisi compiuta e per
cercare di mettere insieme una serie di elementi.
Anche dal punto di vista sostanziale (poi andremo a vederlo) noi
abbiamo tante aziende, ma sul contrassegno probabilmente dobbiamo
fare un passo avanti, perché l'approccio fino ad oggi che abbiamo
avuto ha valorizzato un lavoro, da un lato, ma dall'altra parte non
ha valorizzato la qualità, abbiamo fatto delle verifiche di ordine
amministrativo, cioè coloro che hanno controllato - poi lei mi
chiede quanti sono i controlli - hanno controllato la presenza di
fatture, se il commerciante aveva acquistato dei prodotti DOC, DOP,
dei prodotti tipici. Quindi, rispetto a questo tema, e sarò ben
lieto anche di affrontarlo insieme in commissione, bisogna creare
una piattaforma unica per andare nella direzione dove ci dovrà
essere un marchio madre e padre e poi una declinazione
eventualmente in subordine di quelle che possono essere le
specifiche, evitando una confusione che, alla fine, crea imbarazzo
e non permette un'efficace comunicazione.
Qual è
"la situazione reale del sistema Saveurs"
: oggi
abbiamo 94 operatori, 51 sono i ristoranti, 19 gli esercizi
commerciali, 15 le aziende alberghiere, 5 agriturismi e 4 rifugi
alpini; quindi, per parlare di Valle d'Aosta, il dato di quasi 100
iscritti che si sono sottoposti al corso non è trascurabile,
abbiamo la diffusione sostanzialmente in tutta la Valle, e questa è
già una base interessante e importante. I controlli che sono stati
fatti: abbiamo fatto dei controlli sulla base di reclami che sono
pervenuti dalla clientela, ne abbiamo fatti due, e ne sono stati
fatti altri tre dalla struttura competente a campione. Riguardo ai
due casi di reclamo, nel primo è stato formalmente chiesto da parte
della struttura competente all'esercente di rappresentare le
controdeduzioni e alla fine è stato deciso di invitare formalmente
il titolare del marchio ad una maggiore attenzione e, nel secondo,
c'è stato un contraddittorio con il dirigente responsabile e
l'operatore; in entrambi i casi la conclusione, è stata di un
invito ad una maggiore attenzione. Negli altri tre casi due non
hanno fatto emergere alcuna irregolarità, mentre per il terzo
operatore è emersa la non-conformità ai requisiti previsti per la
sola area dell'approvvigionamento, quindi anche in questo caso è
stato fatto un invito a una maggior scrupolosità per
l'aggiornamento.
Per quel che attiene alla tracciabilità, la domanda non è posta
nell'interpellanza, ma mi sento di dare una risposta: proprio per
evitare una proliferazione di marchi è stato pensato di utilizzare
un marchio esistente, il
Saveurs
, che non vuol dire che
viene rilasciato il marchio
Saveurs
a un esercente, ma vuol
dire che viene utilizzato questo marchio all'interno di una
procedura che serve per la tracciabilità dei prodotti alimentari.
Quindi questo progetto, che ha il patrocinio del Ministero e ha una
certa visibilità anche a livello nazionale, sarà un progetto che,
in virtù di nuove tecniche, si inserisce nella tracciabilità dei
prodotti. Il fatto di dover contrassegnare i prodotti presupponeva
l'elaborazione di un marchio; anziché inventarci l'ennesimo marchio
si è concesso a questo progetto di tracciabilità di utilizzare il
marchio
Saveurs
, che è altra cosa dell'esporre e
nell'evidenziare il marchio
Saveurs
nel proprio
esercizio.
Per concludere (e ritorno all'interpellanza), l'idea è proprio
di dare gambe con tutta una serie di approfondimenti a quegli
intendimenti che in parte erano già stati stimolati allora, ma che
adesso...diciamo che i tempi siano maturi per arrivare a una
conclusione.
Presidente
- Grazie Assessore. Per la replica chiede la
parola il Consigliere Grosjean; ne ha facoltà.
Grosjean (UVP)
- Bene, la ringrazio Assessore, finalmente
i tempi sono maturi! Abbiamo messo un po' di tempo, però credo che
sia più che mai opportuno andare a fare un po' di chiarezza
sull'offerta enogastronomica e turistica, perché adesso se uno va
sui vari siti rischia di fare molta confusione, da una parte, e
dall'altra, anche il produttore alla fine non sa più qual è il
logo, qual è il contrassegno da apporre sul prodotto, perché si
rischia solo di creare tanta confusione. Abbiamo i loghi delle
varie associazioni, abbiamo i loghi dei vari metodi di coltura,
abbiamo i loghi delle varie tipologie di controllo, quindi alla
fine uno non sa più da che parte focalizzare la presentazione del
suo prodotto. È quindi importante e gradirei veramente poter fare
il punto della situazione in commissione...adesso non so se sarà la
III Commissione o quale altra, lo decideremo insieme magari con la
Commissione agricoltura...così, per avere anche noi la situazione
di come sta evolvendo questa materia.
Presidente
-Grazie. Passiamo al punto 23 dell'ordine del
giorno.
