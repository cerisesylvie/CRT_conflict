Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 664 del 5 luglio 1989 - Resoconto
OGGETTO N. 664/IX - DISEGNO DI LEGGE: "COLLEGAMENTO
FERROVIARIO-TRAMVIARIO COGNE-CHAREMOZ-PLAN PRA. RIFINANZIAMENTO
DELLA LEGGE REGIONALE 13 DICEMBRE 1984, N. 68"
PRESIDENTE:
Ha chiesto la parola
l’Assessore all'Industria, Commercio, Artigianato e
Trasporti, Lanivi; ne ha facoltà.
LANIVI (ADP):
Questi 10 miliardi di rifinanziamento della
legge regionale 13 dicembre 1984, n. 68, saranno utilizzati per
completare il collegamento tramviario tra Cogne e la località di
Plan Pra. Tale legge, infatti, prevedeva dei finanziamenti per la
sistemazione della galleria e la costruzione dei raccordi tra Cogne
e Charemoz (Acque Fredde), mentre questo ulteriore finanziamento
serve per collegare Charemoz a Plan Pra, che è il punto di incontro
tra l’opera ferroviaria e la funivia Aosta-Pila, per
realizzare le piccole stazioni, nonché per acquistare le vetture.
Si tratta in ogni caso di opere non comprese nella legge
citata.
PRESIDENTE:
Se nessuno chiede la parola, si passa
all'esame dell'articolato.
Do lettura dell’articolo 1.
Art. 1
1. La legge regionale 13 dicembre 1984 n. 68, e successive
modificazioni, concernente la realizzazione del collegamento
ferroviario per il trasporto di persone Cogne-Charemoz, è
rifinanziata di complessive lire 10.000.000.000 per gli interventi
indicati nel successivo articolo 2 della presente legge.
PRESIDENTE:
Se nessuno chiede la parola, pongo in
votazione l'articolo 1 testé letto.
ESITO DELLA VOTAZIONE
Presenti, votanti e favorevoli: 23
Il Consiglio approva all’unanimità
PRESIDENTE:
Do lettura dell'articolo 2.
Art. 2
1. Gli interventi oggetto della presente legge sono quelli
previsti dalla L.R. 13 dicembre 1984, n. 68, e successive
modificazioni; quelli necessari alla realizzazione del
prolungamento della ferrovia-tramvia da Charemoz a Plan Pra, in
Comune di Gressan, onde permettere la connessione del servizio di
trasporto pubblico con la telecabina Aosta-Pila; nonché quelli
relativi alla realizzazione e fornitura del materiale rotabile e di
altri materiali e servizi connessi con l'esercizio della
ferrovia-tramvia stessa.
PRESIDENTE:
Se nessuno chiede la parola, pongo in
votazione l'articolo 2 testé letto.
ESITO DELLA VOTAZIONE
Presenti, votanti e favorevoli: 23
Il Consiglio approva all’unanimità
PRESIDENTE:
Do lettura dell'articolo 3.
Art. 3
1. La Giunta regionale è autorizzata ad adottare gli atti
amministrativi necessari all'attuazione dell'intervento di cui
all'articolo precedente e, in particolare, a conferire gli
incarichi per studi e progettazioni, ad espletare le gare di
appalto o di licitazione, ad effettuare trattative ed aggiudicare
forniture e lavori relativi.
PRESIDENTE:
Se nessuno chiede la parola, pongo in
votazione l'articolo 3 testé letto.
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE:
Do lettura dell'articolo 4.
Art. 4
1. L'onere derivante dall'applicazione della presente legge,
valutato in complessive Lire 10.000.000.000, di cui Lire
4.600.000.000 a carico dell'anno 1989 e Lire 5.400.000.000 a carico
dell'anno 1990, graverà sul capitolo 38095 del bilancio di
previsione della Regione per l’esercizio finanziario
1989 e sul corrispondente capitolo per il successivo esercizio.
2. Alla copertura dell'onere di cui al precedente comma si
provvede:
- per l'anno 1989 mediante riduzione per Lire 4.600.000.000
dallo stanziamento iscritto al capitolo 50150 "Fondo globale per il
finanziamento di spese per ulteriori programmi di sviluppo - spese
di investimento" a valere sull'apposito accantonamento previsto
all'allegato n. 8 al bilancio per l'anno in corso:
- per l'anno 1990 mediante utilizzo per Lire 5.400.000.000 delle
risorse disponibili iscritte al programma "3-3 altri oneri non
ripartibili" del bilancio pluriennale 1989/1991.
PRESIDENTE:
Se nessuno chiede la parola, pongo in
votazione l'articolo 4 testé letto.
ESITO DELLA VOTAZIONE
Presenti, votanti e favorevoli: 23
Il Consiglio approva all’unanimità
PRESIDENTE:
Do lettura dell’articolo 5.
Art. 5
1. Al bilancio di previsione della Regione per l'anno 1989 sono
apportate le seguenti variazioni:
Parte spesa
Variazione in diminuzione:
Capitolo 50150 "Fondo globale per il finanziamento di spese per
ulteriori programmi di sviluppo (spese di investimento)"
£. 4.600.000.000
Variazione in aumento:
Capitolo 38095 la cui denominazione viene così modificata:
"Spese per la realizzazione del collegamento
ferroviario-tramviario Cogne-Charemoz-Plan Pra"
£. 4.600.000.000
PRESIDENTE:
Se nessuno chiede la parola, pongo in
votazione l'articolo 5 testé letto.
ESITO DELLA VOTAZIONE
Presenti, votanti e favorevoli: 23
Il Consiglio approva all’unanimità
PRESIDENTE:
Do lettura dell'articolo 6.
Art. 6
1. La presente legge è dichiarata urgente ai sensi del terzo
comma dell'articolo 31 dello Statuto Speciale ed entrerà in vigore
il giorno successivo a quello della sua pubblicazione.
PRESIDENTE:
Se nessuno chiede la parola, pongo in
votazione l'articolo 6 testé letto,
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE:
Il Consiglio è chiamato ora a pronunciarsi sul
complesso della legge.
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
