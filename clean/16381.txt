Classificazione
NOMINE E INCARICHI DI CONSULENZA E SPECIALI
Nomine


Resoconto integrale del dibattito dell'aula
Oggetto del Consiglio n. 2746 del 24 settembre 1997 - Resoconto
SEDUTA POMERIDIANA DEL 24 SETTEMBRE 1997
OGGETTO N. 2746/X Nomina di un sindaco effettivo in seno al
Collegio sindacale della SITIB - Società Incremento Turistico
Invernale Brusson S.p.A..
Presidente Ha chiesto la parola il Consigliere Perron.
Perron (UV) Pour proposer Monsieur Girardi Marco.
Si dà atto che l'Assessore alla sanità, salute e politiche
sociali Vicquéry non partecipa alla discussione e alla votazione
dell'oggetto.
Presidente Si procede alla votazione.
- Consiglieri presenti e votanti: 30
- Schede nulle: 2
- Schede valide: 28
- Schede bianche: 6
Hanno riportato voti:
- Girardi Marco: 22
Presidente In base all'esito della votazione risulta nominato,
per il triennio 1997/2000 che scadrà il 30 giugno 2000, quale
Sindaco effettivo in seno al Collegio sindacale della SITIB -
Società Incremento Turistico Invernale Brusson S.p.A., il Signor
Girardi Marco (residente in Aosta, Rue des Seigneurs de Quart,
47).
Deliberazione Il Consiglio
Premesso che:
- l'articolo 17 - comma due - della legge regionale 10 aprile
1997, n. 11 (Disciplina delle nomine e delle designazioni di
competenza regionale) stabilisce che alle nomine e designazioni di
competenza regionale relative al primo semestre del 1997 si
applica, per quanto riguarda il procedimento e le incompatibilità,
la legge regionale 27 marzo 1991, n. 12 (Criteri per le nomine e le
designazioni di competenza regionale);
- la legge regionale 27 marzo 1991, n. 12, disciplina le nomine
e le designazioni di competenza regionale e in particolare
all'articolo 2 - primo comma - stabilisce che le nomine dei
componenti degli organi collegiali di amministrazione, dei sindaci
o revisori dei conti di enti od istituti di diritto pubblico e
privato, aziende, società, fondazioni, comunque spettanti alla
Regione, sono attribuite alla competenza del Consiglio
regionale;
- con legge regionale 3 agosto 1971, n. 10 è stata autorizzata
la sottoscrizione di capitale azionario da parte della Regione a
favore di società di funivie e seggiovie locali e di altre società
aventi per fine iniziative di interesse turistico locale;
- l'articolo 13 dello Statuto della SITIB - Società Incremento
Turistico Invernale Brusson S.p.A. riconosce alla Regione la
facoltà di nominare un Sindaco effettivo in seno al Collegio
sindacale;
- ai sensi dell'articolo 2397 del Codice Civile è richiesta
l'iscrizione nel registro dei revisori contabili;
- il succitato Collegio sindacale è scaduto il 30 giugno 1997
per compiuto triennio di carica;
Vista la determinazione della Commissione per le nomine che, a
seguito della pubblicazione nel Bollettino Ufficiale della Regione
n. 59 del 24 dicembre 1996 dell'elenco delle nomine in scadenza nel
primo semestre dell'anno 1997, nella riunione del 3 giugno 1997 si
è espressa sulle seguenti candidature:
1) Arboletti Edgardo 8) Leonardi Andrea
2) Benzo Claudio 9) Linty Marco
3) Bianco Roberto 10) Novallet Daniela
4) Bonazzi Ivo 11) Odisio Gianni
5) Cargnino Andrea 12) Safina Angelo
6) Frimaire Mario 13) Tesio Silvia
7) Girardi Marco
Ritenuto necessario provvedere alla nomina di un Sindaco
effettivo in seno al Collegio sindacale della summenzionata Società
per il triennio 1997/2000 che scadrà il 30 giugno 2000;
Visto il parere favorevole di legittimità rilasciato dal Capo
Servizio del Cerimoniale e pubbliche relazioni della Presidenza del
Consiglio, ai sensi dell'articolo 72 della legge regionale n.
3/1956 e successive modificazioni, e del combinato disposto degli
articoli 13 - comma 1 - lett. e) e 59 - comma 2 - della legge
regionale n. 45/1995, sulla presente deliberazione;
Richiamate le leggi regionali 3 agosto 1971, n. 10, 27 marzo
1991, n. 12 e 10 aprile 1997, n. 11;
Delibera
1) di nominare, per il triennio 1997/2000 che scadrà il 30
giugno 2000, quale Sindaco effettivo in seno al Collegio sindacale
della SITIB - Società Incremento Turistico Invernale Brusson
S.p.A., il Signor Girardi Marco (residente in Aosta, Rue des
Seigneurs de Quart, 47);
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
