Classificazione
CONSIGLIO REGIONALE
Costituzione e funzionamento degli organi consiliari



Oggetto del Consiglio n. 2967 del 17 ottobre 2017 - Resoconto
OGGETTO N. 2967/XIV - Ricostituzione delle commissioni
consiliari permanenti.
Rosset (Presidente) -
Proseguiamo con il punto 9
dell'ordine del giorno. Nell'adunanza del 13 ottobre scorso con i
provvedimenti n. 2958 e n. 2959 sono stati eletti il nuovo
Presidente della Regione e i nuovi Assessori regionali e occorre,
pertanto, procedere alla ricostituzione delle commissioni
consiliari permanenti ai sensi dell'articolo 20 del Regolamento
interno del Consiglio. Ricordo che l'articolo 20 del Regolamento
interno prevede che la composizione delle commissioni consiliari
permanenti è, per quanto possibile, determinata con criterio di
proporzionalità rispetto alla consistenza dei gruppi del Consiglio.
In ogni commissione deve essere rispettato il rapporto tra
maggioranza e minoranza. Ogni commissione è costituita da sette
Consiglieri, salvo deroga relativa alla I Commissione, da proporsi
da parte della Conferenza dei Capigruppo. Ciascun Consigliere ha
diritto di essere assegnato almeno ad una commissione. Le
commissioni consiliari permanenti sono nominate dal Consiglio con
votazione a scrutinio palese, su proposta del Presidente, sentita
la Conferenza dei Capigruppo. Il Presidente del Consiglio, il
Presidente della Regione e gli altri membri della Giunta non
possono far parte delle commissioni consiliari permanenti.
Nella riunione svoltasi in mattinata la Conferenza dei
Capigruppo ha concordato sulla seguente proposta: I Commissione
permanente (Istituzioni e autonomia) componenti Follien, Farcoz,
Lanièce, Cretier, Fabbri, Ferrero, Norbiato, Bertin, Gerandin.
Tengo a precisare che il rapporto della I Commissione è cinque a
quattro, il rapporto delle altre commissioni è quattro a tre. II
Commissione permanente (Affari generali), componenti Testolin,
Follien, Farcoz, Fabbri, Chatrian, Cognetta, Marquis; III
Commissione permanente (Assetto del territorio), componenti
Bianchi, Isabellon, Cretier, Grosjean, Borrello, Roscio, Restano;
IV Commissione permanente (Sviluppo economico), componenti Contoz,
Bianchi, Péaquin, Grosjean, Restano, Morelli, Padovani; V
Commissione permanente (Servizi sociali), componenti Fabbri,
Testolin, Lanièce, Cretier, Gerandin, Fosson e Certan.
Ci sono richieste di intervento o chiarimenti? Se non ci sono
richieste di ulteriori chiarimenti, possiamo mettere in votazione
(per voto palese) quanto annunciato. Dichiaro aperta la votazione.
La votazione è chiusa.
Presenti: 32
Votanti           
: 32
Favorevoli: 32
Il Consiglio approva all'unanimità.
Ricordo ai componenti delle commissioni che le stesse saranno
convocate al termine del Consiglio per la nomina dei presidenti,
vicepresidenti e segretari.
