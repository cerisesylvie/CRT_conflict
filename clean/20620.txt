Classificazione
ISTRUZIONE PUBBLICA



Oggetto del Consiglio n. 630 del 26 maggio 2004 - Resoconto
OGGETTO N. 630/XII - Iscrizione anticipata nella scuola
dell'infanzia. (Interpellanza)
Interpellanza
Premesso:
- che il D.Lgs. 23 gennaio 2004, attuativo della Legge
53/2003, ha dato avvio alla riforma della scuola e - in particolare
- a quella dell'infanzia e del primo ciclo d'istruzione;
- che il decreto, in ossequio a un principio cardine della
Riforma Moratti che riconosce la fondamentale libertà di scelta
delle famiglie, consente - per l'anno in corso -
l'anticipo
graduale delle iscrizioni dei bambini e delle bambine che compiono
l'età richiesta (tre anni per la scuola dell'infanzia e sei anni
per la scuola primaria) entro il mese di febbraio;
- che, con circolare della Sovrintendenza agli Studi la
Regione Valle d'Aosta ha dato applicazione alle disposizioni del
suddetto decreto e, per quanto riguarda la scuola dell'infanzia, ha
stabilito che i genitori interessati possono presentare le istanze
di iscrizione anticipata alle singole Istituzioni scolastiche entro
il 25 febbraio 2004;
- che, rispondendo a una recente interrogazione del Gruppo La
Casa delle Libertà, l'assessore delegato comunicava che nelle 18
istituzioni valdostane sono state presentate 103 domande
d'iscrizioni anticipate (scuola primaria), mentre nelle 9 scuole
materne parificate ne sono state presentate 15;
- che il 30 aprile scorso, l'assessore delegato ha
sottoscritto un accordo con le organizzazioni sindacali scolastiche
per l'applicazione della Riforma in Valle d'Aosta, ove
paradossalmente "si prende atto che non sussistono le condizioni
per l'iscrizione anticipata nella scuola dell'infanzia";
tutto ciò premesso, il sottoscritto Consigliere
regionale
Interpella
l'Assessore delegato per sapere:
1) quali sarebbero le motivazioni che negano la sussistenza
delle condizioni per l'iscrizione anticipata nella scuola
dell'infanzia;
2) se non ritenga che l'accordo di cui in premessa
costituisca un grave disconoscimento dei diritti degli studenti e
delle famiglie, considerato che tra i compiti fondamentali della
scuola dell'infanzia rientra quello dell'accoglienza in modo
personalizzato delle bambine e dei bambini;
3) quali sono gli intendimenti in merito all'avvio del
prossimo anno scolastico 2004/2005.
F.to: Tibaldi
Président - La parole au Conseiller Tibaldi.
Tibaldi (CdL) - Sta prendendo forma e corpo la "riforma Moratti"
in tutta Italia, attraverso le varie deleghe e decreti legislativi
si sta dando attuazione alla legge n. 53/2002 e vediamo che in
Valle si crea una certa reticenza nel volerla affrontare e nel
volerne dare adempimento puntuale nei vari settori di intervento.
La cosa che ci dà maggiormente fastidio sono alcuni titoli,
immaginiamo che siano delle interpretazioni piuttosto sintetiche
quanto inidonee che sono apparse sui giornali, secondo le quali la
Valle d'Aosta dice "no" alla "Moratti", la riforma in Valle d'Aosta
non sarà applicata. A "tambur battente" arrivano i periodici di
diverse organizzazioni sindacali, che danno informazione sulle loro
"ragioni" per cui la Valle d'Aosta ha detto "no" alla
"Moratti".
È naturale che uno dei punti salienti applicativi della riforma
riguarda, come abbiamo evidenziato nell'interpellanza che
proponiamo oggi all'attenzione del Consiglio, l'anticipo scolastico
ed è uno dei punti salienti che è stato trattato in diverse
iniziative consiliari proposte all'Assessore, dalle quali era
emerso che vi è un discreto numero di istanze da parte di famiglie
che vorrebbero anticipare l'ingresso nella scuola dell'infanzia dei
loro figli. A fronte di queste richieste, però, arriva una sorta di
"niet" calato dall'alto da parte dell'Assessorato: non si può dare
attuazione alle richieste; il perché lo chiediamo oggi
all'Assessore. Abbiamo letto in via sintetica le motivazioni
comparse sui giornali: "scuola dell'infanzia, iscrizione
anticipata, si prende atto che non sussistono le condizioni per
l'iscrizione anticipata nella scuola dell'infanzia".
Sappiamo che la Regione Valle d'Aosta non è carente di risorse,
di strutture, di strumenti per applicare un insegnamento
anticipato, per applicare l'introduzione di questo aspetto della
riforma, tanto che, leggendo anche i giornali del vicino Piemonte,
vi è un comune come Baio Dora, che la "riforma Moratti" vede come
apripista, dove sarà possibile iscrivere a scuola i bimbi a 2 anni
e mezzo. Cito questo comune, perché mi piacerebbe paragonarlo ad
altri comuni valdostani che abbiano delle analogie e per quanto
riguarda la consistenza demografica, e per quanto concerne la
presenza di una scuola sul loro territorio; insomma, per una serie
di strutture e infrastrutture che sono proiettate all'istruzione e
alla cultura. Baio Dora riesce a farlo, la ricca e opulenta Valle
d'Aosta non riesce a dare attuazione alla riforma e soprattutto
nega il diritto delle famiglie di poter vedere iscritti i propri
figli in via anticipata nelle scuole valdostane. Di qui la nostra
interpellanza, perché questa decisione ci pare contraddittoria: non
sappiamo se è una decisione che promana dall'Assessorato, se si
tratta di una decisione che è stata stimolata dai sindacati e a cui
l'Assessorato pedissequamente abbia dato attuazione per timore di
incorrere in scioperi o preteste. Non sappiamo se questa iniziativa
è anche coerente con un recente incarico conferito con la
deliberazione di Giunta n. 614/2004 a un professionista, Prof.
Rosario Ferrara, di Torino, sulla base del quale si dovrebbe
procedere in modo organico e completo alla "riforma Moratti",
preservando la particolarità del sistema scolastico valdostano,
tenendo conto delle prerogative riconosciute dallo Statuto
speciale, nonché della riforma del titolo V della Costituzione, che
si traduce nell'adattamento della scuola valdostana all'insieme di
norme generali sull'istruzione che sono state delineate dalla
"riforma Moratti". Non dimentichiamo che, proprio ai sensi della
riforma del titolo V, le norme generali sull'istruzione vengono
dettate con legge dello Stato; allora, da una parte, abbiamo questo
incarico, dall'altra parte, abbiamo un immediato verdetto, che è
stato pubblicato all'inizio di maggio, dove la Valle rifiuta
l'applicazione della "Moratti". Assessore, chiediamo a lei lumi su
quanto è apparso sui giornali, se è stata un'esagerazione
giornalistica o se davvero la Regione non ha intenzione di
procedere ad un'applicazione graduale della riforma del sistema
scolastico.
Poniamo una serie di domande:
"quali sarebbero le motivazioni
che negano la sussistenza delle condizioni per l'iscrizione
anticipata nella scuola dell'infanzia"
; se non ritenga che
l'accordo con i sindacati costituisca un grave disconoscimento dei
diritti degli studenti e delle famiglie, perché non vi sono solo
gli insegnanti nel sistema scolastico, vi sono anche coloro che
sono lì per farsi un'istruzione passando attraverso i vari stadi
scolastici; per cui, secondo il principio della "riforma Moratti",
ma, anche secondo quelle iniziative di cambiamento che sono state
apportate negli anni precedenti, al centro dell'istruzione dovrebbe
essere lo studente e non solo gli insegnanti o, ancor peggio, i
sindacati. Ci fa piacere peraltro che qualche sindacato abbia preso
le distanze da certe iniziative, che avevano più il sapore di prese
di posizione politica e ideologica, che non iniziative motivate da
analisi sostanziali e profonde di un ritardo o di un rallentamento
nell'applicazione della riforma. Infine vorremmo sapere
"quali
sono gli intendimenti in merito all'avvio del prossimo anno
scolastico"
, visto che entro il mese di febbraio sono state
raccolte le istanze di adesione che si riferiscono all'entrata in
vigore del prossimo anno scolastico e quindi dal settembre
prossimo. Ascoltiamo la sua risposta e ci riserviamo una
replica.
Si dà atto che dalle ore 17,36 presiede il Vicepresidente
Nicco.
Presidente - La parola all'Assessore all'istruzione e cultura,
Charles Teresa.
Charles (UV) - Première réponse à votre première question: les
conditions pour la mise en route de l'inscription anticipée à
l'école maternelle ont été dictées avec précision par le MIUR par
la circulaire ministérielle concernant les inscriptions, c'est la
circulaire ministérielle de février 2004. Elle comporte:
l'épuisement des listes d'attente, la disponibilité des postes dans
l'école intéressée soit sur le plan logistique, soit sur le plan de
l'organigramme et le consentement de la commune où se trouve
l'institution scolaire intéressée dans le cas où la commune serait
tenue à fournir des services instrumentaux supplémentaires, tels
que, par exemple, transports, services de la cantine scolaire, les
équipements.
Le Ministère de l'instruction a fait parvenir jusqu'à maintenant
des indications ultérieures opérationnelles quant à l'anticipation
à l'école maternelle à travers la circulaire citée avant, qui
fournit des indications et des instructions au sujet du décret
législatif n° 59/2004, concernant la définition des normes
générales relatives à l'école maternelle et au premier cycle de
l'éducation, aux normes de l'article 1er de la loi n° 53. Dans le
détail les conditions susdites ont été confirmées et des
informations ultérieures ont été fournies au sujet des nouvelles
figures professionnelles de la manière qui suit. En considérant que
les figures professionnelles citées, ainsi que les modalités
peuvent matérialiser l'exigence d'instituer de nouveaux profils
professionnels du personnel scolaire et que de toutes les façons
ils sont destinés à retomber sur l'acte déclaratoire des fonctions
déjà prévues, ainsi que sur les modèles et les solutions
d'organisation du travail, nous mettrons en train rapidement la
phase de négociation qui les concerne, aux termes de l'article 43
du Contrat national du travail du secteur de l'école. Ce n'est qu'à
la conclusion de la phase citée ci-dessus qu'il sera possible de
faire avancer de manière graduelle et expérimentale la pratique de
l'anticipation de l'inscription à l'école élémentaire. Ceci était
écrit dans le décret; l'Administration a vérifié, pour ce qui est
de sa compétence, la disponibilité des places dans le respect de
l'organigramme déjà affecté aux écoles pour la prochaine année
scolaire.
Relativement aux nouvelles figures professionnelles et aux
modalités d'organisation, rappelées toujours par la circulaire
ministérielle n° 29/2004, considérées optimales pour l'insertion
des enfants de 2 ans et demi, l'Administration a vérifié que la
phase des négociations prévue par l'article 43 du Contrat national
n'a pas encore été mise sur pied. Pour ce qui concerne l'entente
avec les organismes locaux, qui sont tenus à la mise en place des
services instrumentaux, une table de confrontation avait été
préparée. Ces organismes, après une réflexion attentive et précise,
ont exprimé leur difficulté pour accueillir des enfants en
inscription anticipée à cause de l'inexistence des conditions
nécessaires.
Pour la deuxième question, l'accord stipulé avec toutes les
organisations syndicales de l'école n'est que la preuve de ce qui
ressort de la phase de l'examen des conditions dont je viens de
parler. Il n'est pas dans l'intention de l'Administration de forcer
les mesures concernant les anticipations lorsqu'il manque des
conditions qui sont retenues nécessaires et indispensables et que
le législateur et le Ministre lui-même ont mis à tutelle des
enfants touchés par cette mesure. En outre, les lignes
d'orientation fixées de commun accord avec les organisations
syndicales, ainsi que dans le texte d'accord, reconnaissent
formellement une partie même du travail fait par les groupes
d'étude, qui ont été organisés par la Surintendance aux études avec
l'objectif d'effectuer des études techniques préparatoires à
l'exécution et à l'adaptation pour la Vallée d'Aoste des normes
générales relatives à l'école maternelle et à l'école primaire,
toujours aux normes de la loi n° 53. Il est alors évident que,
malgré les nombreuses tables rondes ou tables de confrontation
organisées par l'Administration, le but reste inchangé et amplement
partagé.
Quant à la dernière question, avec la prochaine année scolaire
l'Administration prendra soin de mettre en service les procédures
pour parfaire les conditions nécessaires à la mise en route de
l'expérimentation dont nous parlons, même à travers la réalisation
de cours de formation destinés au personnel enseignant de l'école
maternelle et des confrontations opportunes avec les collectivités
locales. L'Administration a comme objectif principal d'obtenir une
insertion attentive et correspondante à toutes les exigences des
enfants pour leur entreé dans l'école de l'enfance.
Presidente - La parola al Consigliere Tibaldi.
Tibaldi (CdL) - Assessore, siamo completamente delusi di una
risposta che non è all'altezza di un Assessore che si deve occupare
primariamente dell'istruzione della sua comunità, anche perché la
sua risposta denota che il fattore istruzione viene messo non in
secondo piano, ma addirittura in terzo piano. È vergognoso che dei
tavoli di negoziazione con la parte docente o dei tavoli di
confronto con i responsabili degli enti locali, i sindaci abbiano
creato rallentamenti o difficoltà tali da impedire l'attuazione
della riforma in questo punto. Riteniamo sia vergognoso che una
Regione come la Valle d'Aosta, che ha delle "chances" strutturali
proprie finanziarie di gran lunga superiori a quelle di altre
regioni, non riesca ad accogliere nelle proprie scuole i bambini -
e sono tanti perché lei ci ha dato i numeri nelle scorse edizioni -
che hanno fatto richiesta di accedere per l'anticipo scolastico. È
negare una libertà riconosciuta ai cittadini, sulla base di
pretesti di carattere sindacale che non hanno alcuna ragion
d'essere. Vorremmo sapere perché per la scuola non vi sono le
risorse o le strutture, o le condizioni per poter effettuare un
anticipo scolastico, mentre vi sono per tantissime altre cose, e lo
abbiamo visto in questa seduta consiliare: consulenze di vario
tipo, lo leggiamo dall'elenco delle numerosissime deliberazioni di
spesa adottate dalla Giunta. Non si riesce dunque ad accogliere -
dicevo - i bambini di moltissime famiglie, che avrebbero il piacere
di iniziare in via anticipata la scuola. Perché? Perché gli enti
pubblici non sono riusciti a creare le condizioni necessarie.
Lei ha dato lettura in esordio della sua risposta delle
condizioni fissate dal provvedimento ministeriale; ci ha detto:
"sulla disponibilità di posti e sulle nuove figure professionali
abbiamo aperto un tavolo di negoziazione"
, ma cosa dobbiamo
negoziare? Abbiamo istituti capienti nella nostra Regione,
addirittura a Châtillon hanno abbattuto una scuola perché era di
troppo, ma dov'è che mancano i locali per accogliere i bambini?
Come si fa a dire che mancano le figure professionali quando vi
sono corsi di formazione e di aggiornamento continuo per il corpo
docente valdostano? Dov'è allora che mancano le nuove figure
professionali che dovrebbero garantire l'assistenza ai più piccoli,
quando abbiamo addirittura un'università che ha preordinato i
livelli di studi alla formazione primaria e secondaria, quindi è
proprio orientata a creare anche queste figure professionali! Cosa
ci manca in Valle d'Aosta? Ci mancano i soldi per i comuni per
ospitare i bambini nelle mense? Ci mancano i soldi per i trasporti
scolastici? Qui vi sono diversi amministratori comunali, penso che
questa risposta sia vergognosa, Assessore, perché si fonda su un
pretesto assolutamente inconsistente, proprio perché è un pretesto,
perché qui solo sulla base di un affronto sindacale, o meglio di
alcuni sindacati, lei, Assessore, si è arresa di fronte
all'evidenza! A differenza di un piccolo comune, come Baio Dora,
nessuno dei 74 comuni valdostani sarà in grado di dare un'immediata
applicazione alla riforma in questo punto.
Assessore, non è pensando di boicottare la "riforma Moratti" che
si guadagnano dei "galloni" sul campo, questo è un suo fallimento,
è un'incapacità nell'affrontare con un minimo di disponibilità
innanzitutto da parte sua e da parte di chi governa il settore
dell'istruzione... di mettere insieme le varie condizioni e dire:
"Signori, da quest'anno si può cominciare" e si può iniziare dando
soddisfazione alle richieste di tante famiglie che non riescono a
far ospitare i propri figli dagli asili privati esistenti perché le
rette sono troppo alte, o anche perché non c'è posto per tutti, e
Aosta è un caso emblematico. Non si viene quindi neppure incontro a
questa esigenza di tipo sociale, che è manifesta ed è stata
denunciata più volte da più parti.
Assessore, non è trincerandosi dietro un linguaggio burocratico
di tavoli di negoziazione che si cala il sipario sul mancato
anticipo della scuola, la Valle d'Aosta ha fallito, non ha fatto
fallire la riforma! La Valle d'Aosta ha fallito perché nonostante
tutto non è riuscita a dare accoglienza ai propri bambini, le cui
famiglie, legittimamente, hanno fatto una richiesta.
Questa è una concezione dirigista della scuola, che forse andava
bene negli anni '70, e da una concezione dirigista si dovrebbe
traghettare verso una concezione più liberale, dove sono le scelte
dell'individuo, delle famiglie, ma dello stesso studente fin dai
più teneri anni di età, che devono essere accolte, perché sono le
famiglie che dovrebbero entrare nella scuola, valutare i piani di
offerta formativa, valutare le inclinazioni dei propri figli e, di
conseguenza, concordare con i docenti come possono essere
strutturate a livello di istruzione e di formazione; purtroppo
sembra che questo concetto, forse perché troppo liberale, forse
perché comporta delle responsabilità di scelta, vi trovi
impreparati. Noi quindi siamo assolutamente delusi dalla sua
risposta e riteniamo sia una vergogna per la nostra Regione non
essere riusciti a dare una tempestiva risposta ed applicazione a
questo importante punto della "riforma Moratti".
