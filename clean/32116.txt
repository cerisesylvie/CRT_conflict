Classificazione
ASSISTENZA SANITARIA E OSPEDALIERA
Piano socio-sanitario regionale
ASSISTENZA SOCIALE
Assistenza socio-sanitaria



Oggetto del Consiglio n. 934 del 16 dicembre 2009 - Resoconto
OGGETTO N. 934/XIII - Relazione annuale sullo stato di salute
e di benessere sociale della popolazione regionale, ai sensi
dell'articolo 4 della legge regionale 5/2000.
Relazione
(omissis)
Presidente
- La parola all'Assessore alla sanità, salute
e politiche sociali, Albert Lanièce.
Lanièce A.
- Grazie, Presidente. Si tratta di
un'importante indagine che è stata pianificata quest'anno. É stato
un lavoro propedeutico alla creazione di due importanti
provvedimenti legislativi: uno che discuteremo oggi, il
microcredito; l'altro, è la legge di revisione dell'assistenza
economica e di altri provvedimenti che porteremo il prossimo anno a
sostegno delle famiglie in difficoltà, in particolare a sostegno
della povertà. Questa indagine che si intitola: "Quali sono le
condizioni di vita in Valle d'Aosta" è stata ribattezzata "Indagine
povertà", perché era volta ad individuare quali sono le condizioni
di povertà nella nostra Regione e ad entrare nello specifico di
tutte le realtà comunali. Infatti una prima grossa differenza
rispetto alle indagini che vengono redatte dall'ISTAT è proprio
questa. L'ISTAT stima la povertà valdostana sulla ricchezza media
nazionale, su una popolazione residente in Valle in 25 comuni sui
74, quindi questa indagine ha un campione rappresentativo in tutti
i comuni della Valle, questo è un primo grosso elemento. Come e
quando è stata condotta? Con due strumenti diversi: un questionario
anonimo, recapitato a casa di 1.064 famiglie, contenente domande
sulle loro reali condizioni di vita, che sono state anche suggerite
dai sindaci e 5
focus group
, condotti in ciascuno dei 5
sub-ambiti, 4 distretti e la città di Aosta, costituiti da
amministratori pubblici e da operatori che hanno descritto quanta e
quale povertà incontrano in Valle d'Aosta. L'indagine è stata
condotta fra la primavera e l'estate del 2009. Un punto di forza di
questa indagine è stata la collaborazione e l'adesione del Celva,
dei sindaci, che abbiamo voluto fortemente perché profondi
conoscitori delle loro realtà, nelle fasi più delicate dello
studio, cosa serviva sapere per decidere e come chiederlo e la
restituzione pressoché totale... e qui sottolineo che sono stati
restituiti il 96 per cento dei questionari che sono stati
consegnati, un risultato molto importante. La fiducia accordataci
dalla popolazione è stata importante, infatti scarsissimi sono
stati i rifiuti al questionario e oltre l'80 per cento dei redditi
dichiarati da parte delle famiglie sono stati forniti.
Dall'indagine sappiamo alcuni risultati importanti: il reddito
che segna la soglia di povertà in Valle d'Aosta è di circa 404,43
euro netti mensili a persona. A fronte di ciò, l'incidenza di
povertà è pari al 5 per cento del totale, equivalente a circa 2.900
famiglie su un totale regionale di circa 58.586, questa è una prima
differenza con ciò che avviene a livello nazionale, dove
l'incidenza di povertà è intorno al 7,5 per cento. La povertà è
superiore al 5 per cento medio regionale in definiti tipi di
famiglia, nell'ordine: coppie con figli e altre persone conviventi,
povertà al 28 per cento; genitori soli con figli a carico, specie
se minorenni, la povertà sale al 3 per cento; coppie con figli dove
la povertà sale al 6,5 per cento. La povertà è inferiore al 5 per
cento medio regionale. Nelle famiglie composte da persone sole e
con meno di 65 anni, povertà al 3,3 per cento e con più di 65 anni,
povertà all'1,4 per cento; naturalmente per le coppie senza figli
la povertà scende al 2,8 per cento. Stabilito l'ammontare di
povertà al 5 per cento, di queste famiglie una quota pari al 3 per
cento distinte per tipo sono appena povere, ossia con redditi
inferiori di appena il 20 per cento del valore soglia, alle quali
servirebbe un poco di aiuto per portarle al di fuori della povertà,
evitando il rischio di cronicità, mentre la povertà grave ammonta
al 2 per cento di famiglie sicuramente povere. Esiste una quota
ulteriore al 5 per cento medio regionale, pari al 4,3 di famiglie,
distinte per tipo, che sono quasi povere, ossia con redditi appena
superiori del 20 per cento al valore soglia con possibile rischio
di scivolamento nella povertà. Queste due categorie di famiglie,
quelle appena inferiori del 20 per cento rispetto al valore soglia
o appena superiori del 20 per cento rispetto al valore soglia, sono
famiglie che sono state oggetto di uno studio approfondito.
Riteniamo che sia proprio questa la fascia di popolazione alla
quale è destinato il provvedimento legislativo che discuteremo fra
poco, sul microcredito e il prestito sociale d'onore, che si
propone di aiutare queste famiglie a cercare di riscattarsi e
tornare al di sopra della fascia di povertà. Nel 40 per cento delle
famiglie vi è un solo reddito, nel 35 per cento ve ne sono 2. Il
reddito medio mensile netto per famiglie dichiarato è di 1.832 euro
e il numero medio di persone per famiglia è di 2. Il mutuo e
l'affitto incidono per il 24 per cento sul reddito familiare
dichiarato, rispetto all'anno precedente il 45 per cento di
famiglie non è riuscito a risparmiare e il 7,7 si è indebitato. La
residenza nei distretti e nel capoluogo segna, a fronte del 5 per
cento medio di povertà regionale, una povertà del 9,2 nel distretto
3, di 4,8 nel distretto 4, di 4,4 ad Aosta. La povertà invece è
inferiore alla media regionale nel distretto 1 pari a 3,8 per
cento. Questi dati sono percentuali che avete potuto vedere
nell'indagine povertà essere molto più presenti, ma dimostrano come
vi sia stata una precisione ad elaborare tutti i dati anche in
virtù del fatto che siamo stati fortunati che vi sia stata una
restituzione molto massiccia.
Un'ultima considerazione è la seguente: questa indagine povertà
ha un ordine cronologico, probabilmente doveva essere prevista per
due Consigli fa, perché c'è una sequenza logica a quello che
avevamo pensato, indagine povertà, legge sul microcredito e
prestito sociale d'onore e legge sull'assistenza economica. Infatti
questi due provvedimenti sono anche conseguenti a questa indagine
che abbiamo portato avanti. Dai dati che abbiamo estrapolato,
possiamo anche già pianificare altri interventi, che sono ad
esempio... visto che le famiglie che incontrano difficoltà sono
quelle con un solo genitore, specie se con figli minorenni a
carico, stiamo studiando le forme di conciliazione familiare sotto
forma di erogazione di
voucher
. Abbiamo preso atto che ci
sono molte famiglie che non conoscono tutti i provvedimenti che
possono contribuire ad un aiuto, provvedimenti che abbiamo in atto
a livello di politiche sociali, quindi stiamo pensando anche alla
costruzione di un progetto di segretariato sociale che vada ad
informare su tutti gli interventi e i servizi esistenti. Non mi
dilungo oltre, eventualmente interverrò dopo il dibattito.
Presidente
- Dichiaro aperta la discussione generale.
La parola alla Consigliera Patrizia Morelli.
Morelli (VdAV-R)
- Merci, M. le Président. J'ai lu avec
attention et intérêt le rapport de l'Observatoire régional
d'épidémiologie et des politiques sociales concernant cette année
la pauvreté. Une lecture utile du point de vue politique, qui doit
forcement engendrer des réflexions se posant à la base de la
conception et de la formulation de politiques sociales, qui soient
à même de faire face aux problèmes émergeants et, dans la limite du
possible, à même de prévenir et de gouverner certains phénomènes
importants. Je n'irai pas reparcourir tout le document, je crois
que tous les collègues ont eu la possibilité de le lire avec
attention; je me limiterai à quelques réflexions plus ponctuelles.
Il s'agit d'une enquête qui fournit une photographie assez complète
sur le niveau de vie et sur la situation des familles valdôtaines
et, quant à ce dernier point, le rapport nous fait prendre
immédiatement conscience d'un caractère fortement fragmentaire de
notre tissu social et d'un individualisme croissant et répandu, je
fais quelques exemples ponctuels par rapport aux habitants et aux
familles: Comune di Cogne su 1.474 abitanti 730 famiglie, Comune di
Courmayeur su 2.204 abitanti 1.456 famiglie, Comune di Fénis su
1.691 abitanti 800 famiglie. Mi è saltato agli occhi il dato
riferito al Comune di Arvier, che conosco, che addirittura riporta
820 famiglie su 880 abitanti, credo sia un dato errato, altrimenti
sarebbe veramente preoccupante! Il rapporto assoluto è dunque
mediamente di 2 a 1. Nel dettaglio, il 34 per cento delle famiglie
è composto da una persona sola, quindi più di 1/3. Il 30 per cento
è costituito da famiglie bicomponenti, solo il restante 36 per
cento è dato da famiglie con più di 2 componenti, quelle che nel
mio immaginario ritenevo essere le famiglie più diffuse; per
intenderci quella che è, o meglio quella che era la classica
famiglia di 4 persone, genitori e due figli in realtà è presente
per un valore del 13 per cento.
Per quanto riguarda la metodologia adottata per la ricerca,
riteniamo che l'abbinamento fra l'indagine sistematica e di
focus group
possa permettere di tracciare un quadro assai
realistico, in cui si possono ritrovare confermate molte sensazioni
che credo tutti possiamo maturare a livello empirico e intuitivo,
quali - per citare quella che mi sembra più significativa - il
fatto che la condizione definitiva di povertà assoluta colpisca
soprattutto genitori soli con figli e dunque essenzialmente donne
madri sole, gli stranieri, i giovani con occupazioni precarie e gli
anziani con pensioni minime. Tante situazioni problematiche
specifiche a cui il Governo regionale dovrà necessariamente dare
altrettante risposte puntuali.
Un altro concetto emerso che mi preme sottolineare, e di cui a
mio avviso bisogna tenere conto, è dato dalla differente percezione
che le persone hanno della povertà nel contesto cittadino rispetto
alla realtà di paese. Percezione che si riverbera poi sulla
richiesta e conseguentemente sull'attivazione dei servizi. Bisogna
tenerne conto per far sì che l'informazione raggiunga tutti i
cittadini con la stessa intensità e per far sì che la risposta
pubblica ai problemi sia più egualitaria e giusta possibile. Ci
pare dunque importante sottolineare come, per cercare di
contrastare la povertà, si debbano mettere in atto servizi di
inclusione sociale, di formazione permanente, di informazione
capillare e tempestiva su tutto il territorio, in collaborazione
stretta con gli enti locali, coscienti che le misure di sostegno
economico puro sono insufficienti.
In sintesi, il dato percentuale del 5 per cento che emerge dalla
ricerca riferita alla povertà assoluta è relativamente confortante
rispetto al dato nazionale, tuttavia non va sottovalutato
soprattutto a fronte del perdurare della crisi economica e anche
dello scadere nel 2010 degli ammortizzatori sociali per tanti
lavoratori. Ci attendono sicuramente momenti difficili e bisognerà
saper operare nel modo giusto, perché la povertà, per essere
adeguatamente fronteggiata, va identificata con precisione, perché
non si vengano a creare da una parte situazioni di povertà simulata
e di comodo, ma neanche di sottovalutazione dei problemi. Per fare
ciò è necessaria la stretta collaborazione di tutti gli attori
istituzionali regionali, locali, del volontariato, affinché non si
verifichino situazioni di sovrapposizione di intervento, ma neanche
vuoti e lacune e mancanze di aiuto puntuale. È dunque oggi più che
mai necessario mettere in atto misure adeguate che, non limitandosi
all'assistenzialismo puro - indubbiamente necessario, ma
insufficiente - propongano soluzioni tendenti ad una fruizione più
responsabile da parte dei destinatari. L'Assessore in conclusione
alla sua relazione ha già citato alcuni possibili interventi,
sicuramente rimane molto da fare.
Presidente
- La parola alla Consigliera Emily Rini.
Rini (UV)
- Merci, M. le Président. L'article 4 de la loi
régionale n° 5/2000 établit que l'Observatoire épidémiologique
régional et des politiques sociales est tenu de rédiger chaque
année un rapport qui dresse un tableau des conditions de vie, de
l'évolution de la pauvreté et donc du bien-être social dans notre
Vallée. Le rapport présenté aujourd'hui à cette Assemblée se
propose d'analyser les conditions de vie réelles en Vallée d'Aoste.
Je dois vous avouer sincèrement qu'en règle générale j'hésite à
prendre sérieusement en considération et à analyser tout type de
données résultant d'enquêtes statistiques, parce que j'estime que
ce type d'information est susceptible d'être soumis à trop de
variations diverses et de faire l'objet d'interprétations
multiples. En effet l'échantillon des personnes interviewées n'est
pas toujours effectivement et concrètement hétérogène, dans le cas
présent toutefois, compte tenu notamment de la situation évidente
de crise que nous sommes malheureusement en train de vivre, j'ai
tenu à examiner de manière détaillée le document qui est soumis
aujourd'hui à notre attention. Je voudrais commencer par préciser
que j'ai particulièrement apprécié la méthode suivie pour
l'élaboration de ce rapport, qui repose sur une synergie complète
entre les divers acteurs concernés, c'est-à-dire la Région, les
Communes et les collectivités locales. Je crois que cette méthode
de travail a apporté une valeur ajoutée à tout l'ensemble du
projet. J'aimerais souligner également que c'est la première fois
qu'une enquête régionale est menée sur un échantillon de population
représentative de toutes les communes de la Vallée d'Aoste,
proportionnellement au nombre des résidants de chacune de celles-ci
et cela porte des résultats d'une fiabilité et d'une validité
accrue.
Come ho già ricordato prima, in un momento storico di crisi
economica e finanziaria globale come quello che il mondo intero sta
attraversando, il tema della povertà è fortemente oggetto
dell'opinione pubblica, nonché fonte di grande preoccupazione degli
organismi amministrativi e legislativi dei vari Paesi, che cercano
attraverso la gestione economica interna di emarginare quanto più
possibile tale fenomeno. Tutti i Governi si stanno adoperando per
mettere in campo efficaci misure contro la povertà, a favore
dell'inclusione sociale, così come richiesto anche dalla
risoluzione del Parlamento europeo del 9 ottobre 2008, che invita
gli Stati membri ad esercitare impatti significativi sulle
popolazioni mediante opportune politiche di eliminazione della
povertà.
Non mi soffermerò qui nell'analizzare la difficoltà di
comprensione e di interpretazione dei dati data la molteplicità dei
fattori in gioco, quindi difficile comprensione del fenomeno legato
alla povertà, perché la relazione lo fa in maniera chiara e più che
esaustiva. Vorrei piuttosto tracciare una sintesi dei dati
contenuti nel rapporto. Ha destato la mia curiosità e trovato la
mia totale condivisione l'affermazione contenuta a pagina 15, che
esprime un principio fondamentale da tenere ben presente
nell'affrontare questa delicata tematica. Gli estensori del
rapporto dicono infatti che, per contrastare e ridurre la povertà,
non bastano le sole misure di sostegno economico, seppure queste
siano molto apprezzabili, ma è auspicabile individuare delle
strategie più articolate incardinate in un insieme di misure
economiche e di servizi di inclusione sociale e finanziaria alla
persona in condizioni di povertà. Determinanti infatti per uscire
da questa situazione sono, oltre agli aiuti finanziari, anche tutto
quell'insieme di servizi, di informazioni, di figure professionali
che possano agevolare l'individuo orientandolo adeguatamente verso
le opportunità già presenti. Credo che il nostro Governo abbia
messo in atto tutta una serie di misure concrete, che vanno proprio
in questo senso; lo ha già ricordato prima l'Assessore: pensiamo al
microcredito, legge che verrà approvata oggi in questo Consiglio,
ma pensiamo anche a tutte quelle misure anticrisi che hanno una
ricaduta diretta ed indiretta sul fenomeno della povertà e anche a
tutti quegli interventi nell'ambito delle politiche sociali. Si
pone poi l'accento su come sia fondamentale la sinergia e il
connubio di misure e di interventi con gli enti locali che, essendo
a più diretto contatto con il cittadino, meglio possono misurare
gli effettivi bisogni dei cittadini.
L'indagine è stata prodotta mediante l'utilizzo di due
strumenti: il questionario che tutti conosciamo e che è stato
ampiamente utilizzato e uno strumento abbastanza innovativo: il
focus group
, una tecnica di rilevazione per la ricerca
sociale basata sulla discussione fra un piccolo gruppo di persone
invitate da uno o più moderatori a parlare fra loro in profondità
dell'argomento oggetto di indagine. La sua caratteristica
principale consiste nella possibilità di ricreare una situazione
simile al processo ordinario di formazione delle opinioni. Entrambi
gli strumenti sono stati particolarmente utili: hanno fatto sì che
l'indagine confermasse l'immagine di una Valle d'Aosta a benessere
diffuso, a notevole differenza con le altre Regioni del nord
Italia, dove, nonostante gli elevati livelli di benessere, la
ricchezza si concentra principalmente in alcune tipologie familiari
o in alcuni sottogruppi sociali. Questa indagine ha permesso, anche
grazie al totale coinvolgimento, come è stato ricordato, dal punto
di vista territoriale della popolazione, di correggere al ribasso
le stime nazionali previste dall'ISTAT in merito al fenomeno
dell'incidenza della povertà nel nostro Paese.
Sarà sicuramente fondamentale analizzare attentamente i
risultati del presente rapporto per fare sì che i futuri interventi
di vario tipo vengano indirizzati verso le fasce della popolazione
che ne hanno effettiva necessità. Sicuramente nessuno di noi può
rimanere indifferente leggendo a pagina 82 che il 45 per cento
delle famiglie dichiara di arrivare alla fine del mese con delle
difficoltà e ancora che il 21,9 per cento delle famiglie dichiara
che non riuscirebbe a far fronte ad una spesa improvvisa di 700
euro. Sono dati che ci devono far riflettere. Il Governo però sta
già attuando tutta una serie di azioni volte a contrastare tale
fenomeno; come ho già detto, in questo Consiglio verrà approvata la
tanto attesa legge sul microcredito e poi tutti gli altri
interventi legislativi, che hanno permesso la creazione, il
mantenimento e la fortificazione di interventi sociali e di
istituti sociali a favore delle fasce più deboli.
Voglio concludere il mio intervento con un dato: pur conoscendo
e non volendo assolutamente minimizzare quello che anche nella
nostra regione è un problema ed è un elemento di preoccupazione,
vorrei evidenziare un dato che ci rende più fiduciosi e sicuramente
fiduciosi del nostro sistema. Un comunicato ANSA del 4 dicembre
2009 diceva, riportando un'indagine del CENSIS, che in Italia ci
sono 1.050.000 famiglie in condizioni di povertà alimentare, pari
al 4,4 per cento del totale, con un divario territoriale enorme fra
nord e sud, quindi da questi dati emerge che il disagio sociale è
fortemente territorializzato; poi velocemente indica quali sono le
province più problematiche e concludendo questo comunicato dice
che, al contrario, Trieste, Belluno, Siena e Aosta sono le province
con livello di disagio sociale più basso. In un momento di crisi
come quello che purtroppo stiamo ancora attraversando dà molta
speranza leggere che la nostra regione riesce ancora ad avere dei
livelli di benessere elevati. Certo è che la povertà è una triste
situazione e una problematica sociale sempre minacciosa e noi, che
abbiamo l'onere e l'onore di sedere in quest'aula, abbiamo il
preciso dovere di mettere in atto tutte le misure necessarie per
difendere il benessere dei nostri cittadini ed arginare il più
possibile il fenomeno della povertà nel nostro Paese, perché quel 5
per cento di cittadini che ha un reddito al di sotto della soglia
di povertà merita e deve avere non solo tutto il nostro rispetto,
ma merita e deve avere tutta la nostra attenzione.
Presidente
- La parola alla Consigliera Carmela
Fontana.
Fontana (PD)
- Grazie, Presidente. L'indagine regionale
per la conoscenza dell'incidenza di povertà in Valle d'Aosta che
oggi ci viene presentata è uno strumento molto importante, specie
in un momento di difficoltà dell'economia come quello che stiamo
vivendo. Questa indagine ormai tradizionale per il nostro Consiglio
serve per capire le condizioni di vita delle famiglie valdostane e
per programmare interventi più precisi e mirati per ridurre non
solo la povertà, ma anche le marcate disparità sociali e
territoriali attraverso scelte politiche in campo economico
dell'istruzione e nel campo di sostegno ai redditi bassi e delle
misure di
welfare
a favore delle fasce sociali più deboli.
Il mio primo pensiero è quindi un ringraziamento verso tutti coloro
che hanno portato a termine l'indagine, perché ci hanno consegnato
uno strumento ricco di informazioni, un vero punto di riferimento
nella programmazione delle politiche sociali in Valle d'Aosta. Ci
sono certamente cifre che ci colpiscono più di altre e dimostrano
con numeri che la crisi economica ha colpito anche tante famiglie
valdostane; questo già lo sapevamo, tant'è vero che, come Partito
Democratico, abbiamo chiesto a più riprese l'attivazione di una
serie di politiche concrete a sostegno dei redditi bassi, in
particolare a favore di coloro che hanno perso il lavoro o che
vivono in particolare situazione di fragilità sociale. Tuttavia
leggere in una pubblicazione ufficiale della Regione che
nell'ultimo anno quasi il 7 per cento delle famiglie valdostane non
ha avuto abbastanza soldi per acquistare cibo, il 26 per cento non
ne ha avuti a sufficienza per le spese di casa, il 15 per cento non
ne ha avuti abbastanza per le spese mediche... leggere questi dati
colpisce. Non possiamo restare indifferenti davanti al fatto che
l'incidenza della povertà in Valle d'Aosta è pari al 5 per cento
della popolazione totale. Certo, si tratta di un dato che rivede al
ribasso la stima dell'ISTAT, che parlava del 7,6 per cento, ma sono
comunque più di 5.000 cittadini valdostani che sono costretti a
vivere con meno di 400 euro al mese, si tratta di 2.900 famiglie
povere, gran parte delle quali composte da genitori con figli, da
anziani soli, spesso donne separate o divorziate con minori. Non
basta: ben il 15 per cento delle famiglie dichiara di arrivare a
fine mese con molta difficoltà, addirittura il 34 per cento delle
famiglie giudica scarse o insufficienti le proprie risorse
economiche, ecco un altro dato che desta preoccupazione. Dietro
quelle 3.000 famiglie che già sono povere, ce ne sono altre
migliaia che stanno sulla soglia della povertà, cittadini che hanno
un reddito appena sufficiente per sopravvivere e verso i quali il
persistere delle condizioni di crisi economica o di difficoltà nel
mondo del lavoro potrebbero avere effetti devastanti trascinandoli
sotto la soglia della povertà. Ecco allora che come Consiglio
regionale siamo chiamati ad intervenire di più e meglio.
Concordo con la priorità individuata al termine dell'indagine,
in particolare con la richiesta di attivare strumenti di sostegno
che superano la sola offerta di sussidi economici, seppure
insostituibili, specie in fase critica come quella attuale, e di
informare di più e meglio i cittadini sugli strumenti a loro
disposizione. Crediamo sia decisivo, come è scritto nell'indagine,
affiancare alle misure di sostegno economico un insieme di servizi
alla persona: assistenza, cura, formazione e occupazione in
un'ottica di rete e di approccio coordinato, ma più importante mi
pare prendere come lezione di questa indagine l'urgenza di un
rilancio economico produttivo della nostra Regione: mentre il
reddito pro capite dal 2001 al 2006 è cresciuto in Lombardia del
3,7 per cento, in Italia del 3,4, nella nostra regione è cresciuto
solo del 2,7 per cento. Dai dati dell'indagine si evidenzia che
quasi un quarto dei valdostani ha un reddito superiore ai 2.300
euro mensili dichiarati, mentre quasi il 30 per cento si deve
accontentare di meno di 1.100 euro al mese, per far crescere la
disponibilità, occorre produrre di più, far aumentare il prodotto
interno lordo, quello dell'agricoltura, dell'industria e del
turismo. C'è molto da fare in questa direzione, perché abbiamo
assistito in questi anni a tante crisi, come quella della Tecdis o
del Casinò, ma poche sono state le inaugurazioni di nuove industrie
e di nuove iniziative turistiche. Dobbiamo fare di più, soprattutto
nel distretto n. 3, ossia a Châtillon e a Saint-Vincent, ove la
crisi si sente di più e lo evidenzia anche questa ricerca. Contro
una media regionale del 5 per cento la povertà a Châtillon e
dintorni è del 9,2 per cento, mentre negli altri distretti di Aosta
oscilla fra il 3,8 e il 4,8.
Una seconda lezione fondamentale che emerge da questa importante
ricerca è quella legata all'istruzione. Il reddito medio di chi non
ha titoli di studio o ha solo la licenza elementare è di 1.200 euro
mensili, con la media inferiore si arriva ad un reddito medio di
1.800 euro, con un diploma a 2.150, con la laurea a 2.800 euro.
Questi dati sono importanti perché ribadiscono che l'abbandono
scolastico è una della peggiori malattie del nostro tempo. Mentre
anni fa non si andava avanti negli studi per le ristrettezze
economiche, oggi con una scuola pressoché gratuita l'abbandono è
dovuto a cause complesse e diverse, ma è un nodo da affrontare e da
sciogliere con la massima urgenza, perché è su una buona istruzione
che si fonda il benessere delle future generazioni e il benessere
futuro della nostra Valle d'Aosta.
Infine, paragonando i redditi medi mensili per tipologia di
famiglie e i redditi considerati adeguati, si evidenzia che c'è una
differenza di 500 euro mensili, ossia di 5-6.000 euro all'anno; non
è una grande cifra, ma è il
gap
che siamo chiamati a colmare
nei prossimi anni con un maggiore sviluppo e con una maggiore
istruzione, ma anche avviando alcune riforme strutturali, ad
esempio, sfruttando la scomparsa dei buoni di benzina, destinare le
risorse che avanzano dalle maggiori entrate fiscali sui carburanti,
detratto il contributo riscaldamento, ad un potenziamento dei
trasporti collettivi, quali treno, autobus, noleggio con
conducente, eccetera, e una contemporanea politica tariffaria che
ne favorisca l'uso, le famiglie valdostane risparmierebbero
migliaia di euro all'anno. Pensate solo a poter risparmiare il
costo di un'auto per una famiglia... e ne guadagnerebbe anche
l'ambiente. In questo senso spero che presto potremo confrontarci
sul nuovo piano di bacino di traffico e sulle politiche tariffarie
connesse.
Quella della lotta efficace alla povertà e dell'aiuto alle
famiglie affinché possano avere un tenore di vita dignitoso
comunque è per il Partito Democratico una delle priorità assolute.
Da parte nostra continuerà lo stimolo alla Giunta per attivare
nuovi strumenti di sostegno ai cittadini e il nostro contributo di
idee e proposte concrete perché nessuno possa rimanere indietro.
Grazie.
Presidente
- Se nessun altro chiede di intervenire, il
Consiglio prende atto della relazione.
