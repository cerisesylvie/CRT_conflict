Classificazione
BILANCIO E CONTABILITA' REGIONALE



Oggetto del Consiglio n. 2771 del 5 giugno 2007 - Resoconto
OGGETTO N. 2771/XII - Disegno di legge: "Assestamento del
bilancio di previsione per l'anno finanziario 2007, modificazioni a
disposizioni legislative, variazione al bilancio di previsione per
l'anno finanziario 2007".
CAPO I
ASSESTAMENTO DEL BILANCIO DI PREVISIONE PER L'ANNO
FINANZIARIO 2007
Articolo 1
(Aggiornamento dei residui attivi)
1. Allo stato di previsione dei residui attivi del bilancio
per l'anno finanziario 2007 sono apportate le seguenti variazioni,
quali risultano dall'allegato A:
in aumento euro 309.425.353,74
in diminuzione euro 22.841.470,55
differenza euro 286.583.883,19
2. Il conto dei residui attivi del bilancio di previsione per
l'anno finanziario 2007, a seguito delle variazioni approvate al
comma 1, è rideterminato in euro 1.187.583.883,19.
Articolo 2
(Aggiornamento dei residui passivi)
1. Allo stato di previsione dei residui passivi del bilancio
per l'anno finanziario 2007 sono apportate le seguenti variazioni,
quali risultano dall'allegato B:
in aumento euro 196.767.624,30
in diminuzione euro 62.233.388,49
differenza euro 134.534.235,81
2. Il conto dei residui passivi del bilancio di previsione
per l'anno finanziario 2007, a seguito delle variazioni approvate
al comma 1, è rideterminato in euro 1.045.534.235,81.
Articolo 3
(Aggiornamento del Fondo iniziale di cassa)
1. Il Fondo iniziale di cassa dell'anno finanziario 2007 è
determinato in euro 92.498.770,58 in base alle risultanze del conto
reso dal tesoriere alla chiusura dell'anno finanziario
2006.
CAPO II
DISPOSIZIONI IN MATERIA DI ENTRATE E DI SPESA. MODIFICAZIONI
DI DISPOSIZIONI LEGISLATIVE
Articolo 4
(Finanziamento della sperimentazione delle operazioni di voto
elettronico per il rinnovo del Consiglio regionale)
1. In occasione delle prossime elezioni del Consiglio
regionale, la Regione provvede ad attuare gli interventi necessari
alla sperimentazione del voto e dello scrutinio mediante l'uso di
apparecchiature elettroniche, da effettuare nelle stesse giornate
delle operazioni di votazione e di scrutinio disciplinate dalla
legge regionale 12 gennaio 1993, n. 3 (Norme per l'elezione del
Consiglio regionale della Valle d'Aosta). A tal fine, la Giunta
regionale, con propria deliberazione, individua un numero ristretto
di uffici elettorali interessati e le modalità di svolgimento delle
operazioni sperimentali.
2. Per le finalità di cui al comma 1, è autorizzata la spesa
di annui euro 250.000 per gli anni 2007 e 2008 (obiettivo
programmatico 2.1.5. cap. 21870 parz.).
Articolo 5
(Modificazioni dell'articolo 7 della legge regionale 12
gennaio 1999, n. 1)
1. Il comma 3 dell'articolo 7 della legge regionale 12
gennaio 1999, n. 1 (Legge finanziaria per gli anni 1999/2001), è
sostituito dal seguente:
"3. A decorrere dall'anno 2007, l'ammontare delle risorse da
destinare agli interventi in materia di finanza locale di cui al
comma 1 è aumentato della quota dell'eventuale avanzo di
amministrazione dell'esercizio precedente, realizzato nei settori
2.1.1.01 (finanza locale - trasferimenti senza vincolo di
destinazione), 2.1.1.02 (finanza locale - trasferimenti con vincolo
settoriale di destinazione) e 2.1.1.03 (finanza locale - speciali
interventi) del bilancio della Regione, derivante dalle economie
della gestione dei residui, della gestione della competenza e
dell'avanzo derivante dalla cancellazione dei residui passivi per
effetto della perenzione amministrativa di cui all'articolo 65
della l.r. 90/1989.".
Articolo 6
(Interventi di messa in sicurezza e di adeguamento a norma
degli edifici scolastici. Proroga dei termini)
1. Al fine di consentire la realizzazione degli interventi
necessari ed in conformità a quanto stabilito dall'articolo 1,
comma 625, della legge 27 dicembre 2006, n. 296 (Legge finanziaria
2007), il termine per la messa in sicurezza e l'adeguamento a norma
degli edifici scolastici è prorogato al 31 dicembre 2009.
2. Gli interventi di messa in sicurezza e adeguamento a norma
degli edifici scolastici di proprietà regionale sono definiti
nell'ambito degli strumenti ordinari di programmazione regionale
dei lavori pubblici relativi agli anni 2007/2009.
3. La Giunta regionale è autorizzata ad adottare, sentito il
Consiglio permanente degli enti locali, i provvedimenti necessari
all'attuazione di un piano straordinario, relativamente all'anno
2007, finalizzato alla messa in sicurezza e adeguamento a norma
degli edifici scolastici di proprietà degli enti locali.
4. Alla realizzazione degli interventi di cui al comma 3
provvedono direttamente gli enti locali interessati mediante
risorse derivanti da trasferimenti con vincolo settoriale di
destinazione di cui al titolo V della legge regionale 20 novembre
1995, n. 48 (Interventi regionali in materia di finanza locale),
(obiettivo programmatico 2.1.1.02 capitolo 33676).
Articolo 7
(Interventi in materia di finanza locale. Modificazioni
all'articolo 5 della legge regionale 15 dicembre 2006, n.
30)
1. L'ammontare delle risorse finanziarie destinate
dall'articolo 5, comma 1, della legge regionale 15 dicembre 2006,
n. 30 (Legge finanziaria per gli anni 2007/2009), agli interventi
in materia di finanza locale è aumentato, per l'anno 2007, della
somma di euro 19.865.082,47 in applicazione dell'articolo 7 della
l.r. 1/1999.
2. La somma di euro 19.865.082,47 è così ripartita:
a) euro 265.903,57 al Comune di Aosta, quale trasferimento
finanziario senza vincolo settoriale di destinazione, in analogia
all'anno 2006, ad integrazione del minor trasferimento derivante
dall'aumento del trasferimento alle Comunità montane previsto
dall'articolo 12, comma 3, lettera c), della l.r. 34/2005 e
confermato dall'articolo 5, comma 3, lettera c), della l.r. 30/2006
(obiettivo programmatico 2.1.1.01 - capitolo 20501);
b) euro 841.970,73 derivanti da avanzo di amministrazione
2005 non applicato in sede di assestamento 2006 e vincolato
all'istituzione di un apposito fondo da utilizzare subordinatamente
al raggiungimento da parte degli enti locali degli obiettivi di
finanza pubblica correlati al Patto di stabilità - articolo 7,
comma 1, lettera c), e commi 4 e 5, della l.r. 18/2006 (obiettivo
programmatico 2.1.1.01 - capitolo 67116);
c) euro 2.000.000,00 agli interventi per programmi di
investimento (obiettivo programmatico 2.1.1.03 - capitolo
21245);
d) euro 16.757.208,17 ai trasferimenti finanziari con vincolo
settoriale di destinazione secondo quanto indicato dal comma 3
(obiettivo programmatico 2.1.1.02).
3. L'allegato A di cui all'articolo 5, comma 2, lettera c),
della l.r. 30/2006 è così modificato:
in aumento:
capitolo 33670 euro 700.000,00
(l.r. 24 dicembre 1996, n. 48)
capitolo 37860 euro 4.000.000,00
(l.r. 18 gennaio 2001, n. 5)
capitolo 51360 euro 300.000,00
(l.r. 3 gennaio 1990, n. 5)
capitolo 33676 euro 5.000.000,00
(articolo 6 della presente legge)
capitolo 58400 euro 2.090.822,00
(l.r. 15 dicembre 1982, n. 93)
capitolo 58540 euro 720.000,00
(l.r. 21 dicembre 1990, n. 80)
capitolo 67120 euro 200.000,00
(l.r. 11 dicembre 2001, n. 38, articolo 7 comma 6
e l.r. 19 dicembre 2005, n. 34, articolo 16)
capitolo 68005 euro 3.600.000,00
(l.r. 9 dicembre 2004, n. 30, articolo 9)
capitolo 67369 euro 146.386,17
(l.r. 4 novembre 2005, n. 25)
Articolo 8
(Fondo per Speciali Programmi di Investimento
(FoSPI))
1. Ai fini dell'approvazione e del finanziamento dei progetti
esecutivi relativi alle opere inserite nel programma FoSPI
2007-2009 di cui all'articolo 20 della l.r. 48/1995, la spesa
complessiva di euro 32.736.675,00 (obiettivo programmatico
2.1.1.03, cap. 21245 parz.) già autorizzata con l.r. 30/2006, art.
6, comma 2, è così suddivisa:
a) anno 2007: euro 13.561.300,00
b) anno 2008: euro 10.587.337,00
c) anno 2009: euro 8.588.038,00
2. Ai fini dell'approvazione del programma FoSPI di cui
all'articolo 20 della l.r. 48/1995, la spesa di riferimento per il
triennio 2008-2010 è rideterminata in euro 33.018.519,00 di cui
indicativamente euro 15.867.772,00 per l'anno 2008 ed euro
12.368.346,00 per l'anno 2009. All'autorizzazione della spesa e
alla sua articolazione per annualità, ai fini dell'approvazione e
del finanziamento dei progetti esecutivi relativi alle opere
inserite nel programma, si provvederà con la legge finanziaria per
il triennio 2008-2010 (obiettivo programmatico 2.1.1.03, cap. 21245
parz.).
Articolo 9
(Finanziamento speciale al Comune di Saint-Vincent)
1. In deroga a quanto disposto dalla l.r. 48/1995, al Comune
di Saint-Vincent è riconosciuto uno speciale finanziamento per la
realizzazione di interventi a supporto dell'offerta turistica della
Casa da Gioco di Saint-Vincent.
2. La Giunta regionale stabilisce con propria deliberazione i
criteri e le modalità di concessione del finanziamento di cui al
comma 1.
3. Per le finalità di cui al presente articolo è autorizzata
la spesa di euro 1.100.000 per l'anno 2007 e annui euro 1.000.000
per il 2008 e il 2009.
4. Al finanziamento dell'onere di cui al comma 3 si provvede
mediante l'utilizzo delle risorse iscritte nello stato di
previsione della spesa del bilancio della Regione per l'anno
finanziario 2007 e di quello pluriennale per il triennio 2007-2009
nell'obiettivo programmatico 3.1. (Fondi globali), capitoli 69000 e
69020 a valere sull'apposito accantonamento previsto al punto D.1.3
dell'allegato n. 1 ai bilanci stessi.
5. Per l'applicazione del presente articolo, la Giunta
regionale è autorizzata ad apportare con propria deliberazione le
occorrenti variazioni di bilancio.
Articolo 10
(Interventi di politica del lavoro. Modificazione
all'articolo 10 della l.r. 30/2006)
1. L'autorizzazione di spesa per l'attuazione della proroga
per l'anno 2007 del piano triennale di politica del lavoro e di
formazione professionale 2004/2006, nonché delle annualità 2008 e
2009 del piano triennale 2008/2010, di cui alla legge regionale 31
marzo 2003, n. 7 (Disposizioni in materia di politica regionale del
lavoro, di formazione professionale e di riorganizzazione dei
servizi per l'impiego), già determinata dall'articolo 10, comma 4,
della l.r. 30/2006, in complessivi euro 26.791.900, è rideterminata
per il triennio 2007/2009 in complessivi euro 26.841.900, di cui
euro 4.947.300 per l'anno 2007, euro 9.997.300 per l'anno 2008 ed
euro 11.897.300 per l'anno 2009 (obiettivo programmatico 2.2.2.16 -
capitolo 26010).
Articolo 11
(Interventi per attività di formazione e politiche del lavoro
oggetto di cofinanziamento comunitario e statale)
1. Al fine di garantire il finanziamento per le attività di
assistenza tecnica e di rendicontazione di progetti di formazione
professionale e di politiche del lavoro di cui al POR Obiettivo 3
FSE 2000/2006 approvato dalla decisione CE C (2004) n. 2915 del 20
luglio 2004, è autorizzata per l'anno 2007 la spesa di euro 350.000
(obiettivo programmatico 2.2.2.18 - capitolo 30051).
Articolo 12
(Disposizioni in materia di personale regionale.
Modificazioni all'articolo 12 della l.r. 30/2006)
1. I limiti di spesa di cui all'articolo 12, comma 3, della
l.r. 30/2006 definiti in euro 134.772.079 per retribuzioni,
indennità accessorie ed oneri di legge, di cui euro 129.887.900 per
il personale amministrato dalla Giunta regionale, euro 826.200 per
il personale dell'Agenzia del lavoro assunto con contratto di
diritto privato e euro 4.057.979 per il personale dipendente dal
Consiglio regionale, sono rideterminati per l'anno 2007 in euro
136.055.671 per retribuzioni, indennità accessorie ed oneri di
legge, di cui euro 131.171.492 per il personale amministrato dalla
Giunta regionale (obiettivo programmatico 1.2.1 - capitoli 30500,
30501, 30505, 30515, 30520, 30521 e 39020), euro 826.200 per il
personale dell'Agenzia del lavoro assunto con contratto di diritto
privato ed euro 4.057.979 per il personale dipendente dal Consiglio
regionale.
Articolo 13
(Disposizioni in materia di fondi pensione. Modificazioni
all'articolo 13 della l.r. 30/2006)
1. Nelle more dell'approvazione dei provvedimenti
amministrativi attuativi di cui all'articolo 3, comma 2, della
legge regionale 4 dicembre 2006, n. 27 (Interventi della Regione
autonoma Valle d'Aosta a sostegno della previdenza complementare ed
integrativa e di iniziative di natura assistenziale), continua a
trovare applicazione l'articolo 3 della legge regionale 26 giugno
1997, n. 22 (Interventi per promuovere e sostenere i fondi pensione
a base territoriale regionale).
2. L'autorizzazione di spesa di cui all'articolo 13, comma 1,
della l.r. 30/2006 è rideterminata, per l'anno 2007, in euro
320.000 (obiettivo programmatico 2.1.2. - cap. 20065).
Articolo 14
(Finanziamento della spesa sanitaria regionale di parte
corrente. Modificazione all'articolo 15 della l.r. 30/2006)
1. Il comma 1 dell'articolo 15 della l.r. 30/2006 è
sostituito dal seguente:
"1. La spesa sanitaria di parte corrente è determinata, per
l'anno 2007, in euro 256.806.091 di cui:
a) trasferimenti all'Azienda regionale USL della Valle
d'Aosta per complessivi euro 237.788.500, dei quali euro
225.000.000 quale assegnazione per l'erogazione dei livelli
essenziali di assistenza (obiettivo programmatico 2.2.3.01. -
capitolo 59900 parz.) e:
1) euro 1.500.000, per prestazioni sanitarie aggiuntive
(obiettivo programmatico 2.2.3.01. capitolo 59980);
2) euro 212.000, per iniziative di formazione (capitolo 59900
parz.);
3) euro 3.202.000, per attuazione e potenziamento di
iniziative di assistenza sanitaria (capitolo 59900 parz.);
4) euro 595.000, per prestazioni sanitarie particolari e
ricerca (capitolo 59900 parz.);
5) euro 7.279.500, per accordo integrativo di lavoro del
personale dipendente e convenzionato e prestazioni aggiuntive rese
dal personale (capitolo 59900 parz.);
b) rimborso al Fondo sanitario nazionale degli oneri connessi
alla mobilità passiva di euro 5.718.000 quale saldo dell'anno 2004
e di euro 11.000.000 quale acconto dell'anno 2007 (obiettivo
programmatico 2.2.3.01. - capitolo 59910);
c) interventi diretti della Regione, euro 2.299.591
(obiettivi programmatici 2.2.3.01. e 2.2.3.03. - capitoli 59920,
61265).".
Articolo 15
(Strutture ed apparecchiature sanitarie ospedaliere e
territoriali. Modificazione all'articolo 16 della l.r.
30/2006)
1. Il comma 4 dell'articolo 16 della l.r. 30/2006 è
sostituito dal seguente:
"4. La spesa per interventi di edilizia sanitaria, nonché per
l'adeguamento tecnologico delle apparecchiature sanitarie e lo
sviluppo del sistema informativo aziendale, ai sensi dell'articolo
1, comma 2, della legge regionale 24 giugno 1994, n. 31 (Interventi
finanziari per l'adeguamento tecnologico delle apparecchiature
sanitarie), da trasferire all'Azienda USL, è complessivamente
determinata, per il triennio 2007/2009, in euro 26.900.000, di cui
euro 5.350.000 per l'anno 2007, euro 5.350.000 per l'anno 2008 ed
euro 5.000.000 per l'anno 2009 (obiettivo programmatico 2.2.3.02,
capitolo 60380), nonché euro 4.400.000 per l'anno 2007, euro
3.400.000 per l'anno 2008 ed euro 3.400.000 per l'anno 2009
(obiettivo programmatico 2.2.3.02, capitolo 60445).".
Articolo 16
(Opere pubbliche destinate all'assistenza delle persone
anziane ed inabili. Modificazione all'articolo 17 della l.r.
30/2006)
1. L'articolo 17 della l.r. 30/2006 è sostituito dal
seguente:
"Articolo 17
(Opere pubbliche destinate all'assistenza delle persone
anziane ed inabili)
1. La spesa per l'ampliamento, per la ristrutturazione e per
gli altri interventi di manutenzione straordinaria finalizzati
all'adeguamento funzionale di opere pubbliche destinate
all'assistenza delle persone anziane ed inabili, previste
dall'articolo 17 della legge regionale 15 dicembre 2003, n. 21
(Legge finanziaria per gli anni 2004/2006), è determinata, per il
triennio 2007/2009, in euro 8.612.587,60 di cui euro 3.812.587,60
per l'anno 2007, euro 2.400.000 per l'anno 2008 ed euro 2.400.000
per l'anno 2009 (obiettivo programmatico 2.1.1.05, capitolo
33690).".
Articolo 17
(Fondo regionale per le politiche sociali. Modificazione
all'articolo 18 della l.r. 30/2006)
1. L'articolo 18 della l.r. 30/2006 è sostituito dal
seguente:
"Articolo 18
(Fondo regionale per le politiche sociali. Legge regionale 4
settembre 2001, n. 18)
1. L'autorizzazione di spesa del Fondo regionale per le
politiche sociali, istituito ai sensi dell'articolo 3 della legge
regionale 4 settembre 2001, n. 18 (Approvazione del piano
socio-sanitario regionale per il triennio 2002/2004), è
determinata, per il triennio 2007/2009, in euro 75.620.500, di cui
euro 26.048.500 per l'anno 2007, euro 24.728.500 per l'anno 2008 ed
euro 24.843.500 per l'anno 2009 (obiettivo programmatico 2.2.3.03 -
capitoli 61310, 61311, 61312, 61313, 61314, 61315, 61316, 61317 e
61318).
2. L'autorizzazione di cui al comma 1 comprende tutte le
spese concernenti la partecipazione della Regione a reti e progetti
europei in materia di politiche sociali.".
Articolo 18
(Finanziamento degli oneri di realizzazione dell'asilo nido
in Comune di Charvensod)
1. In deroga a quanto disposto dalla l.r. 48/1995, la Regione
provvede con fondi del proprio bilancio al finanziamento
dell'esecuzione e degli afferenti oneri dei servizi di ingegneria
ed architettura dell'asilo nido da realizzare, a cura del Consorzio
dell'Envers, in comune di Charvensod.
2. Per le finalità di cui al comma 1, è autorizzata, per
l'anno 2007, la spesa massima di euro 3.200.000 (obiettivo
programmatico 2.1.1.05 - capitolo 33645).
3. Con propria deliberazione la Giunta regionale approva,
sulla base dell'istruttoria condotta dalla struttura regionale
competente in materia di edilizia socio-sanitaria, la progettazione
preliminare ed esecutiva dell'opera ed impegna la relativa
spesa.
4. Il dirigente della struttura regionale competente in
materia di edilizia socio-sanitaria provvede, con proprio
provvedimento, alla liquidazione della spesa effettivamente
sostenuta con le seguenti modalità:
a) nella misura del 40 per cento, a titolo di primo acconto,
all'atto della consegna dei lavori;
b) nella misura del 50 per cento, a titolo di secondo
acconto, ad avvenuta rendicontazione e verifica da parte della
struttura regionale competente in materia di edilizia
socio-sanitaria della totalità della spesa sostenuta relativa al
primo acconto;
c) nella misura del 10 per cento, a titolo di saldo, all'atto
dell'approvazione del certificato di collaudo e dell'avvenuta
rendicontazione e verifica da parte della struttura regionale
competente in materia di edilizia socio-sanitaria della totalità
della spesa sostenuta.
5. Nella struttura realizzata ai sensi del presente articolo
debbono essere riservati, in relazione ai bisogni
dell'Amministrazione regionale e con le modalità stabilite in
apposita convenzione, posti di asilo nido aziendale, per i quali è
riconosciuto all'ente gestore un corrispettivo calcolato al netto
degli oneri di ammortamento della struttura.
Articolo 19
(Finanziamento straordinario al Comune di Pontey)
1. In deroga a quanto disposto dalla l.r. 48/1995, in
considerazione della presenza della discarica per rifiuti speciali
non pericolosi a servizio dell'intero territorio regionale ubicata
nel Comune di Pontey in località Valloile, è riconosciuto un
finanziamento straordinario di euro 1.000.000 finalizzato alla
realizzazione da parte del Comune di Pontey di opere pubbliche.
(obiettivo programmatico 2.1.1.05. - capitolo 33680).
2. Le modalità di concessione del finanziamento straordinario
di cui al comma 1 e l'individuazione delle opere pubbliche da
realizzare con il predetto finanziamento sono stabilite con
deliberazione della Giunta regionale.
Articolo 20
(Agenzia regionale per la protezione dell'ambiente (ARPA).
Modificazione all'articolo 24 della l.r. 30/2006)
1. Il trasferimento annuale all'Agenzia regionale per la
protezione dell'ambiente (ARPA), istituita con legge regionale 4
settembre 1995, n. 41 (Istituzione dell'Agenzia regionale per la
protezione dell'ambiente (ARPA) e creazione, nell'ambito dell'Unità
sanitaria locale della Valle d'Aosta, del Dipartimento di
prevenzione e dell'Unità operativa di microbiologia), autorizzato,
per l'anno 2007, in euro 4.500.000 ai sensi dell'articolo 24, comma
1, della l.r. 30/2006, è rideterminato in euro 5.000.000 (obiettivo
programmatico 2.2.1.09 - capitolo 67380).
Articolo 21
(Conferenza transfrontaliera Mont Blanc. Legge regionale 2
maggio 1995, n. 13)
1. L'autorizzazione di spesa per le finalità di cui alla
legge regionale 2 maggio 1995, n. 13 (Realizzazione o recupero
funzionale di strutture afferenti ad aree naturali protette e a
Espace Mont Blanc), è determinata per il triennio 2007-2009 in euro
116.000 per l'anno 2007 e in annui euro 96.000 per il 2008 e 2009
(obiettivo programmatico 2.2.1.09 - capitolo 67386).
Articolo 22
(Manutenzione straordinaria del Museo regionale di Scienze
naturali. Legge regionale 20 maggio 1985, n. 32)
1. L'autorizzazione di spesa per la realizzazione degli
interventi di manutenzione straordinaria del Museo regionale di
Scienze naturali di cui alla legge regionale 20 maggio 1985, n. 32
(Istituzione del Museo regionale di Scienze naturali), è
determinata in euro 1.000.000 per il 2007, in euro 500.000 per il
2008 e in euro 900.000 per il 2009 (obiettivo programmatico
2.2.4.07 - cap. 68352).
Articolo 23
(Finanziamento degli aiuti diretti alle aziende agricole per
l'attuazione del Programma di sviluppo rurale 2007-2013)
1. La Regione assicura, per il tramite dell'organismo
pagatore per le erogazioni in agricoltura per la Regione autonoma
Valle d'Aosta, il finanziamento, per l'anno 2007, degli aiuti
diretti alle aziende agricole per l'attuazione del Programma di
sviluppo rurale 2007/2013, in attuazione del regolamento (CE) n.
1698/2005 del Consiglio del 20 settembre 2005.
2. Per le finalità di cui al comma 1, è autorizzata, per
l'anno 2007, la spesa di euro 7.000.000 (obiettivo programmatico
2.2.2.17 - capitolo 47016).
Articolo 24
(Azioni di marketing territoriale)
1. Al fine di incrementare il grado di attrattività del
territorio regionale nei confronti di potenziali investitori che
intendano insediarvi attività produttive, la Regione svolge azioni
di marketing territoriale utilizzando risorse proprie in aggiunta
alle risorse finanziarie disponibili sul Programma operativo
competitività regionale 2007/2013.
2. Per le finalità di cui al comma 1, è autorizzata, per
l'anno 2007, la spesa di 50.000 euro (obiettivo programmatico
2.2.2.09 - capitolo 47013).
Articolo 25
(Interventi regionali per la promozione dell'uso razionale
dell'energia. Modificazione alla legge regionale 3 gennaio 2006, n.
3)
1. Al comma 1 dell'articolo 7 della legge regionale 3 gennaio
2006, n. 3 (Nuove disposizioni in materia di interventi regionali
per la promozione dell'uso razionale dell'energia), sono aggiunte,
in fine, le seguenti parole: ", fatta eccezione per le iniziative
previste dall'articolo 6".
2. L'autorizzazione di spesa per le finalità di cui alla l.r.
3/2006 è rideterminata, per il triennio 2007/2009, in complessivi
euro 10.200.000, di cui euro 3.820.000 per l'anno 2007 e annui euro
3.190.000 per il 2008 e il 2009 (obiettivo programmatico 2.2.2.15,
capitoli 33765, 33766, 33767, 33768, 33769, 33770, 33771, 33772,
33773 e 33774).
Articolo 26
(Concessione di contributi a favore di enti ed associazioni
per lo svolgimento di attività di formazione e di aggiornamento
rivolte al personale docente della scuola)
1. La Giunta regionale, nei limiti degli stanziamenti
annualmente iscritti in bilancio, concede con propria deliberazione
contributi a fondo perduto a favore di associazioni professionali e
disciplinari, nonché di enti culturali e scientifici per lo
svolgimento, durante l'anno scolastico, di attività di formazione e
di aggiornamento rivolte al personale docente della scuola.
2. I contributi sono concessi, nella misura massima del 100
per cento della spesa ammissibile, limitatamente alle attività di
formazione e di aggiornamento individuate con la medesima
deliberazione di cui al comma 1 previo parere espresso, anche sulla
base dei criteri stabiliti dalle disposizioni statali vigenti in
materia, da parte di apposita commissione tecnica all'uopo nominata
con decreto del Sovraintendente agli Studi della Valle
d'Aosta.
3. La Giunta regionale stabilisce prioritariamente, con
propria deliberazione, i criteri e le modalità, anche
procedimentali, per la concessione dei contributi di cui al
presente articolo.
4. L'autorizzazione di spesa per il triennio 2007/2009 è di
annui euro 5.000 (obiettivo programmatico 1.2.2. - capitolo 55900
parz.).
Articolo 27
(Interventi in materia di diritto allo studio universitario.
Modificazioni all'articolo 34 della 1.r. 30/2006)
1. La spesa per l'assegnazione di benefici economici a favore
degli studenti non residenti nella regione autorizzata per l'anno
2007 in 92.500 euro dall'articolo 34, comma 1, lettera b), della
l.r. 30/2006 è rideterminata per l'anno 2007 in euro 192.500
(obiettivo programmatico 2.2.4.02 - cap. 55560 parz.).
Articolo 28
(Promozione di servizi formativi e ricerca scientifica per lo
sviluppo dell'innovazione tecnologica. Modificazione all'articolo
35 della l.r. 30/2006)
1. L'articolo 35 della l.r. 30/2006 è sostituito dal
seguente:
"Articolo 35
(Promozione di servizi formativi e ricerca scientifica per lo
sviluppo dell'innovazione tecnologica)
1. La Regione promuove la costituzione, nell'edificio
denominato "ex cotonificio Brambilla", in Comune di Verrès, di un
nuovo polo per l'offerta di servizi formativi e di ricerca
scientifica, finalizzati allo sviluppo dell'innovazione tecnologica
in ambito regionale e al rafforzamento del tessuto
produttivo.
2. Per le finalità di cui al comma 1, la Giunta regionale è
altresì autorizzata a stipulare convenzioni con l'Università della
Valle d'Aosta/Université de la Vallée d'Aoste ed altre istituzioni
universitarie.
3. Ai fini della promozione di servizi formativi e di ricerca
scientifica di cui al comma 1, la Giunta regionale è autorizzata,
nell'ambito di specifici progetti di internazionalizzazione, a
concedere, direttamente o per il tramite degli Atenei interessati,
borse di studio rivolte a studenti universitari stranieri che
frequentino corsi con sede nel territorio regionale, con priorità
per gli studenti provenienti da Paesi francofoni.
4. L'onere per le finalità di cui al presente articolo è
determinato, per il triennio 2007/2009, in complessivi euro
3.140.000, di cui euro 1.040.000 per l'anno 2007 e 1.050.000 annui
per il 2008 e 2009 (obiettivo programmatico 2.2.4.04. - capitoli
56656 parz., 56675 e 56676).
5. Per l'applicazione del presente articolo, la Giunta
regionale è autorizzata ad apportare con propria deliberazione le
occorrenti variazioni di bilancio.".
Articolo 29
(Interventi per la salvaguardia e la valorizzazione
dell'edificio degli archivi del Capitolo della Cattedrale Santa
Maria Assunta di Aosta)
1. Al fine del restauro conservativo dell'edificio degli
archivi del Capitolo della Cattedrale Santa Maria Assunta di Aosta,
I° lotto dei lavori di restauro e rifunzionalizzazione del
complesso costituito da Archivio capitolare, Sacrestia monumentale
e Sacrestia dei canonici, riconosciuto di interesse regionale, è
autorizzato per l'anno 2007 il trasferimento di euro 80.000
all'ente religioso Diocesi di Aosta, a titolo di compartecipazione
della Regione alle relative spese (obiettivo programmatico 2.2.4.07
- capitolo 65922).
2. La Giunta regionale, con propria deliberazione, stabilisce
i criteri e le modalità di trasferimento all'Ente religioso Diocesi
di Aosta delle risorse di cui al comma 1.
Articolo 30
(Associazione Forte di Bard. Modificazione all'articolo 41
della l.r. 30/2006)
1. Per le finalità di cui all'articolo 2, comma 3, della
legge regionale 17 maggio 1996, n. 10 (Interventi per il recupero e
la valorizzazione del forte e del borgo medioevale di Bard), la
spesa complessiva di euro 4.500.000, autorizzata dall'articolo 41
della l.r. 30/2006, è rideterminata in euro 6.000.000, di cui
3.000.000 per l'anno 2007 e annui 1.500.000 per gli anni 2008 e
2009 (obiettivo programmatico 2.2.4.07 - capitoli 68356 e
68357).
Articolo 31
(Autorizzazioni di maggiori spese recate da leggi
regionali)
1. Le autorizzazioni di spesa recate da leggi regionali, come
determinate dalla l.r. 30/2006, sono modificate, per l'anno 2007,
nella misura indicata nell'allegato C.
CAPO III
VARIAZIONE AL BILANCIO DI PREVISIONE PER L'ANNO 2007 E PER IL
TRIENNIO 2007/2009 LIMITATAMENTE ALL'ANNO FINANZIARIO 2007.
DISPOSIZIONI FINANZIARIE
Articolo 32
(Variazioni alla denominazione di capitoli di spesa del
bilancio di previsione)
1. La denominazione dei sottoindicati capitoli dello stato di
previsione della spesa del bilancio per l'anno finanziario 2007 è
così modificata:
capitolo 20465
"Spese minute per l'acquisto di arredi, macchine ed
attrezzature per il funzionamento dei servizi regionali"
capitolo 20470
"Spese di funzionamento corrente degli uffici ivi compresi i
servizi contingentamento (comprende interventi rilevanti ai fini
I.V.A.)"
capitolo 33699
"Contributi agli enti ammessi al credito della Cassa depositi
e prestiti sulle rate di ammortamento di mutui passivi"
capitolo 41605
"Contributi a favore di operatori ed associazioni
agrituristiche (mantenuto per la gestione delle domande presentate
prima dell'entrata in vigore della l.r. 29/2006)"
capitolo 41610
"Contributi per concorso nell'ammortamento di prestiti a
favore di operatori agrituristici - limiti di impegno (mantenuto
per la gestione delle domande presentate prima dell'entrata in
vigore della l.r. 29/2006)"
capitolo 41639
"Contributi per concorso nell'ammortamento di prestiti a
favore di operatori agrituristici - limiti di impegno (mantenuto
per la gestione delle domande presentate prima dell'entrata in
vigore della l.r. 29/2006)".
capitolo 55156
"Spese connesse con lo svolgimento degli esami di
abilitazione, esami di Stato conclusivi dei percorsi di istruzione
secondaria superiore, di licenza, promozione ed idoneità".
Articolo 33
(Variazioni al bilancio di cassa a seguito dell'aggiornamento
dei residui)
1. Sono approvate le variazioni di cassa in diminuzione dei
capitoli dello stato di previsione dell'entrata per euro
1.527.191,22 e dello stato di previsione della spesa per euro
10.557.483,82 del bilancio per l'anno finanziario 2007, quali
risultano analiticamente dagli allegati D ed E.
Articolo 34
(Variazioni allo stato di previsione dell'entrata)
1. Allo stato di previsione dell'entrata del bilancio per
l'anno 2007 e per il triennio 2007/2009, limitatamente all'anno
finanziario 2007, sono apportate le seguenti variazioni:
a) in aumento:
capitolo 00010 "Avanzo di amministrazione"
competenza euro 234.548.417,96
capitolo 00020 "Fondo iniziale di cassa"
cassa euro 82.498.770,58
capitolo 11150 "Accensione di prestiti a copertura delle
spese di investimento"
cassa euro 50.000.000,00
b) in diminuzione:
capitolo 11150 "Accensione di prestiti a copertura delle
spese di investimento"
competenza euro 23.324.600.
Articolo 35
(Variazioni allo stato di previsione della spesa)
1. Allo stato di previsione della spesa del bilancio per
l'anno 2007 e per il triennio 2007/2009, limitatamente all'anno
finanziario 2007, sono apportate variazioni in aumento per
complessivi euro 186.986.299,18 per la competenza e euro
141.529.063,18 per la cassa, come indicato analiticamente
nell'allegato F.
Articolo 36
(Modificazioni all'allegato n. 1 ai bilanci di previsione per
l'anno 2007 e per il triennio 2007-2009 approvati con la legge
regionale 15 dicembre 2006, n. 31)
1. A seguito della variazione disposta dall'articolo 35 sul
capitolo 69000 (Fondo globale per il finanziamento di spese
correnti), l'allegato n. 1 ai bilanci di previsione per l'anno
finanziario 2007 e per il triennio 2007/2009 (Elenco dei
provvedimenti legislativi che si intendono finanziare con i fondi
globali) è modificato nel modo seguente:
"D.2.4. Contributi per la rottamazione di autovetture e
motoveicoli non conformi al livello d'inquinamento previsti
dall'Unione Europea - anno 2007 euro 1.000.000";
Articolo 37
(Iscrizione dei fondi statali e comunitari e variazioni al
bilancio)
1. I trasferimenti statali e comunitari, previsti nel
bilancio di previsione per l'anno finanziario 2006 e non impegnati
alla chiusura dell'esercizio, ammontano a euro 24.237.518,78 quali
risultano analiticamente nella colonna (A) dell'allegato G.
2. I trasferimenti di cui al comma 1, già attribuiti alla
competenza finanziaria dell'anno 2007 ai sensi dell'articolo 42,
comma 2, della legge regionale 27 dicembre 1989, n. 90 (Norme in
materia di bilancio e di contabilità generale della Regione
Autonoma Valle d'Aosta), ammontano a complessivi euro 2.280.355,15
quali risultano analiticamente nella colonna (B) dell'allegato
G.
3. I trasferimenti di cui al comma 1, attribuiti con la
presente legge alla competenza finanziaria dell'anno 2007,
ammontano ad euro 21.957.163,63 quali risultano analiticamente
nella colonna (C) dell'allegato G.
4. Allo stato di previsione della spesa del bilancio di
competenza per l'anno 2007 e per il triennio 2007/2009,
limitatamente all'anno finanziario 2007, sono apportate le
variazioni in aumento per euro 21.957.163,63, quali risultano
analiticamente nella colonna (C) dell'allegato G.
Articolo 38
(Accensione di prestiti. Modificazione dell'articolo 7 della
l.r. 31/2006)
1. L'autorizzazione a contrarre uno o più prestiti per
l'importo massimo di euro 190.324.600 per l'anno 2007, prevista
dall'articolo 7, comma 1, della legge regionale 31/2006, è ridotta
all'importo massimo di euro 167.000.000 (capitolo 11150).
Articolo 39
(Copertura finanziaria)
1. La copertura del maggiore onere di euro 211.223.817,96 per
l'anno 2007, derivante dalle autorizzazioni disposte dalla presente
legge, è assicurata dalle maggiori entrate autorizzate
dall'articolo 34.
Articolo 40
(Dichiarazione d'urgenza)
1. La presente legge è dichiarata urgente ai sensi
dell'articolo 31, comma terzo, dello Statuto speciale per la Valle
d'Aosta ed entrerà in vigore il giorno successivo a quello della
sua pubblicazione nel Bollettino ufficiale della Regione.
Allegati
(Omissis)
Presidente
- Il disegno di legge è stato approvato a
maggioranza con emendamenti della II Commissione e vi è il parere
favorevole allegato del CPEL.
Pongo in votazione l'articolo 1:
Consiglieri presenti: 33
Votanti: 31
Favorevoli: 23
Contrari: 8
Astenuti: 2 (Ferraris, Fiou)
Il Consiglio approva.
Presidente
- Pongo in votazione l'articolo 2:
Consiglieri presenti: 33
Votanti: 31
Favorevoli: 23
Contrari: 8
Astenuti: 2 (Ferraris, Fiou)
Il Consiglio approva.
Presidente
- Pongo in votazione l'articolo 3:
Consiglieri presenti: 33
Votanti: 31
Favorevoli: 23
Contrari: 8
Astenuti: 2 (Ferraris, Fiou)
Il Consiglio approva.
Presidente
- La parola al Consigliere Sandri,
sull'articolo 4.
Sandri (GV-DS-PSE)
- Il problema, anche per capire le
volontà della maggioranza e della sua Giunta, era un
approfondimento dell'articolo 4, in quanto c'è una dizione generica
che sembra presupporre l'uso di apparecchiature elettroniche per le
votazioni dell'anno prossimo in cui vengono identificati modalità
di svolgimento, numero dei distretti e di uffici elettorali. Si
voleva capire se all'interno di questo progetto era previsto e si
poteva inserire il tema della votazione per scrutinio elettronico
delle persone che si trovassero fuori Valle nei giorni elettorali
sia per quanto riguarda coloro che sono residenti in Valle d'Aosta,
sia per quanto riguarda coloro che sono residenti in Valle, ma
iscritti all'AIRE e con la nuova normativa possono aderire ma, se
sono Italiani all'esterno, si potrebbe utilizzare questa formula
elettronica per consentire tale tipo di diritto.
Volevamo avere delle precisazioni su questo tema per la
valutazione dell'articolo stesso.
Presidente
- La parola al Consigliere Bortot.
Bortot (Arc-VA)
- Devo chiedere scusa ai Capigruppo della
"Stella Alpina" e a Vicquéry perché davo per scontato che fosse
circolata la comunicazione dell'incontro sotto della "SET", invece
non è stato così, non l'ho fatto apposta. Sull'articolo 4 vorrei
che qualcuno mi desse una risposta. La sperimentazione del voto
elettronico ad Arnad...
(interruzione del Consigliere Tibaldi, fuori
microfono)
... ma l'ho detto al Consigliere Tibaldi, quando ti ho chiamato
quassù, ti ho detto alle 3 c'è l'incontro... la prossima volta farò
il giro, comunque credo abbiate capito che non l'ho fatto
apposta.
Chiedevo al Governo se, rispetto alla sperimentazione, magari
anche non rispondermi adesso... ma si vada a verificare quello che
è stato fatto 10 anni fa a Arnad e magari si evita di buttare via
250mila euro. C'è stato un voto sperimentale ad Arnad, qui si
introduce un concetto di finanziamento per sperimentare il voto
elettronico, non so, lo avessimo fatto in quale Stato del sud
America lo capirei, ma l'abbiamo fatta ad Arnad questa
sperimentazione, almeno che gli uffici e chi per esso... vi sia la
memoria e mi si dia una risposta se quella esperienza non era
valida, se abbiamo cambiato i computer, se dobbiamo fare il voto
con l'impronta digitale, cosa cambia rispetto a quella
sperimentazione.
Presidente
- La parola all'Assessore al bilancio,
finanze, programmazione e partecipazioni regionali,
Marguerettaz.
Marguerettaz (UV)
- Collega Bortot, non è che
necessariamente devo avere il ruolo di colui che risponde male ad
ogni istanza dell'opposizione, ma questo disegno di legge non è
stato presentato ieri, è stato presentato nei tempi opportuni, se
lei mi avesse fatto questa domanda, le avrei dato uno studio fatto
appositamente dalle strutture del DSI, degli enti locali, che
compiutamente prende in esame tutta la sperimentazione finanziata
dal Ministero, tutte le problematiche attuali e tutti i
ragionamenti che sottendono a questo tipo di articolo.
Non voglio reagire male, ma dietro a questi articoli non c'è
un'improvvisazione, arrivano "4 compagnons" che dicono: "adesso
facciamo la sperimentazione". Chiederei un po' di rispetto per
un'attività fatta da strutture regionali; se lei mi poneva la
questione, le avrei risposto e le avrei dato il "dossier" in
anticipo.
Questo articolo non nasce oggi; quindi, se lei vorrà avere
quella documentazione, gliela trasmetto, la trasmetto alla I
Commissione che si occupa di queste attività e avrà modo di leggere
la sequenza logica, tecnica, filosofica di tutta la sperimentazione
e delle attuali applicazioni e dei vantaggi e degli svantaggi che
ha un sistema del genere: ecco perché parliamo di sperimentazione,
perché, rispetto a una serie di scelte, si è capito bene che non
saremmo nella condizione di poter effettuare una consultazione
regionale con il sistema elettronico. Con questo rispondo anche al
collega Sandri: questa è una sperimentazione, non potrà dare luogo
a una consultazione regionale elettronica, quindi per il 2008 non
ci sarà questa possibilità. In quel "dossier" ci sono una serie di
valutazioni anche sui sistemi, per cui sul sistema "on line", che è
quello necessario per poter fare il voto all'estero o fuori
Regione, ci sono oggi una serie di limiti e di criticità che fanno
optare per un meccanismo diverso che è un "off line" con delle
stazioni che raccolgono l'esito elettorale per confluire
fisicamente nel conteggio regionale con un meccanismo che non è
quello del collegamento elettronico. Qualora la Commissione lo
ritenga, può essere utile che, prima di adottare la deliberazione
di cui all'articolo 4, si possa fare un incontro in Commissione per
approfondire alcuni temi sulla base della proposta di deliberazione
della Giunta.
Presidente
- La parola al Consigliere Bortot.
Bortot (Arc-VA)
- Per dichiarazione di voto e per alcune
precisazioni. Come ha anticipato la collega Squarzino, voteremo
contro. Sulle precisazioni, Assessore, poteva dirmelo prima. Lei
non ci ha neanche dato la relazione che ha letto oggi e adesso mi
viene a dire che dovevo leggermi i documenti?
Marguerettaz
(fuori microfono)
- ... la relazione
è un mio intervento, lei mi ha mica dato il suo!
Bortot (Arc-VA)
- ... Assessore, non si arrabbi! O
facciamo delle simulazioni, o introduciamo il voto elettronico, non
vorrei trovarmi qui a 90 a stanziare ulteriormente dei soldi per la
sperimentazione sul voto elettronico!
Il Consiglio regionale scorso le ho chiesto informazioni
rispetto all'"open source" e il "software" libero e poi scopro che
da altre parti hanno introdotto questo sistema spendendo niente.
Scopro nell'andare a guardarmi la deliberazione che abbiamo speso
300mila euro per fare un piano di sperimentazione che continua ad
essere un piano e da altre parti fanno le cose. Giovedì
inaugureremo in piazza non so bene della Repubblica un "ambaradan"
giusto sulle fonti energetiche rinnovabili, noi continuiamo a
sperimentare, gli altri fanno le cose, alla fine la popolazione
sarà stufa di vivere virtualmente di quello che dovremo fare e non
facciamo.
Presidente
- La parola al Consigliere Sandri.
Sandri (GV-DS-PSE)
- Prendo atto che esistono delle
criticità fra l'"off line" e l'"on line" e questo è un dato
interessante e prevedibile. Tuttavia l'evidenza che abbiamo dato al
discorso del cosiddetto "voto fuori Valle" è risolvibile anche con
sistemi di tipo diverso, per esempio il voto per posta, perché
comunque è un'esigenza dei cittadini e dobbiamo cercare di aiutare
i cittadini a partecipare in modo attivo alla vita della nostra
Regione. Dall'altra parte credo che l'ammissione delle criticità
sia un segno della prudenza in cui bisogna lavorare, perché tutti
si ricordano come è andata a finire con Bush qualche tempo fa
contro il candidato democratico Al Gore in cui il dubbio che
qualche voto elettronico sia andato dove non doveva andare c'è.
Credo che i cittadini valdostani abbiano tante qualità, fra queste
quella di saper votare e sanno bene votare anche con carta e penna
e ci sono riusciti varie volte, ci riusciranno anche nel 2008.
Presidente
- Pongo in votazione l'articolo 4:
Consiglieri presenti: 33
Votanti: 31
Favorevoli: 23
Contrari: 8
Astenuti: 2 (Ferraris, Fiou)
Il Consiglio approva.
Presidente
- Pongo in votazione l'articolo 5:
Consiglieri presenti: 33
Votanti: 31
Favorevoli: 23
Contrari: 8
Astenuti: 2 (Ferraris, Fiou)
Il Consiglio approva.
Presidente
- La parola al Consigliere Sandri,
sull'articolo 6.
Sandri (GV-DS-PSE)
- È per avere una breve spiegazione
rispetto alle procedure che dovremo andare ad affrontare. Mi
sembrava di ricordare che in Consiglio regionale ci si era
impegnati a formare da parte della Giunta un tavolo di lavoro, con
cui si dovevano andare a vedere una serie di situazioni già
evidenziate da un documento che era stato anche fornito ai
Consiglieri. Qui si è fatta una previsione entro il 31 dicembre
2009 sfruttando una norma nazionale della finanziaria 2007, abbiamo
praticamente 2 anni e mezzo, sulla base di quali indicazioni
sostanzialmente l'Assessore pensa che in questi 2 anni e mezzo
riusciamo effettivamente a risolvere le situazioni che ci aveva
illustrato in Consiglio.
Presidente
- La parola all'Assessore all'istruzione e
cultura, Viérin Laurent.
Viérin L. (UV)
- Là il y a 2 niveaux différents
d'interventions: M. Sandri se réfère à ce que nous avions énoncé
quand nous avons parlé du budget, c'est-à-dire toute une série
d'interventions sur les écoles secondaires, qui sont de compétence
de l'Administration régionale et donc là une table technique a été
mise sur pied qui est en train de travailler et qui avant la fin du
mois va devoir nous donner les rapports sur la situation existante
et sur ce qu'il y a à faire dans les prochaines années, même d'un
point de vue de fixer un calendrier d'interventions. Là c'est
encore un volet différent, c'est-à-dire que nous voulons intervenir
aussi sur les bâtiments scolaires à niveau local et donc nous avons
ouvert une table de concertation avec le Consortium des
collectivités locales. Là, après avoir écrit à tous les syndics,
d'un côté pour faire signaler les situations, après nous avons
aussi monitoré de concert avec les Assesseurs Marguerettaz et
Cerise et le Président pour trouver un accord, c'est-à-dire que,
d'un côté, il y a une prorogation au 31 décembre 2009, de l'autre
côté, vu que l'Etat nous a communiqué que pratiquement les
interventions et les financements de leur part sont ridicules car
nous n'arrivons pas à 250mille euros en 3 ans, nous avons décidé
d'engager 5 millions d'euros pour ce qui est de la partie
Administration régionale et 5 millions d'euros pour ce qui est de
la partie collectivités locales sur le chapitre collectivités
locales et donc nous avons engagé 10 millions d'euros sur 3 ans.
Maintenant le pas successif sera de fixer avec délibération les
interventions qui sont admissibles, parce que c'est une manière
d'intervenir différente par rapport au "FOSPI", c'est-à-dire que là
c'est toute la mise en sûreté pour les certificats de prévention
contre les incendies, car nous avons monitoré la situation et il y
a des criticités, c'est-à-dire que beaucoup d'écoles ont des
certificats provisoires et cela nous ne voulons pas que continue à
se passer, donc 10 millions en 3 ans nous donnera la possibilité
d'intervenir d'une façon concrète et pas seulement à paroles.
Presidente
- Pongo in votazione l'articolo 6:
Consiglieri presenti: 31
Votanti: 27
Favorevoli: 21
Contrari: 6
Astenuti: 4 (Ferraris, Fiou, Fontana Carmela, Sandri)
Il Consiglio approva.
Presidente
- La parola al Consigliere Sandri
sull'articolo 7.
Sandri (GV-DS-PSE)
- Solo per evidenziare che torneremo
su questo articolo a votare contro il provvedimento di legge,
perché è evidente che dietro tale articolo c'è la logica partitica
più scatenata. Abbiamo una somma molto rilevante - 19.865.082,47
euro - di cui poco più di 200mila - poco più di un centesimo -
viene dato alla città di Aosta come trasferimento finanziario senza
vincolo settoriale, tutto il resto è gestito fra cui in particolare
i 16.757.000 che sono la parte più polposa dell'obiettivo
programmatico 2.1.1.02 e credo in modo assolutamente non
proporzionato rispetto alle difficoltà in cui è messa la città di
Aosta. La città di Aosta ha la sfortuna di votare poco "Union
Valdôtaine", in nessuna delle sezioni di Aosta alle ultime elezioni
politiche il candidato dell'"UV" ha raggiunto il risultato più
rilevante e si punisce questa disobbedienza politica con un
trattamento palesemente discriminatorio. Ne prendiamo atto, ce ne
dispiace, per cui voteremo contro in modo ancora più convinto che
non su altri articoli su tale articolo.
Presidente
- Pongo in votazione l'articolo 7:
Consiglieri presenti: 31
Votanti: 29
Favorevoli: 21
Contrari: 8
Astenuti: 2 (Ferraris, Fiou)
Il Consiglio approva.
Presidente
- La parola al Consigliere Sandri
sull'articolo 8.
Sandri (GV-DS-PSE)
- Solo per una breve richiesta di
delucidazione. Tenuto conto che questi programmi "FOSPI" sono
basati su dei progetti esistenti, sulla base di quali indicazioni,
c'è stato questo spostamento di cifre dal 2009 al 2008 e al 2007.
Solo per capire quanto era spendibile di questi progetti, visto che
sono progetti già conosciuti, se ci sono delle motivazioni che
hanno reso credibile questa scelta.
Presidente
- La parola all'Assessore al territorio,
ambiente e opere pubbliche, Cerise.
Cerise (UV)
- Per dire al collega Sandri che gli farò
avere una nota dettagliata, perché l'articolazione è piuttosto
complessa dello spostamento, non dispongo di tali dati in questo
momento.
Presidente
- Pongo in votazione l'articolo 8:
Consiglieri presenti: 31
Votanti: 27
Favorevoli: 21
Contrari: 6
Astenuti: 4 (Ferraris, Fiou, Fontana Carmela, Sandri)
Il Consiglio approva.
Presidente
- All'articolo 9 vi è l'emendamento della II
Commissione, che recita:
Emendamento
Il comma 1 dell'articolo 9 è sostituito dal seguente:
"1. In deroga a quanto disposto dalla l.r. 48/1995, al Comune
di Saint-Vincent è riconosciuto uno speciale finanziamento a
sostegno degli oneri e degli interventi di supporto all'offerta
turistica della Casa da Gioco di Saint-Vincent, considerato il
preminente interesse regionale che essa riveste.".
Presidente
- Metto in votazione l'articolo 9 comprensivo
dell'emendamento della II Commissione:
Articolo 9
(Finanziamento speciale al Comune di Saint-Vincent)
1. In deroga a quanto disposto dalla l.r. 48/1995, al Comune
di Saint-Vincent è riconosciuto uno speciale finanziamento a
sostegno degli oneri e degli interventi di supporto all'offerta
turistica della Casa da Gioco di Saint-Vincent, considerato il
preminente interesse regionale che essa riveste.
2. La Giunta regionale stabilisce con propria deliberazione i
criteri e le modalità di concessione del finanziamento di cui al
comma 1.
3. Per le finalità di cui al presente articolo è autorizzata
la spesa di euro 1.100.000 per l'anno 2007 e annui euro 1.000.000
per il 2008 e il 2009.
4. Al finanziamento dell'onere di cui al comma 3 si provvede
mediante l'utilizzo delle risorse iscritte nello stato di
previsione della spesa del bilancio della Regione per l'anno
finanziario 2007 e di quello pluriennale per il triennio 2007-2009
nell'obiettivo programmatico 3.1. (Fondi globali), capitoli 69000 e
69020 a valere sull'apposito accantonamento previsto al punto D.1.3
dell'allegato n. 1 ai bilanci stessi.
5. Per l'applicazione del presente articolo, la Giunta
regionale è autorizzata ad apportare con propria deliberazione le
occorrenti variazioni di bilancio.
Consiglieri presenti: 31
Votanti: 29
Favorevoli: 21
Contrari: 8
Astenuti: 2 (Ferraris, Fiou)
Il Consiglio approva.
Presidente
- La parola al Consigliere Bortot
sull'articolo 10.
Bortot (Arc-VA)
- Sull'articolo 10 volevo un paio di
precisazioni, perché parto da esperienze anche di tipo personale.
Abbiamo grandi problemi a dare lavoro a invalidi e persone
svantaggiate, allora occorrerebbe su questo articolo prevedere una
forma di convenzione sia con le cooperative sociali, sia con
l'Associazione valdostana e la convenzione dovrebbe stabilire
quante persone svantaggiate possono essere assunte nei vari
comparti e con che tipo di formazione soprattutto, perché ci
metteremo più tempo ma, a fronte di un comparto produttivo, che ci
dà la possibilità di inserire persone svantaggiate anche magari con
finanziamenti, e una convenzione con le cooperative sociali... che
rispetto agli appalti pubblici venga garantita una quota di
lavoro... riusciamo abbinando la formazione in funzione delle
esigenze a collocare e trovare lavoro a qualcuno in più di questi
soggetti svantaggiati.
Presidente
- La parola al Consigliere Sandri.
Sandri (GV-DS-PSE)
- Leggo un intervento della collega
Fontana, che purtroppo è afona e quindi le do voce in qualche
modo.
"Con riferimento a questo articolo 10, che vede l'incremento
del fondo per il finanziamento del Piano triennale della politica
del lavoro per 50mila euro nel 2007, vorrei sottolineare come tale
provvedimento, per quanto sia un buon passo in avanti a favore di
soggetti svantaggiati, non consideri il sostegno vero e proprio, ma
sia solo un intervento ancora sul piano dell'assistenzialismo.
L'assistenzialismo può essere un punto di partenza, ma non può
essere un punto di arrivo, per una reale politica di integrazione,
di autonomia individuale e collettiva bisogna percorrere una strada
che non sia piena di ostacoli o, ancora peggio, a fondo cieco. Se
si vuole realmente sostenere un inserimento lavorativo e il
conseguente inserimento sociale che ne deriva, bisogna sostenere
percorsi che consentano di accorciare il salto che intercorre fra
le attività formative, sempre molto utili, e l'inserimento
lavorativo, elemento imprescindibile per un vero aiuto, un aiuto
concreto, un aiuto efficace.
Queste attività formative sono spesso e fortunatamente
praticate in ambienti protetti o comunque alla presenza di
personale qualificato, ma come faranno in seguito queste persone
quando saranno sole di fronte al mercato del lavoro? Come
gestiranno il loro futuro inserimento nel mondo reale se non è
proposto loro un percorso che consenta di esperire questo passaggio
con la giusta considerazione e soprattutto con la dovuta
sicurezza?
Concludo questo breve intervento auspicando che venga fatto
di più in tale direzione".
Presidente
- La parola al Presidente della Regione,
Caveri.
Caveri (UV)
- Prendiamo atto delle osservazioni, mi sia
permesso di dire che nel settore della disabilità e dell'aiuto alle
persone disabili nel mondo del lavoro siamo una Regione
all'avanguardia, ma lo saremo ancora di più all'atto
dell'approvazione di una legge che porteremo all'attenzione del
Consiglio nei prossimi mesi.
Presidente
- Pongo in votazione l'articolo 10:
Consiglieri presenti: 32
Votanti: 28
Favorevoli: 22
Contrari: 6
Astenuti: 4 (Ferraris, Fiou, Fontana Carmela, Sandri)
Il Consiglio approva.
Presidente
- Pongo in votazione l'articolo 11:
Consiglieri presenti: 31
Votanti: 29
Favorevoli: 21
Contrari: 8
Astenuti: 2 (Ferraris, Fiou)
Il Consiglio approva.
Presidente
- Pongo in votazione l'articolo 12:
Consiglieri presenti: 31
Votanti: 29
Favorevoli: 21
Contrari: 8
Astenuti: 2 (Ferraris, Fiou)
Il Consiglio approva.
Presidente
- Pongo in votazione l'articolo 13:
Consiglieri presenti: 31
Votanti: 29
Favorevoli: 21
Contrari: 8
Astenuti: 2 (Ferraris, Fiou)
Il Consiglio approva.
Presidente
- La parola alla Consigliera Squarzino
Secondina, sull'articolo 14.
Squarzino (Arc-VA)
- Solo per sottolineare un aspetto a
cui avevo già accennato stamani, ossia che è vero che vengono
stanziati 12 milioni di euro anche per la sanità; in realtà di
questi 12 milioni 1 milione è per il livello essenziale per
l'assistenza sanitaria, ma 11 milioni per l'acconto 2007 di
mobilità passiva. Rispetto alla mobilità passiva, ricordiamo che,
andando a rivedere gli assestamenti e i bilanci precedenti, nel
2003 abbiamo già stanziato 14 milioni, nel 2004 prima 16 milioni e
poi un saldo di 5,7 milioni pari a 21 milioni, adesso abbiamo un
acconto di 11 milioni. Volevo capire nel 2005-2006 se ci sono dei
dati e quanto si prevede su questo "trend" storico l'eventuale
saldo del 2007.
Presidente
- La parola all'Assessore alla sanità, salute
e politiche sociali, Fosson.
Fosson (UV)
- Con molta voglia di collaborare con la
collega Squarzino, intanto il meccanismo di rimborso della mobilità
si compone di un acconto e poi di un saldo; il saldo non è del
2006, ne avevamo già parlato, ma quest'anno alla fine andremo a
fare il saldo del 2004, questo perché la contabilizzazione della
mobilità passiva è sempre molto arretrata.
Se posso dire, mi permetto anche di aggiungere qualcosa al
collega Lattanzi: è chiaro che la spesa sanitaria del costo "ad
personam" in questa regione è superiore alle altre regioni, proprio
perché dobbiamo portare la salute anche in villaggi sperduti dove
ci sono 2-3 residenti e soprattutto dobbiamo portare un'assistenza
di qualità. I dati numerici però ci dicono, (perché in questo
momento abbiamo i numeri della mobilità del 2005 soltanto perché
arrivano nel mese di giugno) al 2005 avevo già riferito che è stato
il primo anno in cui c'è stata un'inversione della mobilità
passiva, dove inversione non vuol dire che siamo diventati attivi,
ma vuol dire che il "trend" di uscita è invertito e cominciava a
ridiscendere. Non ho ancora i dati del 2006, che avremo a giugno,
che sono altra cosa rispetto alla contabilità e al pagamento perché
adesso andiamo al saldo del 2004. Su questo stiamo lavorando molto
e purtroppo la malattia dell'Assessore del Piemonte ci ha impedito
di firmare questi accordi per i quali eravamo in dirittura di
arrivo, purtroppo bisogna ricominciare tutto, perché negli accordi
interregionali con il Piemonte eravamo arrivati a buon punto.
Certo è che finalmente il fatto della fuga per carenza
dell'emodinamica, nel senso che l'emodinamica prevedeva un supporto
cardiochirurgico per cui l'angioplastica non si poteva fare qui,
con le nuove acquisizioni tecnologiche adesso sembra che
l'angioplastica primaria si possa fare con degli "stent"
particolari anche senza avere la copertura di cardiochirurgia, che
non possiamo avere per i nostri numeri. Penso che a fine anno si
possa intervenire modificando la mobilità passiva, ma soprattutto
dando agli infartuati valdostani un servizio che ormai è
indispensabile. Non erano 12 milioni di euro, ma erano 11.940.000
euro, di questi 500.000 euro in più sono per potenziare quel
servizio di rianimazione e di terapia sub intensiva che era uno dei
primi accordi con il Piemonte, per far fronte a tutti gli
interventi di neurochirurgia. Quest'anno la neurochirurgia
preferisce operare le ernie discali acute ad Aosta, piuttosto che
ad Ivrea e questo è un dato significativo.
Presidente
- Pongo in votazione l'articolo 14:
Consiglieri presenti: 32
Votanti: 30
Favorevoli: 22
Contrari: 8
Astenuti: 2 (Ferraris, Fiou)
Il Consiglio approva.
Presidente
- Pongo in votazione l'articolo 15:
Consiglieri presenti: 32
Votanti: 30
Favorevoli: 22
Contrari: 8
Astenuti: 2 (Ferraris, Fiou)
Il Consiglio approva.
Presidente
- La parola al Consigliere Sandri,
sull'articolo 16.
Sandri (GV-DS-PSE)
- Solo per evidenziare qui la carenza
rispetto alla legge n. 19. Andiamo ad aumentare giustamente
interventi di ristrutturazione e ampliamento e manutenzione
straordinaria per opere pubbliche destinate all'assistenza di
persone anziane ed inabili, dopodiché abbiamo questa ritualità
della legge n. 19, che è ormai diventata inaccettabile, ossia
esiste un numero di persone cronico, sempre le stesse, che sono in
una situazione di povertà e non riescono ad uscirne, che sono
obbligate ogni 6 mesi a passare dalle "forche caudine"
dell'assistente sociale, dopodiché aspettare che si riunisca la
Commissione e aspettare altro tempo, andare nel frattempo al
mercatino a vendere i propri mobili usati per riuscire a dare il
giro. C'è una situazione cronica di difficoltà che non si vuole
risolvere con un provvedimento di cittadinanza e di riconoscimento
dei diritti di queste persone. La "19" nel momento in cui
interviene su delle persone giovani e adulte, su delle persone con
capacità lavorative... è giusto il meccanismo che è stato
identificato, ma, laddove va a toccare situazioni croniche
ripetitive, non dà più risposte, per cui si auspicherebbe che,
oltre ad intervenire sulle mura - e non sempre si capisce se è per
le mura o anche per dare lavoro alle imprese edili -, si intervenga
anche per dare sicurezza economica alle persone sole, anziane, alle
persone che nella "19" ci sono entrate in modo irreversibile e che
hanno bisogno di un sostegno certo, sicuro, garantito tutti i mesi,
che è l'unica risposta dignitosa che possiamo dare come Consiglio
regionale.
Presidente
- La parola all'Assessore alla sanità, salute
e politiche sociali, Fosson.
Fosson (UV)
- Mi spiace dirlo, ma non c'entra
assolutamente niente questo perché la (legge) "19" non è
nell'articolo 16; l'articolo 16 è quello che prevede l'assistenza
ai 65enni e oltre, invece la "19" è un intervento temporaneo:
questo non c'entra assolutamente niente, è solo la ristrutturazione
delle case per anziani, per quelli che hanno più di 65 anni. Questi
che diceva sono dei giovani... stiamo lavorando, c'è
un'interpellanza sua, nel trasformare il minimo vitale in un
reddito di cittadinanza, ma è un'altra cosa. Qui si intende per le
persone dai 65 in su: si ampliano e si migliorano le strutture per
riceverli, altra cosa è la "19".
Presidente
- Pongo in votazione l'articolo 16:
Consiglieri presenti: 32
Votanti: 30
Favorevoli: 22
Contrari: 8
Astenuti: 2 (Ferraris, Fiou)
Il Consiglio approva.
Presidente
- Pongo in votazione l'articolo 17:
Consiglieri presenti: 32
Votanti: 30
Favorevoli: 22
Contrari: 8
Astenuti: 2 (Ferraris, Fiou)
Il Consiglio approva.
Presidente
- La parola alla Consigliera Squarzino
Secondina, sull'articolo 18.
Squarzino (Arc-VA)
- Solo sapere i tempi, quando sarà
inaugurato? Questo vuol dire quando i dipendenti potranno accedere
a tale servizio.
Presidente
- La parola all'Assessore alla sanità, salute
e politiche sociali, Fosson.
Fosson (UV)
- Pensavo che lei gioisse di questo, ma
anch'io gioisco e anche il Presidente, perché dopo tanti anni che
c'era in cammino questa possibilità di fare un asilo nido a
Charvensod, che non è un asilo nido per il Consigliere Comé... come
è stato detto prima, ma per i bambini di Charvensod, di Gressan e
di Pollein, è da tempo che questa circostanza non si era
verificata. Prima c'era stato un finanziamento, poi i 3 Comuni non
avevano raggiunto un accordo, adesso c'è l'accordo, noi
rifinanziamo tutta l'opera con un grande sforzo, ma questo per 2
motivi: per l'attenzione dell'Amministrazione verso la prima
infanzia... ma anche per venire incontro a una richiesta del
Consiglio, che ascoltiamo, sul nido aziendale, per cui questo
offrirà 50 posti di nido e un nucleo anche di nido aziendale. Su
quando verrà inaugurato, lascio la parola al Presidente, perché
sarà lui a inaugurarlo.
Caveri
(fuori microfono)
- ... speriamo
presto...
Presidente
- Pongo in votazione l'articolo 18:
Consiglieri presenti: 33
Votanti: 29
Favorevoli: 23
Contrari: 6
Astenuti: 4 (Ferraris, Fiou, Fontana Carmela, Sandri)
Il Consiglio approva.
Presidente
- La parola al Consigliere Bortot
sull'articolo 19.
Bortot (Arc-VA)
- Siccome siamo in clima sereno e
disteso, la domanda la pongo al Consiglio: se i rifiuti speciali
non pericolosi li producono le imprese, specialmente la "Cogne",
perché il contributo finanziario al Comune dobbiamo darlo noi?
Presidente
- La parola al Consigliere Sandri.
Sandri (GV-DS-PSE)
- Era solo per capire "opere
pubbliche" cosa vuol dire, nel senso che non ho mai visto in tutta
la nostra legislazione... diamo dei soldi per opere pubbliche...
avere una vaga idea di cosa questo significhi.
Presidente
- La parola all'Assessore al territorio,
ambiente e opere pubbliche, Cerise.
Cerise (UV)
- Questo articolo conclude una serie di
accordi che sono iniziati nel 1994 quando il Consiglio regionale
aveva deciso di realizzare la discarica di Pontey anche in
sostituzione di quell'accordo fatto con la "Cogne", che, in
mancanza di una discarica regionale, la Regione avrebbe provveduto
ad indennizzare l'azienda per l'allocazione fuori dal territorio
regionale di quei rifiuti non pericolosi. La discarica si connotava
come una discarica disponibile a ricevere questo tipo di rifiuti
provenienti da qualsiasi tipo di attività, già allora con il Comune
di Pontey si era trattato per un trasferimento al Comune, che è una
sorta di tassa ecologica che viene pagata dalle imprese che
conferiscono i materiali e questa viene trasferita in parte al
Comune, quindi questa è già addebitata alle imprese. Tale
disponibilità finanziaria viene messa in disponibilità del Comune,
ma nell'articolato si dice anche che avverrà sulla base di una
deliberazione di Giunta, e perché si è voluto definire un'opera
pubblica? Per dare una destinazione negli investimenti, altrimenti
il rischio poteva essere quello che andasse per spese correnti,
vanificando la logica di dare dei soldi per un investimento, tenuto
conto che c'è già una spesa corrente che viene trasferita al Comune
in relazione ai quantitativi che vengono conferiti. Il Comune farà
la sua proposta per l'investimento, dopodiché la Giunta con un
accordo provvederà a fare questo trasferimento.
Presidente
- Pongo in votazione l'articolo 19:
Consiglieri presenti: 31
Votanti: 29
Favorevoli: 22
Contrari: 7
Astenuti: 2 (Ferraris, Fiou)
Il Consiglio approva.
Presidente
- Pongo in votazione l'articolo 20:
Consiglieri presenti: 31
Votanti: 29
Favorevoli: 22
Contrari: 7
Astenuti: 2 (Ferraris, Fiou)
Il Consiglio approva.
Presidente
- Pongo in votazione l'articolo 21:
Consiglieri presenti: 31
Votanti: 29
Favorevoli: 22
Contrari: 7
Astenuti: 2 (Ferraris, Fiou)
Il Consiglio approva.
Presidente
- Pongo in votazione l'articolo 22:
Consiglieri presenti: 31
Votanti: 29
Favorevoli: 22
Contrari: 7
Astenuti: 2 (Ferraris, Fiou)
Il Consiglio approva.
Presidente
- Pongo in votazione l'articolo 23:
Consiglieri presenti: 32
Votanti: 29
Favorevoli: 23
Contrari: 6
Astenuti: 3 (Ferraris, Fiou, Sandri)
Il Consiglio approva.
Presidente
- La parola al Consigliere Sandri,
sull'articolo 24.
Sandri (GV-DS-PSE)
- È un intervento sempre su richiesta
del Capogruppo dell'"UV", sull'ironico... Volevamo avere il nome
dell'agenzia di "marketing" territoriale, che porterà a casa i
50mila euro del premio "Azione di marketing territoriale 2007",
perché è evidente che il "marketing" territoriale si fa con la
politica. Ci sono le infrastrutture, arriva la ferrovia, c'è
l'"ADSL", c'è una burocrazia sveglia? Tutte queste cose non ci
sono, allora ci si inventa il premio "marketing" territoriale da
50mila euro. Volevamo solo capire a quale agenzia era andato il
premio per il 2007.
Presidente
- La parola all'Assessore alle attività
produttive e politiche del lavoro, La Torre.
La Torre (FA)
- Intanto non è nessun premio, ma è un
impegno di spesa per svolgere l'attività di "marketing"
territoriale in quanto fino all'anno precedente queste funzioni
erano gestite da "Finaosta". Abbiamo deciso di assumerci la
responsabilità invece di fare il "marketing" territoriale, è
evidente che con solo 50mila euro non si può fare un "marketing"
territoriale organizzato ed è per questo che in tale capitolo
trovate 50mila euro, ma attraverso il POR siamo riusciti a portare
a casa dei soldi, che serviranno per avviare una politica di
"marketing" territoriale su un periodo di 3 anni, che dovrà, come
per le altre Regioni che lo stanno facendo, individuare gli
obiettivi, i mezzi e gli strumenti che si vogliono usare per
rendere competitiva la Regione. È un discorso serio, ad oggi ci
siamo strutturati anche con una persona in Assessorato (il dr.
Cadin) che dovrà seguire il "marketing" territoriale, sicuramente
ci avvarremo di agenzie esterne come fanno tutte le altre Regioni,
perché questo è uno strumento indispensabile per poter entrare in
un circuito di rapporti e di confronto con il territorio italiano e
procederemo con gli strumenti consentiti dalla legge; ad oggi non
c'è nessun regalo nei confronti di qualcuno.
Presidente
- Pongo in votazione l'articolo 24:
Consiglieri presenti: 29
Votanti: 27
Favorevoli: 21
Contrari: 6
Astenuti: 2 (Ferraris, Fiou)
Il Consiglio approva.
Presidente
- All'articolo 25 vi è l'emendamento n. 2
della II Commissione che recita:
Emendamento
Il comma 1 dell'articolo 25 è sostituito dal
seguente:
"1. Al comma 1 dell'articolo 7 della legge regionale 3
gennaio 2006, n. 3 (Nuove disposizioni in materia di interventi
regionali per la promozione dell'uso razionale dell'energia), sono
aggiunte, in fine, le seguenti parole: ", fatta eccezione per le
iniziative previste dall'articolo 6, per le quali non si applicano
i limiti di spesa di cui agli articoli 9 e 10."."
La parola al Consigliere Bortot, sull'articolo 25.
Bortot (Arc-VA)
- Ripeto brevemente quello che ho detto
oggi, ma non era presente l'Assessore La Torre. Abbiamo impegnato
l'Assessore con una mozione per stilare una convenzione per gli
impianti a metano e a GPL sulle automobili. Qui c'è solo la
rottamazione, non è necessario rottamare tutte le auto, si può
fare, anzi si deve fare questa convenzione e dare la possibilità
alle persone di optare fra la rottamazione e l'impianto a GPL o a
metano. Il sottoscritto si è messo l'impianto a GPL, funziona
benissimo, inquino meno e non ha dovuto rottamare una "Panda" che
va ancora bene.
Presidente
- La parola al Consigliere Sandri.
Sandri (GV-DS-PSE)
- Spero di "prendere" l'articolo,
perché ho l'impressione che il Consigliere Bortot abbia "toppato"
articolo, si sia riferito al 36, mentre siamo al 25. Volevo
chiedere all'Assessore in base a quali dati, visto che nel 2006 i
contributi ai pannelli solari sono zero, lui pensa che ci siano
tutte queste spese per il 2007, visto che la legge n. 3/2006 è
stata inficiata da un regolamento molto complesso che ha reso
inapplicabile l'ottenimento di contributi per pannelli solari e
altri strumenti di questo genere, salvo per l'isolamento per il
quale ancora funziona.
Presidente
- La parola all'Assessore alle attività
produttive e politiche del lavoro, La Torre.
La Torre (FA)
- Intanto rispondo anche al Consigliere
Bortot così gli evito di intervenire. Abbiamo previsto anche nella
riconversione degli automezzi la possibilità di trasformarli a
metano. Fra l'altro, la nostra proposta è già all'esame della
Giunta, quindi fra breve sarà anche a disposizione del Consiglio
con l'impegno che mi ero preso di farlo entro giugno; secondo me,
l'abbiamo migliorata di molto e avrò molto piacere di confrontarmi
in Commissione, perché credo che vi proporremo qualcosa che va
incontro ai dettami del Consiglio. In più, avendo altri 500mila
euro, sarà corroborata da un equilibrio economico, quindi credo sia
qualcosa di valido.
Per quel che riguarda il Consigliere Sandri, credo che enunciare
delle politiche di risparmio energetico e quindi di incremento
delle potenzialità che questa Regione può esprimere con interventi
in quel settore, se poi non vengono sostenute da importi economici
e di finanziamenti adeguati, è un modo retorico di presentare un
problema. In questo caso con gli uffici abbiamo determinato che per
quelli che sono i regolamenti e le impostazioni che stiamo facendo
e per le domande che stanno esplodendo gli importi che abbiamo
chiesto cominciano ad essere in linea con le sensibilità che stanno
crescendo nella nostra Regione, anzi il prossimo anno penso che
dovremo incrementare ancora questi capitoli. Intanto ringrazio
l'Assessore per la sensibilità che ha avuto di riconoscerci questa
potenzialità, quindi ritengo che non solo i soldi che ci sono...
non li ho rubati all'Assessore Cerise a qualche rotonda... ho
concluso.
Presidente
- Pongo in votazione l'articolo 25 nel testo
così emendato:
Articolo 25
(Interventi regionali per la promozione dell'uso razionale
dell'energia. Modificazione alla legge regionale 3 gennaio 2006, n.
3)
1. Al comma 1 dell'articolo 7 della legge regionale 3 gennaio
2006, n. 3 (Nuove disposizioni in materia di interventi regionali
per la promozione dell'uso razionale dell'energia), sono aggiunte,
in fine, le seguenti parole: ", fatta eccezione per le iniziative
previste dall'articolo 6, per le quali non si applicano i limiti di
spesa di cui agli articoli 9 e 10."
2. L'autorizzazione di spesa per le finalità di cui alla l.r.
3/2006 è rideterminata, per il triennio 2007/2009, in complessivi
euro 10.200.000, di cui euro 3.820.000 per l'anno 2007 e annui euro
3.190.000 per il 2008 e il 2009 (obiettivo programmatico 2.2.2.15,
capitoli 33765, 33766, 33767, 33768, 33769, 33770, 33771, 33772,
33773 e 33774).
Consiglieri presenti: 32
Votanti: 30
Favorevoli: 22
Contrari: 8
Astenuti: 2 (Ferraris, Fiou)
Il Consiglio approva.
Presidente
- La parola al Consigliere Bortot,
sull'articolo 26.
Bortot (Arc-VA)
- Un commento e 2 precisazioni. Non so se
l'Assessore Viérin ha perso di peso in Giunta, perché su questo
articolo c'era uno stanziamento di 5.000 euro nel triennio, se è
uno sbaglio o se sono veramente 5.000 euro... all'anno, sono 15.000
euro... poi, se verrà costituito un albo degli enti che dovrebbero
essere accreditati o chiunque può fare domanda... questo è troppo
generico. L'articolo 26 dice:
"la Giunta regionale, nei limiti
degli stanziamenti annualmente iscritti in bilancio, concede con
propria deliberazione contributi a fondo perduto a favore di
associazioni professionali e disciplinari..."
. Chiedo se
chiunque può fare della formazione o l'Assessorato prevedrà una
certificazione e creerà un albo. Non è necessario rispondere
adesso.
Presidente
- La parola all'Assessore all'istruzione e
cultura, Viérin Laurent.
Viérin L. (UV)
- Pour ce qui est de la formation, je vais
vérifier comment cela se passe, mais nous avons une procédure qui
est consolidée dans le temps. Là c'est surtout aussi pour la
formation bilingue des enseignants et le montant est simplement
référé à ce qu'il manquait, parce que nous avions prévu des cours
de recyclage et de formation en français pour la première fois sans
savoir si cela aurait eu un succès. Nous avons eu un "boom"
d'adhésions et nous avons dû demander encore de l'argent pour ne
pas devoir exclure des enseignants de ces cours de recyclage et
donc nous l'avons prévu aussi pour l'avenir, mais cela pourra être
même prévu avec un montant supérieur à la discussion du budget de
prévision 2008. Pour ce qui est de la question soulevée, je vais
vérifier comment cela se passe et je vous fournirai les
informations.
Presidente
- Pongo in votazione l'articolo 26:
Consiglieri presenti: 32
Votanti: 28
Favorevoli: 22
Contrari: 6
Astenuti: 4 (Ferraris, Fiou, Fontana Carmela, Sandri)
Il Consiglio approva.
Presidente
- Pongo in votazione l'articolo 27:
Consiglieri presenti: 32
Votanti: 28
Favorevoli: 22
Contrari: 6
Astenuti: 4 (Ferraris, Fiou, Fontana Carmela, Sandri)
Il Consiglio approva.
Presidente
- Pongo in votazione l'articolo 28:
Consiglieri presenti: 32
Votanti: 30
Favorevoli: 22
Contrari: 8
Astenuti: 2 (Ferraris, Fiou)
Il Consiglio approva.
Presidente
- Pongo in votazione l'articolo 29:
Consiglieri presenti: 32
Votanti: 30
Favorevoli: 22
Contrari: 8
Astenuti: 2 (Ferraris, Fiou)
Il Consiglio approva.
Presidente
- Pongo in votazione l'articolo 30:
Consiglieri presenti: 32
Votanti: 30
Favorevoli: 22
Contrari: 8
Astenuti: 2 (Ferraris, Fiou)
Il Consiglio approva.
Presidente
- Pongo in votazione l'articolo 31:
Consiglieri presenti: 32
Votanti: 30
Favorevoli: 22
Contrari: 8
Astenuti: 2 (Ferraris, Fiou)
Il Consiglio approva.
Presidente
- Pongo in votazione l'articolo 32:
Consiglieri presenti: 32
Votanti: 30
Favorevoli: 22
Contrari: 8
Astenuti: 2 (Ferraris, Fiou)
Il Consiglio approva.
Presidente
- Pongo in votazione l'articolo 33:
Consiglieri presenti: 32
Votanti: 30
Favorevoli: 22
Contrari: 8
Astenuti: 2 (Ferraris, Fiou)
Il Consiglio approva.
Presidente
- Pongo in votazione l'articolo 34:
Consiglieri presenti: 32
Votanti: 30
Favorevoli: 22
Contrari: 8
Astenuti: 2 (Ferraris, Fiou)
Il Consiglio approva.
Presidente
- Pongo in votazione l'articolo 35:
Consiglieri presenti: 32
Votanti: 30
Favorevoli: 22
Contrari: 8
Astenuti: 2 (Ferraris, Fiou)
Il Consiglio approva.
Presidente
- Pongo in votazione l'articolo 36:
Consiglieri presenti: 32
Votanti: 30
Favorevoli: 22
Contrari: 8
Astenuti: 2 (Ferraris, Fiou)
Il Consiglio approva.
Presidente
- Pongo in votazione l'articolo 37:
Consiglieri presenti: 32
Votanti: 30
Favorevoli: 22
Contrari: 8
Astenuti: 2 (Ferraris, Fiou)
Il Consiglio approva.
Presidente
- Pongo in votazione l'articolo 38:
Consiglieri presenti: 32
Votanti: 30
Favorevoli: 22
Contrari: 8
Astenuti: 2 (Ferraris, Fiou)
Il Consiglio approva.
Presidente
- Pongo in votazione l'articolo 39:
Consiglieri presenti: 32
Votanti: 30
Favorevoli: 22
Contrari: 8
Astenuti: 2 (Ferraris, Fiou)
Il Consiglio approva.
Presidente
- Pongo in votazione l'articolo 40:
Consiglieri presenti: 32
Votanti: 30
Favorevoli: 22
Contrari: 8
Astenuti: 2 (Ferraris, Fiou)
Il Consiglio approva.
Presidente
- Pongo in votazione l'allegato A:
Consiglieri presenti: 32
Votanti: 30
Favorevoli: 22
Contrari: 8
Astenuti: 2 (Ferraris, Fiou)
Il Consiglio approva.
Presidente
- Pongo in votazione l'allegato B:
Consiglieri presenti: 32
Votanti: 30
Favorevoli: 22
Contrari: 8
Astenuti: 2 (Ferraris, Fiou)
Il Consiglio approva.
Presidente
- Pongo in votazione l'allegato C:
Consiglieri presenti: 32
Votanti: 30
Favorevoli: 22
Contrari: 8
Astenuti: 2 (Ferraris, Fiou)
Il Consiglio approva.
Presidente
- Pongo in votazione l'allegato D:
Consiglieri presenti: 32
Votanti: 30
Favorevoli: 22
Contrari: 8
Astenuti: 2 (Ferraris, Fiou)
Il Consiglio approva.
Presidente
- Pongo in votazione l'allegato E:
Consiglieri presenti: 32
Votanti: 30
Favorevoli: 22
Contrari: 8
Astenuti: 2 (Ferraris, Fiou)
Il Consiglio approva.
Presidente
- Pongo in votazione l'allegato F:
Consiglieri presenti: 32
Votanti: 30
Favorevoli: 22
Contrari: 8
Astenuti: 2 (Ferraris, Fiou)
Il Consiglio approva.
Presidente
- Pongo in votazione l'allegato G:
Consiglieri presenti: 32
Votanti: 30
Favorevoli: 22
Contrari: 8
Astenuti: 2 (Ferraris, Fiou)
Il Consiglio approva.
Presidente
- Pongo in votazione il disegno di legge nel
suo complesso:
Consiglieri presenti: 33
Votanti: 31
Favorevoli: 23
Contrari: 8
Astenuti: 2 (Ferraris, Fiou)
Il Consiglio approva.
Presidente
- Vista l'ora, dichiaro conclusi per questa
giornata i lavori dell'odierna adunanza del Consiglio regionale, i
lavori riprenderanno domani mattina con la discussione della
proposta di legge n. 147 riguardante: "Disposizioni per la
realizzazione di unico e nuovo presidio ospedaliero regionale".
La seduta è tolta.
---
La séance se termine à 20 heures 8.
