Classificazione
SPORT E TEMPO LIBERO
Sport invernali
TRASPORTI E VIABILITÀ
Impianti a fune
TURISMO E INDUSTRIA ALBERGHIERA



Oggetto del Consiglio n. 117 del 3 ottobre 2018 - Resoconto
OGGETTO N. 117/XV - Interrogazione: "Notizie in merito
all'ampliamento di comprensori sciistici".
Fosson (Président) -
À la présence de 30 Conseillers on
reprend les travaux. Point n° 12 de l'ordre du jour. Ha chiesto la
parola l'Assessore Restano, ne ha facoltà.
Restano (AC-SA-PNV) -
L'interrogazione tende ad avere
informazioni circa la presentazione di nuovi investimenti in
termini di nuovi impianti:
"... se si sono ampliati i servizi
per gli utenti sciatori
" e "
quali ampliamenti o nuovi
servizi sono previsti dalla Pila S.p.A. per la stagione invernale
2018/2019
".
Per quanto riguarda la prima risposta, le azioni della Regione
nelle politiche tariffarie delle società degli impianti a fune si
sono evolute nel corso degli anni. Faccio una piccola premessa per
far comprendere meglio il quadro all'interno del quale ci si muove.
La legge regionale n. 29/1997 all'articolo 47 disponeva infatti che
fosse la Giunta regionale, sentita l'Associazione valdostana
impianti a fune e le organizzazioni sindacali maggiormente
rappresentative, a stabilire i criteri generali di determinazione
delle tariffe e i disciplinari delle agevolazioni tariffarie per i
residenti in Valle d'Aosta. La struttura regionale competente in
materia di trasporti approva le tariffe in coerenza con i criteri
individuati dalla Giunta regionale. L'articolo in questione, poi è
superato e modificato dalla legge n. 20/2008, che all'altro
articolo 20 dispone che le tariffe degli impianti a fune, a
eccezione di quelle relative al trasporto pubblico locale degli
impianti inseriti nel piano di bacino di traffico di Aosta, Pila,
Buisson, Chamois, Champoluc/Crest, sono definite direttamente dalle
società concessionarie degli impianti a fune e legate alle regole
del mercato. Per questo motivo l'Amministrazione regionale non ha
più compiti approvativi sulle tariffe commerciali praticate. Questa
disposizione, peraltro, è in linea con il decreto n. 175/2016, che
all'articolo 20 richiede alle società partecipate una seria
attenzione ai bilanci, ponendo, in caso di risultati negativi per
quattro dei cinque esercizi precedenti, "
un piano di riassetto
per la loro razionalizzazione e fusione o soppressione, anche
mediante messa in liquidazione o cessione
".
Un'azione della pubblica amministrazione sulle tariffe, oltre a
non essere prevista dalla legge regionale n. 20, dunque potrebbe
entrare in contrasto anche con le normative nazionali. In ogni
caso, nell'ambito dei propri compiti di vigilanza sulle società
concessionarie, è stata interrogata l'Associazione valdostana degli
impianti a fune che ha risposto come segue: "
L'aumento delle
tariffe dello skipass stagionale a validità regionale (lo skipass
rosso e skipass rosso + Zermatt) giunge dopo cinque stagioni in cui
il prezzo dello stesso è rimasto invariato. In questi ultimi cinque
anni le aziende hanno effettuato continui e necessari investimenti
sia per mantenere in efficienza il sistema impiantistico, sia per
migliorare l'offerta nei diversi settori quali: impianti a fune,
nuova realizzazione, revisione, miglioramenti del comfort,
adeguamenti normativi e di sicurezza; impianti di innevamento,
nuove realizzazioni ed estensioni, rinnovo tecnologico tubazione e
innevatori, bacini di accumulo; percorribilità e sicurezza delle
piste da sci, nuove realizzazioni, livellamenti, allargamenti,
sistemi antivalanga, reti di protezione e rinnovo del parco mezzi
quali battipista e motoslitte. Non tutti gli investimenti che
vengono sostenuti sono evidenti e percepiti dalla clientela, ma
risultano comunque indispensabili al mantenimento in efficienza dei
comprensori con un indubbio miglioramento del servizio offerto. Lo
skipass stagionale regionale inoltre, essendo un prodotto valido su
tutti i comprensori regionali, deve seguire le dinamiche della
tariffazione delle singole stazioni, le quali sono allineate a
quelle dei principali comprensori sciistici dell'arco alpino
-
vale a dire: se le singole stazioni  aumentano le tariffe
dello  skipass della stazione, parallelamente anche lo
skipass
regionale nel tempo deve adeguarsi perché non deve
essere inferiore a quello  delle stesse singole stazioni -
gli aumenti risultano pertanto necessari per poter sostenere e
mantenere funzionanti e performanti i comprensori sciistici
valdostani, oltre che per garantire una corretta ed equilibrata
gestione delle aziende. Lo stagionale regionale rosso dal 2013 al
2017/2018 era di 998 euro, lo stagionale regionale rosso a partire
da questa stagione sarà di 1.050 euro (un aumento di 52 euro). In
percentuale nelle ultime stagioni c'è stato un aumento dell'1,04
percento. Se confrontato con l'indice nazionale dei prezzi dicembre
2013-ottobre 2018, che è pari all'1,02, o al 102,9 su base cento,
può essere considerato un aumento congruo
- questo è quanto ci
dicono -
si segnala infine che gli stagionali di stazione per la
stagione 2018/2019 sono: Cervinia più Zermatt 980, La Thuile Ski
Paradise 790, Pila 750, Monte Rosa più Indren 870
".
In merito ai nuovi servizi degli sciatori, c'è stato un
comunicato stampa redatto dall'AVIF che penso voi conosciate.
La società Pila, per quanto riguarda la seconda domanda, in
quest'ultimo quinquennio, pur non avendo realizzato nuovi impianti
o infrastrutture, ha dovuto sostenere importanti investimenti al
fine di mantenere elevato il proprio
standard
qualitativo
sia in termini di efficienza degli impianti (impianti a fune e di
innevamento), sia in merito all'offerta agli sciatori (livellamento
piste, reti di sicurezza e mezzi battipista).
Venendo ai dati, solamente per gli investimenti contribuiti dal
pubblico ai sensi della legge n. 8/2004, La Pila ha investito dal
2012 al 2017 circa 2 milioni di euro a fronte dei 4,7 milioni di
contributo pubblico percepito. Senza conteggiare gli investimenti
nei settori non coperti dalla contribuzione pubblica, che ammontano
ad alcune centinaia di migliaia di euro all'anno. Inoltre, per la
stagione 2018 e 2019, la Pila ha realizzato la seconda
tranche
dell'ammodernamento dell'impianto di innevamento
(piste 23 e 24, pista La Nouva) e ha concluso la revisione generale
della funivia Gorraz-Grand Grimod. Entrambe le attività
beneficeranno del contributo pubblico al 70 percento di cui alla
legge che ho richiamato prima (la n. 8/2004), con una spesa diretta
della Pila di circa 600 mila euro. Per quanto riguarda gli anni
precedenti - visto il mio incarico in una precedente legislatura, ,
ho fatto fare una ricerca -, la Pila aveva realizzato la
sistemazione della pista 26 che termina a Plan Praz senza
contributo pubblico, con
restyling
dell'area F (
Snow
Park
e area
freestyle
) senza contributo pubblico e il
rifacimento del
Pila Fun Park
(il parco giochi sulla neve)
situato all'arrivo della telecabina Aosta/Pila, senza contributo
pubblico, e l'ammodernamento dell'innevamento di tutto il
comprensorio.
Presidente -
La parola al Consigliere Baccega per la
replica.
Baccega (UV) -
Assessore, grazie per la risposta
sicuramente esaustiva, ma mi consenta di fare alcune
considerazioni. Abbiamo comunque sfondato i 1.000 euro, per lo
skipass
rosso che comprende anche Zermatt siamo a 1.239 euro
e quindi tutto questo in qualche modo diventa pesante. Io mi rendo
conto in realtà che, per poter produrre investimenti, per poter
dare risposte ai nostri turisti sciatori, ma anche ai valdostani,
bisogna avere le risorse da affiancare eventualmente agli utili.
Prendiamo atto che a Courmayeur si sono realizzate nuove piste
(Youla e Arp), a Champoluc c'è la nuova telecabina per il Crest, a
La Thuile nell'
Espace
San Bernardo cresce il
domaine
con due nuove seggiovie a sei posti, a Cervinia poi si sono
realizzati una serie di impianti di neve programmata che daranno e
danno sicuramente risposte.
Per quanto riguarda Pila, località alla quale siamo
particolarmente affezionati, perché lo consideriamo un po' il
domaine skiable
della città capoluogo, quindi siamo
particolarmente attenti allo sviluppo degli impianti di risalita di
Pila e soprattutto lo sviluppo turistico della città di Aosta: si
stanno insediando alberghi, si stanno ristrutturando alberghi
andando nella direzione dell'alta qualità (quattro stelle). Da
questo punto di vista, quindi dico che a volte c'è bisogno anche di
capire che cosa succede in questa stazione e in diversi
appuntamenti, anche pubblici in occasione delle manifestazioni,
abbiamo avuto modo di valutare alcune proposte private che
parlavano dell'impianto che andava dalla funivia di Pila eliminando
la seggiovia del Couis 1 ed eliminando anche la Liaison, di
progetti che non si capisce bene se si muovono e in che direzione
vanno. Ancora di più a livello di servizi, essendo proprio Aosta,
ovviamente con più opportunità affinché si potessero muovere alcuni
afflussi turistici, avevamo più volte chiesto e valutato
l'opportunità di ampliare gli orari della cabinovia nei prefestivi.
È un'opportunità sicuramente importante che verrà valutata
probabilmente nell'ambito di una commissione.
C'è anche un altro aspetto. Nella nuova ipotesi di impianti si
era parlato di evitare quel percorso difficile, complicato che
prevede l'attraversamento di fronte allo Yeti, proprio all'arrivo
della funivia, che è tremendamente pericoloso e che prima o poi ci
vedrà in qualche modo a doverci preoccupare ulteriormente. Io
quindi le chiederei, Assessore, casomai ne parleremo con il
Presidente della commissione, di fare un approfondimento rispetto
agli sviluppi della stazione di Pila e capire quali sono gli
investimenti che la società metterà in campo e gli investimenti sui
quali eventualmente poter dare anche degli
input
che ci
possono riguardare.
