Classificazione
ATTIVITÀ CULTURALI


Resoconto integrale del dibattito dell'aula
Oggetto del Consiglio n. 1959 del 29 maggio 1996 - Resoconto
SEDUTA ANTIMERIDIANA DEL 29 MAGGIO 1996
OGGETTO N. 1959/X Concessione, ai sensi della legge regionale 20
agosto 1993, n. 69, di un contributo di lire 10.000.000
all'Associazione dei musei di Cogne per l'organizzazione di
un'esposizione sulla casa rurale e di alcune conferenze.
Deliberazione Il Consiglio
Premesso che:
Il Sig. Paolo Foretier, Presidente dell'Associazione dei Musei
di Cogne ha presentato, con lettera in data 12 gennaio 1996, una
richiesta tendente ad ottenere un contributo per l'organizzazione,
a fine anno 1996, di un'esposizione sulla casa rurale e, in estate,
di alcune conferenze che si terranno a Cogne;
L'esposizione e le conferenze vogliono essere un tentativo
concreto di recupero della storia, della cultura e delle tradizioni
locali abbinato allo sviluppo di un turismo culturale nella vallata
di Cogne;
Il presidente dell'Associazione ha successivamente inviato un
dettagliato preventivo della spesa che ammonta a lire 20.000.000
così suddivisa:
Esposizione sulla casa rurale Museo Gérard Dayné
- Consulenza arch. Remacle:
attività di ricerca sulle case rurali L. 2.000.000
formazione professionale L. 1.000.000
- Spese di allestimento dell'esposizione:
consulenza arch. Remacle L. 3.000.000
documentazione fotografica L. 5.000.000
allestimenti L. 2.000.000
- Spese per l'archivio sonoro
interviste (cassette, duplicazioni, schedari) L. 500.000
- Spese per l'archivio fotografico
pellicole, stampe, riproduzioni L. 1.000.000
Conferenze:
- organizzazione L. 2.500.000
- materiale promozionale e di cancelleria L. 3.000.000
I Servizi Culturali dell'Assessorato della Pubblica Istruzione
hanno provveduto all'istruttoria e alla valutazione della domanda,
ritenendola ammissibile a contributo, ai sensi dell'articolo 3,
comma 3 e dell'articolo 8 comma 1 della legge regionale 20 agosto
1993, n. 69, tenuto conto dell'interesse culturale della
manifestazione;
La Giunta, su proposta dell'Assessore alla Pubblica Istruzione,
ritiene pertanto opportuno aderire alla richiesta mediante la
concessione, ai sensi dell'articolo 3 comma 1 della legge regionale
n. 69/1993, di un contributo di lire 10.000.000, pari al 50
percento della spesa preventivata;
Visto il parere favorevole rilasciato dal Dirigente dei Servizi
Culturali dell'Assessorato della Pubblica Istruzione, ai sensi
dell'articolo 72 della legge regionale n. 3/1956 e successive
modificazioni e del combinato disposto degli articoli 13 - comma 1
- lett. e) e 59 - comma 2 della legge regionale n. 45/1993, in
ordine alla legittimità della presente deliberazione;
Delibera
1) di approvare, ai sensi dell'articolo 3 comma 1 della legge
regionale 20 agosto 1993, n. 69, la concessione all'Associazione
dei Musei di Cogne (P. IVA: 00552070070) di un contributo di lire
10.000.000 (diecimilioni), pari al 50 percento delle spese
preventivate per l'organizzazione di un'esposizione sulla casa
rurale e di alcune conferenze in programma a Cogne nell'arco del
1996;
2) di impegnare la spesa di lire 10.000.000 (diecimilioni) con
imputazione al capitolo 57260 ("Contributi ad Enti ed Associazioni
culturali ed educativi per manifestazioni ed iniziative culturali e
scientifiche"), richiesta n. 3510, del bilancio di previsione della
Regione per l'anno 1996 che presenta la necessaria
disponibilità;
3) di stabilire che alla liquidazione si provveda ai sensi
dell'articolo 58 della legge regionale 27 dicembre 1989, n. 90 e
successive modifiche in due rate:
- la prima di L. 6.000.000 (seimilioni), immediatamente;
- il saldo fino ad un massimo di L. 4.000.000 (quattromilioni)
su presentazione di un dettagliato e documentato rendiconto,
tenendo presente che il contributo in questione è soggetto alla
ritenuta d'acconto del 4 percento prevista dal DPR n. 600 del 29
settembre 1973;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta,
in quanto non compresa nelle categorie indicate all'articolo 8 del
decreto legislativo 22 aprile 1994, n. 320 e di darne
esecuzione.
Presidente Se il Consiglio ritiene, possiamo anche chiudere i
lavori della seduta; ma credo che non ci siano grossi problemi sul
disegno di legge 180.
Marguerettaz (fuori microfono) Proprio lei, Vicepresidente, dice
così?
Presidente Mi asterrò in rigoroso silenzio. Potremmo proporre
l'inversione dell'ordine del giorno e in questo quarto d'ora votare
la legge sugli invalidi, che è cosa velocissima?
Marguerettaz (fuori microfono) No, no...
Presidente Allora trattiamo i punti 18, 19 e 20. Iniziamo dal
punto 18.
É aperta la discussione generale. Qualcuno chiede la parola?
Se nessuno chiede la parola, pongo in votazione la delibera in
oggetto:
Presenti, votanti e favorevoli: 27
Il Consiglio approva all'unanimità
