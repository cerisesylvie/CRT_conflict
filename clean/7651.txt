Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 739 del 4 ottobre 1989 - Resoconto
OGGETTO N. 739/IX - Ratifica di deliberazioni adottate dalla
Giunta regionale in via di urgenza.
Oggetto n. 4481 in data 5 maggio 1989: Lavori di
ristrutturazione dell’ex Casa Littoria da adibire a
sede dell’Assessorato all’Industria e
Commercio - Approvazione del progetto relativo al 2° lotto dei
lavori - Appalto dei lavori a licitazione privata - Approvazione ed
impegno di spesa.
Presidente - Ha chiesto di parlare il Vicepresidente Dolchi,
ne ha facoltà.
Dolchi (PCI)
- Vorrei solo un chiarimento. Siccome in
questi ultimi tempi si è parlato sovente di ubicazioni di
assessorati e di trasferimento di uffici e di servizi, quale
prospettiva ha la conclusione della sistemazione di questo
assessorato? Mi chiedevo, per esempio, come mai da più di un anno
in quel cantiere c’erano due operai (o neanche quei
due) e tutto era fermo. Grazie.
Presidente
- Ci sono altre richieste di intervento?
Dichiaro chiusa la discussione generale. Ha chiesto di parlare
l’Assessore ai Lavori Pubblici Fosson, ne ha
facoltà.
Fosson
(DC)
- In quel cantiere non
c’erano più operai perchè il primo lotto, che era
stato aggiudicato alla impresa Tripodi, era terminato.
E’ intercorso un certo tempo fra la fine del primo
lotto e la preparazione dei documenti di appalto del secondo lotto,
che sono oggi in approvazione al Consiglio regionale.
Venerdì scorso la Giunta regionale ha già approvato
l’elenco delle ditte da invitare, desunto dalla base
delle ditte che hanno fatto richiesta, quindi si procederà a
mandare le lettere di invito.
Il motivo era questo, ed è il motivo per cui
l’Amministrazione d’ora in poi
tenderà a non suddividere in lotti i lavori in generale. Conviene
comunque fare un lotto solo, anche se sicuramente diventa un
appalto europeo, per evitare sovrapposizioni di tempi e soprattutto
dei tempi morti.
---
Si dà atto che alle ore 10,43 riassume la Presidenza il
Presidente Bich.
---
Presidente
- Ha chiesto di parlare il Consigliere Louvin,
ne ha facoltà.
Louvin (UV)
- Tout simplement pour une déclaration
d’intention; je m’abstiendrai sur
cette délibération ayant un rapport de parenté avec
l’un des auteurs du projet.
Presidente
- Pongo in votazione la ratifica della
deliberazione in oggetto.
Esito della votazione:
Presenti 24
Votanti 23
Favorevoli 23
Astenuti 1 (Louvin)
Il Consiglio approva all’unanimità.
Oggetto n. 4518 in data 12 maggio 1989: Lavori di
completamento della strada comunale Javiod-Bioulaz, in Comune di
Doues - Appalto dei lavori mediante licitazione privata -
Approvazione ed impegno di spesa.
Presidente - Pongo in votazione la ratifica della
deliberazione in oggetto.
Esito della votazione:
Presenti, votanti e favorevoli: 24
Il Consiglio approva all’unanimità.
***
