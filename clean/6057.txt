Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 500 del 26 aprile 1984 - Resoconto
OGGETTO N. 500/VIII - DATI CONCERNENTI L'ORGANIZZAZIONE E
L'ATTIVITA' DEL SERVIZIO VIABILITA' DELL'ASSESSORATO REGIONALE AI
LAVORI PUBBLICI. (Interrogazione con risposta scritta)
PRESIDENTE
: Do lettura dell'interrogazione del
Consigliere Millet.
INTERROGAZIONE CON RISPOSTA SCRITTA
rivolta all'Assessore regionale ai Lavori Pubblici per
conoscere:
1°) lo schema della pianta organica del Servizio Viabilità
dell'Assessorato regionale ai Lavori Pubblici.
In particolare viene richiesto il numero dei posti previsti, di
quelli stabilmente occupati, di quelli occupati in modo precario e
di quelli non occupati.
Per ciascun tipo di posto vengono richiesti sinteticamente il
mansionario, il titolo di studio e gli altri particolari requisiti
previsti;
2°) l'elenco nominativo dei dipendenti attualmente occupati nel
servizio viabilità, con l'indicazione per ciascun dipendente della
data di assunzione, del tipo di assunzione, della mansione svolta,
del titolo di studio e dei particolari requisiti posseduti (tipo di
patente posseduta e data del suo rilascio);
3°) le indennità percepite a vario titolo dai dipendenti del
Servizio ed il loro importo mensile medio;
4°) quanti veicoli e di quale tipo sono attualmente a
disposizione del servizio e quale tipo di patente viene richiesta
dalle vigenti norme per i diversi tipi di veicolo;
5°) il livello delle mansioni e dei tipi di intervento riservati
a ciascuna squadra (o suddivisione equivalente) e dei tratti
stradali posti sotto la sua vigilanza.
PRESIDENTE
: All'interrogazione in oggetto è stata fornita
risposta scritta con lettera n. 588 in data 24 aprile 1984.
