Classificazione
ASSISTENZA SOCIALE
Politiche giovanili
ORDINE PUBBLICO - FORZE ARMATE
Servizio civile



Oggetto del Consiglio n. 1899 del 13 luglio 2011 - Resoconto
OGGETTO N. 1899/XIII - Interpellanza: "Revisione dei progetti
di servizio civile regionale sperimentale".
Interpellanza
Richiamate le deliberazioni della Giunta regionale n. 1207,
in data 20 maggio 2011 e n. 1367, in data 10 giugno 2011
concernenti, rispettivamente, l'approvazione della realizzazione
dei progetti di servizio civile regionale sperimentale "Due mesi in
positivo" e definizione delle modalità di presentazione e
valutazione delle candidature a volontario di cui al programma
operativo annuale anno 2010-2011 del Servizio civile regionale e
l'approvazione della graduatoria dei volontari partecipanti alla
selezione per tale servizio civile regionale sperimentale;
Rilevato che all'ufficio del servizio civile sono pervenute
110 domande di partecipazione e che la successiva selezione ha
portato ad individuare i 29 ammessi (e le 11 riserve) che
riceveranno un rimborso forfettario di 14,46 euro giornalieri, per
un totale di 433,80 euro mensili;
Considerato l'alto numero delle domande di partecipazione
pervenute e l'importanza dell'esperienza del servizio civile che,
avvicinando i giovani all'impegno concreto nell'ambito delle
attività sociali e culturali, favorisce la formazione di una
cultura della solidarietà;
la sottoscritta Consigliera regionale
Interpella
l'Assessore alla Sanità, salute e politiche sociali per
conoscere se intenda aumentare nei prossimi anni il numero dei
posti disponibili e la tipologia delle attività proposte
nell'ambito dei progetti di servizio civile regionale, alla luce
del rilevante numero di richieste di partecipazione pervenuto
quest'anno nell'ambito dei progetti "Due mesi in positivo".
F.to: Carmela Fontana
Président
- La parole à la Conseillère Carmela
Fontana.
Fontana (PD)
- Grazie Presidente. L'approvazione della
realizzazione dei progetti di servizio civile regionale
sperimentale
Due mesi in positivo
e definizione delle
modalità di presentazione e valutazione delle candidature a
volontario di cui al programma operativo annuale anno 2010-2011 del
Servizio civile regionale e l'approvazione della graduatoria dei
volontari partecipanti alla selezione per tale servizio civile
regionale sperimentale...rilevato che all'ufficio del servizio
civile sono pervenute 110 domande di partecipazione e che la
successiva selezione ha portato ad individuare i 29 ammessi (e le
11 riserve) che riceveranno un rimborso forfettario di 14,46 euro
giornalieri, per un totale di 433,80 euro mensili; considerato
l'alto numero delle domande di partecipazione pervenute e
l'importanza dell'esperienza del servizio civile che, avvicinando i
giovani all'impegno concreto nell'ambito delle attività sociali e
culturali, favorisce la formazione di una cultura della
solidarietà, volevamo sapere dall'Assessore alla sanità, salute e
politiche sociali se intenda
"aumentare nei prossimi anni il
numero dei posti disponibili e la tipologia delle attività proposte
nell'ambito dei progetti di servizio civile regionale, alla luce
del rilevante numero di richieste di partecipazione pervenuto
quest'anno nell'ambito dei progetti Due mesi in positivo"
.
Grazie.
Président
- La parole à l'Assesseur à la santé, au
bien-être et aux politiques sociales, Albert Lanièce.
Lanièce A.
- Grazie Presidente. A seguito
dell'approvazione con deliberazione della Giunta regionale n. 3768
del programma operativo annuale 2010-2011 del Servizio civile
regionale sono state adottate le deliberazioni n. 1207 del 20
maggio e n. 1367 del 10 giugno, concernenti l'approvazione della
realizzazione dei progetti di servizio civile regionale
sperimentale
"Due mesi in positivo"
e definizione delle
modalità di presentazione e valutazione delle candidature a
volontario e l'approvazione della graduatoria dei volontari
partecipanti alla selezione per il sopracitato servizio civile.
L'intenzione dell'Amministrazione regionale è stata quella di
coinvolgere, per il periodo estivo, i giovani compresi nella fascia
fra i 16 e i 18 anni, dando l'opportunità di scoprire nuove realtà
e di fare un'esperienza di impiego. Per la realizzazione
dell'attività, vista la tempistica, non potevamo che affidarci agli
enti già accreditati a livello nazionale. Valutati i progetti
presentati, è stata data ampia pubblicità attraverso tutti i canali
di informazione, specificando le modalità di accesso al progetto;
si ipotizzava, a questo punto, la presentazione di un numero
limitato di domande, mentre le richieste di partecipazione sono
state elevate.
Considerato il buon riscontro che il servizio civile regionale
sperimentale ha ottenuto, evidenziato dalle 110 candidature
pervenute a fronte dei 29 posti disponibili, si è ritenuto
opportuno di ampliare di ulteriori 11 posti il numero dei posti
disponibili quindi, in totale i posti messi a disposizione sono
stati 40. Sentiti gli enti promotori dei progetti del servizio
civile regionale sperimentale, si è ottenuta la disponibilità
all'interno dei progetti di ulteriori 11 posti approvati con la
seconda deliberazione sopracitata. Per il futuro, visto il successo
e alla luce di quanto premesso, si informa che è intenzione, per i
prossimi anni, sentendo gli enti accreditati e compatibilmente con
le risorse finanziarie a disposizione, ampliare il numero dei posti
disponibili. L'estensione del contingente sarà favorita dalla
possibilità per altri enti di affiliarsi con quelli accreditati al
servizio civile nazionale e co-progettare insieme le proposte per
l'esperienza bimestrale.
Président
- La parole à la Conseillère Carmela
Fontana.
Fontana (PD)
- Grazie Assessore per la risposta che mi ha
fornito. C'è la buona volontà che in futuro si potrà vedere...lo
sappiamo benissimo che questi progetti sono sempre legati alle
risorse, ma già la buona volontà di...vedere che è stato un
successo...e con questo diamo la possibilità ai giovani visto che è
un momento che non trovano lavoro...per avvicinarli al mondo del
volontariato, mi sembra un progetto molto positivo. La ringrazio e
speriamo che in futuro riusciamo a dare più possibilità ai giovani
di fare questo servizio civile, che è molto importante. Grazie.
