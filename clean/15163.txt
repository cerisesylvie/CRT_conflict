Classificazione
ZONA FRANCA


Resoconto integrale del dibattito dell'aula
Oggetto del Consiglio n. 1664 del 22 novembre 1995 - Resoconto
SEDUTA POMERIDIANA DEL 23 NOVEMBRE 1995
OGGETTO N. 1664/X Proposta di regolamento: "Modificazioni al
regolamento regionale 29 gennaio 1973 (Regolamento recante norme
per l'applicazione della legge 3 agosto 1949, n. 623 e successive
modificazioni concernente la immissione in consumo in Valle d'Aosta
di determinati contingenti annui di generi e di merci in esenzione
fiscale), e successive modificazioni".
Articolo 1 1. Dopo il comma 1 dell'articolo 27 del regolamento
regionale 29 gennaio 1973 (Regolamento recante norme per
l'applicazione della legge 3 agosto 1949, n. 623 e successive
modificazioni concernente la immissione in consumo in Valle d'Aosta
di determinati contingenti annui di generi e di merci in esenzione
fiscale), come modificato dall'articolo 6 del regolamento regionale
14 marzo 1995, n. 1, è aggiunto il seguente:
"1 bis. In deroga a quanto disposto al comma 1, ai proprietari
di veicoli sprovvisti di patente di guida a causa dello stato di
invalidità riconosciuto, possono essere corrisposti buoni
carburante e lubrificante qualora risulti assegnata loro
l'indennità di accompagnamento e l'accompagnatore sia in possesso
di valida patente di abilitazione alla guida del veicolo per cui è
chiesta l'assegnazione."
Presidente Ha chiesto la parola il relatore, Consigliere
Dujany.
Dujany (PVA) Cet acte administratif constitue la dernière
modification à apporter au règlement régional du 29 novembre 1973,
ayant par objet l'introduction en Vallée d'Aoste de certaines
quantités annuelles de produits et de marchandises en exemption
d'impôt.
Plus précisément en faveur des propriétaires de véhicules
dépourvus de permis de conduire à cause de l'état d'invalidité, le
texte dont on parle prévoit le droit des susmentionnés de recevoir
des bons d'essence et de lubrifiant dans le cas où l'indemnité
d'accompagnement ait été reconnue, à condition que l'accompagnateur
soit en possession de permis de conduire pour les véhicules pour
lesquels l'assignation est requise.
Tout cela pour réparer à l'actuelle disparité de traitement
subsistant entre les valdôtains propriétaires de véhicules en
possession de régulier permis de conduire, qui déjà aujourd'hui
peuvent profiter des bons d'essence, et les propriétaires de
véhicules qui au contraire jusqu'à présent ne pouvaient pas en
bénéficier à cause de leur grave état d'invalidité, qui ne leur a
pas permis d'acquérir le permis de conduire.
Presidente Qualcuno chiede la parola?
Ha chiesto la parola il Vicepresidente Viérin Marco.
Viérin M. (PpVA) Mi è giunta notizia, chiedo conferma
all'Assessore, che su questo problema era arrivata una lettera
dell'ASIVA, che sollevava alcuni problemi che verrebbero a
sussistere nei vari sci-club valdostani per aver tolto la
possibilità agli stessi di percepire i buoni carburante. Vorrei
sapere se questa lettera è arrivata e perché non ne ho avuto
notizia in via ufficiale.
Presidente Ha chiesto la parola l'Assessore all'industria,
commercio e artigianato, Mafrica.
Mafrica (GV-PDS-SV) Questo provvedimento riguarda gli invalidi,
quello a cui si riferisce il Vicepresidente Viérin è la questione
delle associazioni di volontariato, che avevamo esaminato già sei
mesi fa. Recentemente non ho visto nulla, non ricordo se in
occasione della precedente variazione siano giunte lettere
ufficiali dell'ASIVA; il problema era stato sollevato ed era stato
esaminato individuando le categorie di associazioni di volontariato
che rientravano nel diritto. Non ha a che vedere con questa
modifica, riguardava una modifica già approvata dal Consiglio, che
eventualmente si può riprendere in considerazione, ma che è già
stata presentata ed approvata dal Consiglio almeno sei mesi fa.
Presidente Ha chiesto la parola il Vicepresidente Viérin
Marco.
Viérin M. (PpVA) L'Assessore forse non ha capito il senso del
mio intervento. Oggi stiamo esaminando una modifica, quindi
chiedevo se l'Assessore aveva ricevuto una lettera dell'ASIVA al
riguardo. Solo due giorni fa io e alcuni colleghi qui presenti
abbiamo parlato con dei consiglieri dell'ASIVA, i quali ci hanno
posto questo problema, assicurandoci che una lettera era stata
inviata all'amministrazione regionale. Volevo sapere se la lettera
era arrivata....
Presidente .... Vicepresidente, l'Assessore ha risposto.
Viérin M. (PpVA) Ma non ha risposto, perché non mi ha detto se
la lettera gli è arrivata o meno.
L'Assessore Mafrica non mi ha detto che non ha ricevuto la
lettera, ha detto che la cosa è stata portata sei mesi fa e non è
vero. Presidente, se lei fosse stato più attento, sicuramente
avrebbe sentito che l'Assessore Mafrica non ha risposto alla mia
domanda. Ho chiesto se aveva ricevuto quella lettera.
Presidente Prego, Assessore Mafrica, ripeta al Vicepresidente
Viérin.
Mafrica (GV-PDS-SV) In questi giorni non ho ricevuto, dico
questo perché non metto in dubbio che la lettera sia stata spedita,
ma non ho ricevuto in questi giorni alcuna lettera dell'ASIVA.
Avevo fatto osservare che l'argomento non era quello in
discussione, perché si riferiva ad un argomento che già era stato
esaminato dal Consiglio sei mesi fa, questo è quello che ho
detto.
Comunque non ho ancora ricevuto nessuna lettera.
Presidente Pongo in votazione l'articolo unico:
Presenti, votanti e favorevoli: 30
Il Consiglio approva all'unanimità
