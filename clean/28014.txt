Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 230 del 30 ottobre 1970 - Resoconto
OGGETTO N. 230/70 - Comunicazioni del Presidente del
Consiglio.
Montesano (P.S.D.I.)
- Prego i Signori Capigruppo e i
componenti l'Ufficio di Presidenza a intervenire a una breve
riunione nel pomeriggio alle ore 16, per delle comunicazioni
inerenti il programma redatto dei lavori del mese di novembre;
quindi, Capigruppo e Ufficio di Presidenza.
Comunico che in data del 28 sono state trasmesse all'Ufficio di
Presidenza delle deliberazioni di Giunta assunte in via d'urgenza.
Saranno distribuite questa mattina e poi il Consiglio deciderà se
approvarle nella seduta odierna oppure nella prossima.
In più ci sono due documenti che io non leggo perché faccio
distribuire prossimamente in questa mattinata in fotocopia ai
Signori Consiglieri. Uno riguarda un esposto degli impiegati della
Regione del gruppo B/1 in riguardo a una sistemazione di carattere
organico e sulle retribuzioni e l'altro è un ordine del giorno del
Comitato di Coordinamento delle Province e dei Comuni alluvionati,
che invita il Governo e il Parlamento a essere solleciti nelle
provvidenze per i Comuni alluvionati.
A ogni modo sono due documenti che io faccio poi distribuire ai
Consiglieri.
Si passa l''esame dell'ordine del giorno e, ricordo, noi
riprendiamo i lavori là dove eravamo arrivati nella seduta
precedente però desidero ricordare ai Signori Consiglieri che c'era
il punto otto che era stato rimandato, cioè designazione di tre
Sindaci quali membri della Commissione consultiva regionale per la
programmazione; desidero appunto sapere dal Consiglio se vuole fare
adesso questo... Il Presidente della Giunta se... Facciamo alla
fine, perché ci sono parecchie designazioni. Va bene.
Allora, come al solito, si inizia dal vecchio ordine del giorno
e poi si passerà all'ordine del giorno suppletivo. Quindi oggetto
n. 30.
