Classificazione
NOMINE E INCARICHI DI CONSULENZA E SPECIALI
Nomine


Resoconto integrale del dibattito dell'aula
Oggetto del Consiglio n. 2394 del 5 febbraio 1997 - Resoconto
SEDUTA ANTIMERIDIANA DEL 5 FEBBRAIO 1997
OGGETTO N. 2394/X Nomina di un nuovo rappresentante della
Regione in seno al Consiglio di amministrazione della società
Courmayeur Mont Blanc Funivie S.p.A..
Presidente Ha chiesto la parola il Consigliere Perron.
Perron (UV) Per proporre il sig. Distasi Carlo Nicola.
Presidente Si passa alla votazione.
- Consiglieri presenti: 29
- Consiglieri votanti: 27
- Astenuti: 2 (Chiarello e Tibaldi)
- Schede nulle: 1
- Schede valide: 26
- Schede bianche: 7
Hanno riportato voti:
- Di Stasi Carlo Nicola: 19
Presidente In base all'esito della votazione risulta nominato,
ai sensi dell'articolo 2458 del Codice Civile, quale nuovo
rappresentante della Regione in seno al Consiglio di
amministrazione della Società Courmayeur Mont Blanc Funivie S.p.A.
per il triennio in corso che scadrà il 30 giugno 1999, il Signor Di
Stasi Carlo Nicola (residente in Aosta, Corso XXVI febbraio,
24).
Deliberazione Il Consiglio
Premesso che:
- la legge regionale 27 marzo 1991, n. 12, disciplina le nomine
e le designazioni di competenza regionale e in particolare
all'articolo 2 - primo comma - stabilisce che le nomine dei
componenti degli organi collegiali di amministrazione, dei sindaci
o revisori dei conti di enti od istituti di diritto pubblico e
privato, aziende, società, fondazioni, comunque spettanti alla
Regione, sono attribuite alla competenza del Consiglio
regionale;
- con legge regionale 3 agosto 1971, n. 10 è stata autorizzata
la sottoscrizione di capitale azionario da parte della Regione a
favore di società di funivie e seggiovie locali e di altre società
aventi per fine iniziative di interesse turistico locale;
- la legge regionale 24 agosto 1992, n. 50 stabilisce che i
rappresentanti designati dalla Regione nei Consigli di
amministrazione nelle società di cui la Regione sottoscrive quote
di capitale azionario, devono avere almeno uno dei seguenti
requisiti:
- titolo di studio di scuola secondaria di secondo grado;
- almeno tre anni di esperienza di amministrazione di un ente
locale o di una società di trasporto a fune;
- con provvedimento n. 2117/X in data 25 settembre 1996 il
Consiglio regionale ha nominato, ai sensi di quanto previsto
dall'articolo 13 dello Statuto della Società Courmayeur Mont Blanc
Funivie S.p.A. e dall'articolo 2458 del Codice Civile, quali
rappresentanti della Regione in seno al Consiglio di
amministrazione della predetta società, per il triennio 1996/1999,
i Signori Truchet Ferruccio e Vicari Pierre Joseph;
Considerato che:
- l'Assemblea ordinaria della Società Courmayeur Mont Blanc
Funivie S.p.A., nella riunione in data 23 dicembre 1996, ha
deliberato di aumentare il numero dei componenti il Consiglio di
amministrazione da sette a nove;
- l'articolo 13 dello Statuto della Società Courmayeur Mont
Blanc Funivie S.p.A. prevede che alla Regione, nell'ipotesi in cui
assuma partecipazioni azionarie nella Società, a norma
dell'articolo 2458 del Codice Civile, è statutariamente riservata,
nel caso di sette membri nominati, la facoltà di nominare
autonomamente due amministratori, nel caso di nove membri nominati,
la facoltà di nominare autonomamente tre amministratori;
Vista la determinazione della Commissione per le nomine che, a
seguito della pubblicazione nel Bollettino Ufficiale della Regione
n. 3 del 16 gennaio 1996 dell'elenco delle nomine in scadenza nel
primo semestre dell'anno 1996, nella riunione del 21 maggio 1996 si
è espressa sulle seguenti candidature:
1) Aglietta Umberto, 2) Albertinelli Claudio, 3) Campane Antonia
Luisa, 4) Carnevaletti Claudio, 5) Coda Gianni, 6) Di Stasi Carlo
Nicola, 7) Frimaire Mario, 8) Gex Luigi, 9) Magro Giuseppe, 10)
Merlo Paolo, 11) Omezzoli Claudio, 12) Raimo Fiorentino, 13) Sinisi
Paolo, 14) Todeschi Mario;
Ritenuto necessario provvedere alla nomina, ai sensi
dell'articolo 2458 del Codice civile, di un nuovo rappresentante
della Regione in seno al Consiglio di amministrazione della
summenzionata Società per il triennio in corso che scadrà il 30
giugno 1999;
Visto il parere favorevole di legittimità rilasciato dal
Dirigente del Servizio affari generali della Presidenza del
Consiglio, ai sensi dell'articolo 72 della legge regionale n.
3/1956 e successive modificazioni, e del combinato disposto degli
articoli 13 - comma 1 - lett. e) e 59 - comma 2 - della legge
regionale n. 45/1995, sulla presente deliberazione;
Richiamate le leggi regionali 3 agosto 1971, n. 10, 27 marzo
1991, n. 12 e 24 agosto 1992, n. 50;
Delibera
1) di nominare, ai sensi dell'articolo 2458 del Codice Civile,
quale nuovo rappresentante della Regione in seno al Consiglio di
amministrazione della Società Courmayeur Mont Blanc Funivie S.p.A.
per il triennio in corso che scadrà il 30 giugno 1999, il Signor Di
Stasi Carlo Nicola (residente in Aosta, Corso XXVI febbraio,
24);
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
Presidente Con questo atto chiudiamo i lavori della seduta
mattutina. Il Consiglio è aggiornato alle ore 16.
La seduta è tolta.
