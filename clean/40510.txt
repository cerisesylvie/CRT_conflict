Classificazione
ISTRUZIONE PUBBLICA
Personale docente e non docente



Oggetto del Consiglio n. 3299 del 15 marzo 2018 - Resoconto
OGGETTO N. 3299/XIV - Interpellanza: "Adeguamento del
concorso per il reclutamento di personale docente nella scuola
secondaria di primo e secondo grado alle esigenze della
Regione".
Farcoz (Président) -
Point n° 13 de l'ordre du jour. La
parole à la collègue Certan pour l'illustration.
Certan (ALPE) -
Questa interpellanza fa un po' il paio
con quella del bando del concorso per dirigenti, volevamo avere
delle delucidazioni riguardo il concorso abilitante per abilitati
che è uscito a livello nazionale, la scadenza è alla fine di questo
mese, so che è stato adeguato. Devo dire che in questa
interpellanza non mi addentro di più, perché aveva senso la scorsa
settimana, so che adesso, presentata oggi è un po' a "babbo morto"
perché è stato necessario predisporre il bando, so che è stato
recepito credo quello nazionale, è stato recepito in tutte le sue
parti e penso che, anche per i tempi molto brevi, non si potesse
fare diversamente. Lei mi dirà, Assessore, se sono andata fuori
strada.
Avevamo due
souci
, che le illustro: è un concorso un po'
particolare anche a livello nazionale, è un bando particolare,
perché, di fatto, apre al personale scolastico in un modo
particolare, poi me lo dirà lei. È proprio legato all'abilitazione
questo che le sto dicendo.
L'altro aspetto è sicuramente legato alla piena conoscenza del
francese. È indubbio che non si possa cambiare la legge e la legge
è chiarissima, per cui è chiaro che chi vuole partecipare a questo
concorso deve prima superare la prova di francese, perché la prova
di francese è selettiva e quindi è una prova ad esclusione.
Creerebbe un precedente e quindi non è possibile sicuramente fare
altre valutazioni, perché è talmente chiara la legge... D'altra
parte però i tempi anche per prepararsi ad una prova così selettiva
e in qualche modo di sbarramento sono davvero stretti e sicuramente
per molte persone che forse devono ancora dare questa prova i tempi
sono davvero quasi impossibili per prepararsi. Questo concorso è
sicuramente un'opportunità - io dico sempre che i bandi di concorso
sono sicuramente delle opportunità -, il problema è che, quando
hanno dei tempi così stretti, e poi per le Regioni sono stati
ancora più stretti, per via dell'adeguamento... mi rendo conto che
qualche problema lo creerà. Grazie, ascolto la sua risposta.
Président -
La parole à l'Assesseur Rini pour la
réponse.
Rini (UV) -
Grazie, collega, che ha già riassunto la
questione. Ovviamente discusso lo scorso Consiglio, avrebbe avuto
una tempistica diversa, anche se in realtà poi l'applicazione
sarebbe stata la medesima, trattandosi del recepimento di un bando
nazionale.
Il 6 marzo è stato pubblicato il bando di concorso per il
reclutamento di personale docente della scuola secondaria, ivi
compreso anche quello di sostegno. Il bando prevede che il
personale in possesso della relativa abilitazione possa sostenere
una prova orale per l'accesso ai posti della dotazione regionale,
cui l'abilitazione afferisce, 40 punti, di cui 3 riservati alla
conoscenza della lingua straniera e 3 alla verifica delle
conoscenze informatiche. Saranno attribuiti alla predetta prova
orale, mentre i restanti 60 punti ai titoli posseduti dai
candidati. I candidati presenti nelle graduatorie, redatte in esito
all'espletamento della procedura concorsuale, saranno ammessi
annualmente al cosiddetto "anno di prova" in relazione ai posti
disponibili. Sarà prevista una graduatoria per tutti gli
insegnamenti impartiti in Valle d'Aosta e pari ad almeno un posto
cattedra. Trattandosi di aspetti di carattere e di stato giuridico
degli insegnanti, le disposizioni del bando nazionale di concorso
sono applicate in Valle d'Aosta, non potevamo discostarci da quelle
del corrispondente bando ministeriale, fatto salvo l'espletamento
preliminare della prova di accertamento della conoscenza di lingua
francese, che ovviamente è un principio per noi fondamentale che in
Valle d'Aosta è requisito imprescindibile per l'accesso ai ruoli
del personale scolastico.
Président -
La parole à la collègue Certan pour la
réplique.
Certan (ALPE) -
Grazie Assessore. Mi sono dimenticata
nella presentazione di dire della contemporaneità anche del bando
del concorso per sostegno, in effetti credo che fosse anche molto
importante averlo proprio perché il fabbisogno dei posti di
sostegno in Valle d'Aosta era di 70 insegnanti lo scorso anno.
Quando abbiamo fatto una ricognizione, era di 70 posti necessari di
personale a tempo indeterminato e all'università quando si è
iniziato, è stato avviato il corso abilitante, solo 25 su 64 hanno
superato il test d'ingresso. Rimaniamo quindi con questo settore
che ha dei numeri impressionanti e soprattutto nella forbice
proprio di questi ultimi anni si sta aprendo davvero questa
esigenza di insegnanti di sostegno anche su casi con 100 percento
insegnante a tempo pieno, quindi proprio su un alunno solo. Credo
che ci siano due problemi che vanno a
latere
a questo
concorso, che è da monitorare come mai in Valle d'Aosta sta
aumentando esponenzialmente il bisogno di insegnanti di sostegno in
virtù del fatto che stanno aumentando i casi dichiarati
necessitanti e, a mio avviso, questo - l'ho già ribadito altre
volte, lo ripeto - è un campanello d'allarme, un qualcosa davvero
che ci deve interrogare tutti senza troppi pregiudizi o
preconcetti. Bisogna capire il perché ogni anno scolastico in Valle
d'Aosta c'è questo aumento, che è abbastanza valdostano, almeno
fino all'anno scorso mi pareva questo.
L'altro aspetto, ripeto: i tempi stretti sono penalizzanti, da
un lato, questo concorso è un po' anomalo nella richiesta di
requisito ed è anche vero che i tempi di punteggio legato ai titoli
acquisiti sono molto alti e diversi da quelle che possono essere le
competenze informatiche, però il nostro esame di francese sappiamo
che per legge è requisito fondamentale per poter accedere al
secondo, giustamente dico io, perché questo è il nostro percorso,
il problema è che non ci sono stati i tempi quasi: 6 marzo, poi è
stato adeguato il 22 la scadenza nazionale e mi sembra il 5 aprile
la scadenza del nostro, i tempi sono neanche di un mese e mi rendo
conto della contiguità, però sarà elemento di problematiche.
