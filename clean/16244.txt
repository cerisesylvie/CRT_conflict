Classificazione
CONSIGLIO REGIONALE
Attività consiliare d'aula


Resoconto integrale del dibattito dell'aula
Oggetto del Consiglio n. 2594 del 11 giugno 1997 - Resoconto
SEDUTA ANTIMERIDIANA DELL'11 GIUGNO 1997
OGGETTO N. 2594/X Comunicazioni del Presidente del
Consiglio.
Aloisi (Presidente) Do comunicazione al Consiglio dell'attività
svolta dalla Presidenza del Consiglio e dagli organi consiliari
dopo l'ultima adunanza:
Disegni di legge presentati:
Proposta di legge n. 245, presentata dai Consiglieri Perrin
Giuseppe Cesare, Lanièce, Parisi, Lanivi, Piccolo, Collé e Linty in
data 3 giugno 1997: "Modificazioni alla legge regionale 12 gennaio
1993, n. 3 (Norme per l'elezione del Consiglio regionale della
Valle d'Aosta), già modificata con legge regionale 11 marzo 1993,
n. 13". (I Commissione)
Disegno di legge n. 246, presentato dalla Giunta regionale in
data 10 giugno 1997: "Modificazioni alla legge regionale 28
novembre 1986, n. 56 (Norme per la concessione di finanziamenti
agevolati a favore delle Cooperative edilizie), già modificata
dalle leggi regionali 17 agosto 1987, n. 79 e 27 luglio 1989, n.
46".
Disegni di legge vistati:
Disegno di legge n. 216: "Ulteriori modifiche della legge
regionale 6 luglio 1984, n. 30, recante interventi regionali in
materia di agricoltura, già modificata dalle leggi regionali 12
dicembre 1986, n. 62, 13 giugno 1991, n. 19, 23 dicembre 1991, n.
84 e 28 febbraio 1994, n. 5".
Proposta di legge n. 232: "Riconoscimento dell'Associazione
degli ex Consiglieri regionali".
Disegni di legge non vistati:
Disegno di legge n. 238: "Modifiche alla disciplina
dell'utilizzazione delle acque pubbliche ad uso idroelettrico".
Deliberazioni vistate: 3
Riunioni:
Ufficio di Presidenza: 1
II Commissione: 3
III Commissione: 3
IV Commissione: 1
V Commissione: 2
I Commissione e Capigruppo: 3
Capigruppo: 1
Commissione Nomine: 1
Commissione Regolamento: 1
Il Presidente del Consiglio nazionale dei Geologi ha inviato a
questa Presidenza copia della mozione approvata a conclusione dei
lavori del IX Congresso nazionale, svoltosi a Roma dal 17 al 20
aprile 1997, sul tema "Risorse e sviluppo, prospettive per il XXI
secolo - Le risposte delle Scienze della terra". Con tale documento
i Geologi italiani intendono rivolgere alle più alte cariche dello
Stato un pressante appello affinché promuovano opportune iniziative
per l'adozione di provvedimenti quali: lo stanziamento di fondi più
adeguati per la ricerca nel settore delle scienze della terra, il
rispetto e l'applicazione rigorosa delle leggi in materia di tutela
del territorio e una nuova politica di investimenti nel settore
delle opere pubbliche, che privilegi il recupero del patrimonio
edilizio e la tutela delle risorse naturali.
La mozione è stata trasmessa alla III Commissione consiliare
permanente; i consiglieri interessati potranno richiederne copia
presso la Segreteria.
In data 22 maggio, il Presidente Stévenin, nella sua veste di
Coordinatore del Gruppo di lavoro della Conferenza dei Presidenti
dei Consigli regionali e delle Province Autonome per i rapporti con
l'Unione Europea, ha partecipato presso la Camera dei Deputati al
seminario di formazione sul rapporto del Parlamento con l'Unione
Europea stessa.
Nel corso dei lavori sono state affrontate le tematiche connesse
alla partecipazione dell'Italia alla fase formativa del diritto
comunitario e al rapporto fra il Parlamento nazionale e le
istituzioni comunitarie in merito alle modifiche del Trattato
sull'Unione Europea.
In data 30 maggio si è tenuto a Roma un incontro tra i Consigli
regionali per discutere delle riforme costituzionali attualmente
all'esame della Bicamerale.
L'incontro, che ha visto la presenza del Presidente Stévenin,
mia e del Vice Presidente Marco Viérin, nonché dei Consiglieri
Giuseppe Cesare Perrin e Piero Ferraris, è stata l'occasione per
ribadire la posizione dei Consigli regionali in merito alle
proposte di riforma presentate alla Bicamerale stessa. Erano pure
presenti il Presidente della Camera, Violante, e numerosi esponenti
delle forze politiche rappresentate nella Commissione.
Sabato 7 giugno una delegazione del Consiglio della Valle,
guidata dal Presidente Stévenin e composta dal Vice Presidente
Marco Viérin e dai Consiglieri Bionaz, Collé, Marguerettaz e Voyat
e una delegazione della Giunta regionale, guidata dal Presidente
Dino Viérin e composta dagli Assessori Agnesod, Lévêque, Louvin,
Mafrica e Vicquéry, hanno partecipato alle cerimonie del centesimo
anniversario di fondazione dell'Union Valdôtaine de Paris.
La giornata ha costituito l'occasione per un incontro tra gli
Amministratori regionali e gli emigrati valdostani particolarmente
numerosi nella città di Parigi.
