Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 36 del 13 luglio 1993 - Resoconto
OGGETTO N. 36/X - Designazione di consiglieri regionali per
la nomina a membri dell'Assemblea generale sportiva.
Presidente
-
La proposta in oggetto è iscritta al
punto 12 dell'ordine del giorno.
In questo caso si tratta di designare sette membri effettivi ed
altrettanti supplenti, ma si possono esprimere solo cinque
pre­ferenze.
Ha chiesto la parola il Presidente della Giunta, Dino
Viérin.
Viérin D. (UV) -
Je propose les candidatures des
Messieurs Guglielmo Piccolo et Ego Perron.
Presidente -
Ha chiesto la parola il Consigliere
Collé.
Collé (DC) -
Per la minoranza proponiamo Rudi
Marguerettaz.
Presidente -
Inviterei i membri della maggioranza a
votare anche per il candidato della minoranza per consentirgli di
raggiungere il 51 per cento dei voti ed evitare una se­conda
votazione.
Se nessuno chiede la parola, pongo in votazione per scrutinio
segreto le designazioni di cui all'oggetto.
Votazione a scrutinio segreto
Esito della votazione
Presenti e votanti: 33
Schede valide: 33
Hanno riportato voti:
Piccolo Guglielmo: 33
Perron Ego: 33
Marguerettaz Rudi: 22
Deliberazione - Il Consiglio regionale
Vista la legge regionale 30 ottobre 1987, n. 85, concernente:
"Interventi a favore dello sport", che all'articolo 5 prevede
l'istituzione presso l'Assessorato regionale del Turismo,
Urbanistica e Beni Culturali dell'Assemblea generale sportiva,
nella quale figurano, tra gli altri membri, tre consiglieri
regio­nali, di cui uno della minoranza, designati dal Consiglio
regio­nale.
Considerato che a seguito del rinnovo del Consiglio regionale è
necessario procedere a nuove designazioni;
Visto il parere favorevole rilasciato dal dirigente del Servizio
affari generali, ai sensi del combinato disposto dell'articolo 72
della legge regionale n. 3/1956 e successive modificazioni, e
dell'articolo 21 della legge regionale n. 18/1980 e successive
modificazioni, in ordine alla legittimità della presente
delibe­razione;
Richiamata la legge regionale 30 ottobre 1987, n. 85
delibera
1) di designare quali componenti dell'Assemblea generale
sportiva i consiglieri:
Piccolo Guglielmo - (per la maggioranza)
Perron Ego - (per la maggioranza)
Marguerettaz Rudi - (per la minoranza)
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 1 del
decreto legislativo 13 febbraio 1993, n. 40 e di darne
esecuzione.
