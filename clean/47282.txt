Classificazione
CONSIGLIO REGIONALE
Attività consiliare d'aula



Oggetto del Consiglio n. 3569 del 8 maggio 2024 - Resoconto
OBJET N° 3569/XVI - Communications du Président de la
Région.
Bertin (Presidente) -
Altri sul punto n. 1 dell'ordine
del giorno? Se non ci sono altri interventi, passiamo al punto n. 2
all'ordine del giorno. La parola al Presidente della Regione.
Testolin (UV) -
Nelle comunicazioni della Presidenza, io
porto a conoscenza il Consiglio che con nota in data di ieri, 7
maggio, la Presidenza del Consiglio dei ministri ci ha comunicato
che il Ministro per gli affari regionali e le autonomie, con
proprio decreto dello scorso 22 aprile, ha provveduto alla
ridefinizione della Commissione paritetica per le norme di
attuazione dello Statuto speciale, di cui all'articolo 48bis dello
Statuto stesso. Con tale decreto il ministro Calderoli ha
provveduto a integrare la Commissione paritetica con il
rappresentante della Regione, il consigliere Aurelio Marguerettaz,
nominato con deliberazione consiliare dello scorso 20 marzo a
seguito delle dimissioni del consigliere Rollandin. Ora, la
Commissione Paritetica, nella sua composizione integrale, può
dunque nuovamente operare a pieno regime con rinnovato slancio per
affrontare quelle tematiche che più volte sono state oggetto di
discussione in quest'Assise.
Mi corre comunque l'obbligo di precisare come di fatto i membri
della Commissione in questi ultimi mesi abbiano continuato la loro
attività per l'esame dei
dossier
assegnati. Credo che al
netto del formalismo, se nella comunicazione del Presidente prima
ho visto il collega Perron che voleva eventualmente replicare,
penso sia consentibile.
Presidente -
Consigliere Perron, a lei la parola.
Perron (LEGA VDA) -
Ero io fuori dal formalismo, non
avevo capito, quindi intervengo adesso che mi ha ricitato, grazie
Presidente. Chiaramente non abbiamo dubbi sul fatto che la Polizia
postale si stia muovendo nel modo migliore possibile, quindi
cogliamo con favore le sue parole, visto che è un problema
culturale a questo punto e c'è una giornata nazionale specifica, vi
proporremo delle iniziative con una mozione che quindi, viste le
sue parole, pensiamo che possiate accogliere per celebrare anche
questa giornata nazionale, che può essere uno spunto in più su un
tema già attenzionato ma che potrà consentire di parlare di questi
temi veramente gravi una volta di più.
Riporteremo quindi le iniziative, per intanto cogliamo con
favore le sue parole.
