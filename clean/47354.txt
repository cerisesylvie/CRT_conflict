Classificazione
BENI CULTURALI
Musei, biblioteche, archivi storici e aree di interesse archeologico
EDILIZIA
Edilizia pubblica



Oggetto del Consiglio n. 3629 del 22 maggio 2024 - Resoconto
OGGETTO N. 3629/XVI - Interrogazione: "Notizie relative alla
decisione di non effettuare più scavi di carattere archeologico
nell'area del nuovo ospedale".
Bertin (Presidente) -
Punto n. 10. Per la risposta, ha
chiesto la parola l'assessore Jean-Pierre Guichardaz, ne ha
facoltà.
Guichardaz J. (FP-PD) -
Lei chiede: "se la Soprintendenza
regionale e l'Assessorato competente abbiano effettivamente preso
la decisione di non effettuare più alcuno scavo di carattere
archeologico in tutta l'area ospedaliera che sarà interessata dalle
fasi 4 e 5 di ampliamento e ristrutturazione del presidio
ospedaliero Parini..." e facendo riferimento a una risposta scritta
ricevuta in data 8 maggio 2024".
Preso atto della risposta relativamente alle fasi 4 e 5 del
complesso intervento di realizzazione del nuovo nosocomio, fornita
dall'assessore Marzi, confrontando attentamente il susseguirsi di
lettere citate dal collega Lucianaz, abbiamo potuto constatare un
probabile fraintendimento sulle fasi e sui settori che saranno
oggetto nel futuro di interventi, dovuti anche all'utilizzo di
planimetrie diverse: quella legata alla relazione del Comitato
scientifico, quella dell'ipotetica prosecuzione del circolo lapideo
oltre i confini di scavo e quella esplicativa dell'articolazione
degli interventi inserita nel progetto. L'area E, adiacente al
settore C, dove sono concentrati ora i lavori, e l'area D a nord
della E, indicate nella planimetria del Comitato scientifico, sono
di fatto posizionate sotto il percorso attuale di viale Ginevra e,
da quanto descritto dai documenti programmatici del complessivo
intervento, fanno parte della fase di realizzazione dell'Hospital
Street e del Corpo L, collocata temporalmente assieme alla
realizzazione del nuovo corpo K nella fase 3, lotto 4, fase 4.3. In
tale contesto la decisione di realizzare strutture nelle aree D ed
E porterà necessariamente alla previsione di uno scavo archeologico
preliminare visto l'interessamento di aree archeologiche di
proseguimento del circolo, settori B e C della probabile
configurazione del circolo di pietre... dalla planimetria della
ricostruzione del circolo di pietre. In particolare quindi per la
realizzazione del corpo L dell'Hospital Street, area E della
planimetria allegata alla relazione del Comitato scientifico, gli
scavi dovranno essere eseguiti in modalità archeologica, onde
indagare, documentare e salvaguardare le eventuali testimonianze
archeologiche ancora presenti, tra cui i cippi del cerchio lapideo
se ancora conservati. Le fasi 4 e 5 del macro cronoprogramma
dell'intervento generale, di cui al momento la Soprintendenza non
dispone dei precisi programmi e progetti, riguarderanno invece la
ristrutturazione del vecchio complesso ospedaliero, l'area Ovest,
per il quale ad oggi non sono previsti scavi archeologici in
relazione al tipo di intervento previsto. Nel contesto di tale
intervento di ristrutturazione, in caso di un'eventuale necessità
di nuovi scavi per la realizzazione di nuovi locali interrati o del
parcheggio al di sotto della nuova Unità materno-infantile sarà
valutata la necessità, per ogni area interessata, di uno scavo
archeologico e di un'assistenza durante le fasi di scavo.
Per quanto riguarda la domanda n. 2: "se questa decisione non
costituisca una grave violazione alle decisioni prese dal Comitato
scientifico del 2016...", eccetera, la Soprintendenza per i beni e
le attività culturali, avente quale compito istituzionale quello di
tutelare il patrimonio culturale e paesaggistico regionale,
nell'ambito del complesso e complicato intervento di realizzazione
del nuovo Ospedale, si è impegnata, si impegnerà e sarà impegnata,
a collaborare e a vigilare affinché, laddove necessario, siano
attuate le metodologie di scavo necessarie per la preservazione
degli eventuali reperti archeologici qualora ancora presenti.
Presidente -
Ha chiesto la parola il consigliere
Lucianaz, ne ha facoltà.
Lucianaz (RV) -
Assessore, io non posso che essere
confortato dalla sua risposta, si vede che, a furia di dai e dai,
riusciamo a comprenderci; in particolare le risposte dell'assessore
Marzi mi avevano preoccupato, o chi ha risposto per esso, quindi
sicuramente staremo attenti, valuteremo con attenzione tutta
quell'area. Il mio riferimento era al collegamento al di sotto di
viale Ginevra, sono previsti ben due collegamenti, non uno solo da
scavare, uno con uno spingitubo e un secondo, come è stato
illustrato qui in Commissione dall'ingegner Fabiani, quindi avremo
altri due cunicoli che verranno effettuati e in quella zona, quindi
dalla parte ovest, cioè quella prevista dalle fasi 4 e 5 al di là
di viale Ginevra e dell'Hospital Street, quindi mi riferisco alla
zona immunologica dove si ipotizza continui il cerchio di pietre,
quella sarà una fase che, a mio avviso, non è prevista dalla fase
3, quindi staremo ben attenti e la sua risposta è confortante.
Non la faccio più lunga perché devo dire che, a differenza di
suoi colleghi, lei è stato molto più preciso e direi più
esaustivo.
