Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 78 del 20 marzo 1970 - Resoconto
OGGETTO N. 78/70 - Dichiarazioni del Presidente della Giunta,
Bordon.
Bordon (D.C.)
- Dunque, siamo finalmente giunti alla fine
di questa penosa parentesi. Penso che sia stata veramente una
penosa parentesi per tutti e, senza voler fare il profeta,
purtroppo il futuro certamente ci darà ragione. A questo punto dirò
che, malgrado tutto quello che ci avete potuto dire stamane e oggi,
la Giunta regionale si ritiene soddisfatta per la linea di condotta
tenuta dopo il voto di bilancio di venerdì sera 13 scorso. Si sono
ottenuti i risultati che ci eravamo prefissi e precisamente:
1) dare una prova di appello a coloro che, eventualmente, si
fossero sbagliati votando;
2) tenuto conto della grave situazione economica e
amministrativa che una crisi in atto, senza l'approvazione del
bilancio di previsione, può arrecare alla Regione, ci eravamo
prefissi di richiamare l'attenzione dei franchi tiratori sulla
gravissima responsabilità che si assumevano.
3) richiamare l'attenzione sul malcostume politico dei franchi
tiratori che minano alla base la democrazia. Due tipi di votazione
ci dicono tutto: stamattina il voto palese per la fiducia della
Giunta; oggi 30 votazioni palesi per 30 articoli della legge con
parere favorevole, una unica votazione complessiva, respinta o
negativa.
A chi ci ascolta, il giudicare.
Ciò detto dichiaro, per coerenza con quanto detto stamattina,
che la Giunta presenterà al Presidente del Consiglio le proprie
dimissioni, auspicando che, nell'interesse dei valdostani, si abbia
a risolvere questa crisi al più presto possibile.
Montesano (P.S.D.I.)
- Un attimo, io credo che dopo
questo episodio conclusivo sul bilancio, cioè, sul documento più
importante riguardante la vita amministrativa e anche politica
della Regione, io credo opportuno di chiudere la seduta, rimandando
l'esame degli altri oggetti alla seduta statutaria della prima
settimana di aprile.
Io credo che questo sia opportuno per ragioni evidenti di
impossibilità di continuare l'esame dell'ordine del giorno in
questo momento. Allora io, per ragioni statutarie, ho detto, cioè,
a dire c'è un obbligo dello Statuto che ci impone la convocazione
del Consiglio per la prima settimana di aprile, se non altro per
forma, io lo devo convocare. Ecco, allora poi chi vuole venire,
viene, ma dobbiamo fare questo obbligo in rispetto allo Statuto che
ce lo detta chiaramente.
La seduta è tolta.
---
La seduta è tolta alle ore 17,57.
