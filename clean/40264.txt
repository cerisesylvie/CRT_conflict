Classificazione
CONSIGLIO REGIONALE
Costituzione e funzionamento degli organi consiliari



Oggetto del Consiglio n. 3111 del 10 gennaio 2018 - Resoconto
OGGETTO N. 3111/XIV - Accettazione delle dimissioni
rassegnate dal Consigliere Andrea Rosset dalla carica di Presidente
del Consiglio regionale e dal Consigliere Joël Farcoz dalla carica
di Vicepresidente del Consiglio regionale.
Presidente (Rosset) -
Procediamo con i punti n. 4 e 4.01
all'ordine del giorno.
Dalle ore 10:41 assume la presidenza la vicepresidente
Morelli
.
Morelli (Présidente) -
Bonjour à tout le monde. Je vous
informe que la Conférence des Chefs de groupe, réunie dans la
journée d'hier, a décidé de traiter conjointement les deux points
n° 4 et 4.01.
Je vous rappelle que par sa lettre du 29 décembre 2017, le
conseiller André Rosset a présenté sa démission des fonctions de
Président du Conseil régional et il est, donc, nécessaire que le
Conseil régional procède à son remplacement au sein du Bureau du
Conseil.
Également, je vous rappelle que par sa lettre du 8 janvier 2018,
le conseiller Joël Farcoz a présenté sa démission des fonctions de
Vice-président du Conseil régionale et il est, donc, également
nécessaire de procéder à son remplacement au sein du Bureau du
Conseil.
J'ouvre, donc, la discussion sur les deux points conjoints n° 4
et 4.01. Est-ce qu'il y a des propositions? Est-ce qu'il y a des
requêtes d'intervention? Le collègue Rosset a demandé la
parole.
Je rappelle que le débat pourra se faire avec des temps de 15
minutes pour la première intervention et de 5 minutes pour la
deuxième. Je donne la parole au collègue Rosset.
Rosset (UVP) -
È stato un onore per me ricoprire le
funzioni di Presidente del Consiglio. Ho cercato di farlo con la
massima responsabilità e il massimo impegno in un anno non facile,
perché segnato da numerose difficoltà e lacerazioni politiche.
Durante il mio mandato ho sempre cercato di salvaguardare
l'autonomia decisionale e l'autorevolezza del nostro Consiglio,
convinto come sono che la nostra Assemblea, in quanto massima
espressione della democrazia rappresentativa in Valle d'Aosta, viva
attraverso la pluralità delle sensibilità e delle visioni politiche
che la compongono.
Per una questione di correttezza e al fine di onorare gli
accordi politici tra le forze politiche di maggioranza autonomiste,
ho ritenuto doveroso rassegnare le mie dimissioni dalla carica di
Presidente del Consiglio, a seguito della richiesta di una
disponibilità - ripeto: una disponibilità - a candidarmi alle
elezioni politiche. Ho infatti creduto opportuno dare la mia
disponibilità da Consigliere semplice e non da Presidente
dell'Assemblea. Forse un fatto irrituale, qualcuno lo ha
considerato tale, sicuramente inusuale. Inusuale, in quanto in
tempi non sospetti qualcuno ha fatto la campagna elettorale da
Presidente del Consiglio. Non sarà il mio caso, non è il mio credo.
Io credo profondamente nelle istituzioni e ritengo che sia
innanzitutto nostro dovere tutelarne l'integrità e la dignità,
rispettando le regole e le procedure, anche quando non sembrano
essere così confacenti all'azione politica.
In questo anno e mezzo ho cercato di guardare al bene della
nostra istituzione attraverso un'azione di coordinamento, di
impulso, volta a migliorarne il funzionamento e la gestione, oltre
che a tutelare il lavoro dei Consiglieri, tutti i Consiglieri.
Ringrazio i miei colleghi dell'Ufficio di Presidenza, con i quali
ho condiviso l'esperienza di governo della nostra Assemblea.
Un ringraziamento particolare va poi al Segretario generale, ai
dirigenti, all'ufficio stampa e a tutti i dipendenti che hanno
sempre lavorato con profonda competenza, onestà intellettuale e
grande spirito di servizio nei confronti dell'Assemblea e dei suoi
componenti.
Ringrazio infine tutte le Consigliere e i Consiglieri per il
contributo di idee e di progetti che rappresentano in quest'aula:
un importante contributo di idee e progetti; c'è da superare un po'
gli aspetti personali.
Chiedo scusa se a volte sono stato costretto a riprendervi,
qualche volta a bacchettarvi, o perché troppo rumorosi,
indisciplinati, o perché troppo veementi. Ma questa impetuosità è
il segno di un dibattito e di un dialogo che non si arresta mai e
non dovrà mai arrestarsi. È il segno di una democrazia viva e
dinamica.
Grazie agli organi di stampa, ai giornalisti che seguono con
costanza la nostra attività politica e istituzionale.
In conclusione, in quest'ultimo scorcio di legislatura il mio
auspicio è che possano prevalere il senso di responsabilità, il
dialogo, il rispetto e la cultura dell'ascolto e che si ritrovino
le energie positive. Troppo spesso in questa Assemblea ultimamente,
negli ultimi anni, è emersa un'energia negativa: non va bene nulla,
tutto va male. Io credo che sia necessario riproporre energie
positive, per favorire lo sviluppo che la Valle d'Aosta ci chiede a
gran voce. Con questo auspicio, formulo al prossimo Presidente del
Consiglio e al prossimo Ufficio di Presidenza i miei migliori
auguri di buon lavoro.
Présidente -
Merci, président Rosset. Est-ce-qu'il y a
des interventions? Le débat est ouvert. A demandé la parole le
collègue Restano.
Restano (AC-SA-PNV) -
Intervengo per sottolineare alcuni
aspetti, perché riteniamo e ritengo che questa elezione sia
veramente un'occasione unica, in questo momento particolare a fine
legislatura, in un momento che ci vedrà partecipare alle elezioni
politiche nei prossimi giorni e a una campagna elettorale
importante, nel momento in cui si parla di difesa delle prerogative
della nostra Regione, momento delicatissimo dove forse combatteremo
la madre di tutte le battaglie, come dicevamo poc'anzi.
Un'occasione unica, questa elezione della più alta carica del
Consiglio regionale, un'occasione per aprire un tavolo di confronto
a trecentosessanta gradi.
Invece oggi ci accingiamo a discutere di un accordo tra le forze
di maggioranza. Legittimo, direi forse una consuetudine, ma che,
proprio perché tale, era il momento di smentirlo, di far vedere che
la Valle d'Aosta è unita, è disposta al dialogo, è disposta a
passare dalle parole ai fatti, a tradurre in operatività il
Forum de l'Autonomie
, il
Rassemblement
e tutti
insieme dovevamo dibattere sull'argomento. Poi democraticamente
sarebbe stato eletto chi fosse riuscito a ottenere il maggior
numero di voti.
Abbiamo perso un'occasione, come abbiamo fatto anche altre volte
in questi cinque anni. Mi riferisco alla Commissione speciale per
le riforme istituzionali, che è morta pian piano facendo poche
cose. Non c'era la volontà evidentemente di farlo, e forse la
litigiosità politica che ha richiamato il presidente Rosset non ci
ha permesso di lavorare. Ebbene, oggi avevamo, o forse abbiamo,
un'occasione unica per dimostrare che tutti insieme sappiamo fare
delle scelte. Ritengo che così non sarà, che tutto è già stato
deciso. Il gruppo a cui appartengo ha sempre colto ogni occasione
per dare la propria disponibilità a partecipare a dei tavoli
politici per aprire la discussione. Da parte di altre forze
politiche sono rimaste solo delle buone intenzioni.
Io credo che dai prossimi confronti politici, a partire
dall'elezione di oggi, non ci saranno vincitori. Usciremo tutti
sconfitti, per manifesta incapacità di tutti. Era un'occasione
unica che non abbiamo saputo e non sapremo sfruttare. Proviamo a
rifletterci.
Présidente -
Est-ce que d'autres collègues demandent la
parole? J'invite ceux qui souhaitent intervenir à se réserver. A
demandé la parole le collègue Fabbri.
Fabbri (UVP) -
Innanzitutto sarebbe facile rispondere che
questo tipo di condivisione sull'elezione del Presidente del
Consiglio non c'è stata fin dall'inizio. Comunque io non voglio
entrare nella polemica.
L'Union Valdôtaine Progressiste, nel prendere atto delle
dimissioni del presidente Rosset, lo ringrazia per l'opera sin qui
svolta e per il senso di responsabilità politica e istituzionale
che ancora una volta dimostra. Ricordiamo come abbia saputo
condurre i lavori del Consiglio con la giusta determinazione,
attraverso uno dei periodi più burrascosi della vita amministrativa
e politica degli ultimi decenni. Si è trovato di fronte a
situazioni istituzionali nuove e di difficile interpretazione:
l'applicazione di nuove leggi, affrontate per la prima volta dagli
uffici e dalla dirigenza. Grazie alla sua fermezza e alla
competenza professionale di chi lo consigliava, ha saputo, con
l'appoggio dell'Ufficio di Presidenza e di tutti i dirigenti,
trovare la giusta via interpretativa per questi difficili passaggi.
Questa interpretazione è stata poi convalidata nella sua
correttezza ai più alti livelli. In tale frangente ha dovuto
sopportare critiche che, nella foga dell'agone politico, si sono
trasformate in violenti attacchi personali, sopportati con dignità
e pazienza, conscio della difficoltà del momento. Applicando con
fermezza i regolamenti consiliari, ha saputo gestire con
correttezza l'aula, cosa né facile, né scontata.
Come provvedimenti, lascia in eredità la fase finale
dell'approvazione della modifica dei Regolamenti consiliari e la
deposizione di una legge che razionalizza la giusta richiesta di
previdenza dei Consiglieri. Siamo certi che chi lo sostituirà saprà
portare a compimento questi due importanti atti.
Ringraziamo, dunque, il collega Rosset per l'impegno profuso in
questa sua Presidenza, augurandoci che la sua competenza possa
esplicarsi in altri incarichi a servizio della nostra Valle. A chi
lo sostituirà, certi che continuerà nel solco lasciato dal
presidente Rosset, un augurio di proficuo lavoro.
Présidente -
Est-ce qu'il y a d'autres interventions?
Nous sommes toujours en discussion générale. J'invite les collègues
qui désirent intervenir à se réserver. Est-ce qu'il y a quelqu'un
qui désire prendre la parole? A demandé la parole le collègue
Crétier.
Cretier (PD-SIN.VDA) -
Semplicemente per dire due parole
e per ringraziare l'operato del collega Rosset.
Questa è stata una legislatura molto travagliata, che io ho
potuto valutare in questi ultimi nove mesi. A titolo personale
vorrei dire che la sua conduzione dell'Assemblea è stata molto
rispettosa delle istituzioni, sempre con il Regolamento interno
all'ordine del giorno e con molta eleganza ha condotto il Consiglio
regionale anche in momenti molto difficili, grazie altresì alla
collaborazione degli uffici e al suo personale.
Ci sono state nel tempo alcune divergenze anche con il nostro
gruppo, sempre rientrate in momenti di rispetto reciproco. Alcuni
passaggi sono stati delicati, ma una cosa che chiaramente non deve
spiegare a me è stata questa sua uscita in conferenza stampa:
siccome abbiamo condiviso un po' tutto, sia nelle riunioni della
Conferenza dei Capigruppo, sia in Consiglio regionale,
personalmente ritengo sia stata un po' una improvvisata. Sono delle
scelte comunque legittime che vanno rispettate: lei ha dichiarato
che era una candidatura preventivata dal suo gruppo e quindi ha
ritenuto opportuno di dare le dimissioni come Presidente.
Volevo augurargli un proficuo futuro politico e auguro al nuovo
Presidente una continuità dell'attività dell'Ufficio di Presidenza
del Consiglio con semplicità, puntualità e determinazione, così
come contraddistinto dal suo mandato.
Présidente -
Est-ce qu'il y a d'autres interventions? A
demandé la parole la collègue Certan.
Certan (ALPE) -
Deux mots de la part de notre groupe.
L'intervento del collega Rosset ha riportato e ha cercato di dare
un contorno istituzionale a una vicenda che in realtà di
istituzionale non ha nulla, ma che è unicamente il risultato e il
frutto di accordi partitici portati in questa sede, dei quali noi,
come gruppo ALPE, prendiamo atto, chiaramente non potendo di certo
né condividere, né avallare o, ancor meno, poter portare il nostro
contributo. È una scelta, è una decisione presa in seno agli organi
partitici dei vari movimenti e partiti che compongono la
maggioranza di ottobre, di cui prendiamo atto. Apprezziamo lo stile
del collega Rosset nel dire che, con onestà intellettuale, vuole
dare la sua disponibilità alla candidatura al Senato della
Repubblica come consigliere semplice. Credo che questo sia
assolutamente apprezzabile ed è stato sicuramente un
beau
geste
.
Chi si occupa, però, di politica e anche molti cittadini e molti
valdostani sanno che nel confezionare, nel cucire questa
maggioranza, nello scrivere l'accordo, avete messo nero su bianco
come
do ut des
che il presidente Rosset avrebbe dovuto dare
le dimissioni, qualora avesse dato la disponibilità come candidato
alle politiche, a favore del collega Rollandin. Mi pare che su
questo ci sia stata poi una presa di posizione e un cambio dei
patti fra di voi. Però questo è quanto è chiaro ed è uscito
dall'opinione pubblica. Questo non vuole dire che, forse una
regolazione di conti all'interno di alcuni movimenti, di colpo
diventi un fatto istituzionale. È la ricaduta in seno al Consiglio,
sull'istituzione che questa vicenda ha e della quale noi prendiamo
atto. Ripeto, in questo momento - lo ha anche confermato nel suo
intervento il collega Cretier che è intervenuto prima di me - dopo
una legislatura così travagliata, non avevamo certo bisogno anche
di questo cambio (l'ennesimo!). Non ce n'era bisogno e nessuno di
sicuro ne sentiva la mancanza. Di sicuro, non ne sentivano la
mancanza i valdostani che, per l'ennesima volta, forse non
riusciranno neanche più a ricostruire quanti presidenti ha avuto
questa legislatura. È cosa vostra, è cosa della maggioranza. Quindi
noi prendiamo atto.
Credo che con molta responsabilità e anche dopo un'accesa
discussione all'interno dei nostri gruppi consiliari, oggi noi
siamo presenti in aula per poter permettere questo cambio. Credo
che, con molta responsabilità e anche con discussioni costruttive
all'interno dei nostri gruppi consiliari, oggi facciamo in modo che
questa decisione presa all'interno dei partiti della maggioranza
possa andare avanti. Certo è che nessun gruppo consiliare di
minoranza è stato coinvolto o gli è stato chiesto, precedentemente
chiaramente alla decisione di dare le dimissioni, nel mese di
dicembre, quando si sono delineati i contorni, gli scenari
possibili e gli accordi fra di voi. Nessun gruppo consiliare e
neppure, a quanto ci risulta, i nostri movimenti sono stati
coinvolti, come forse avrebbe dovuto essere, per la scelta di un
nuovo Presidente del Consiglio. Quindi, ci ripetiamo: è e rimane
cosa vostra.
Auguro al futuro Presidente del Consiglio e auguriamo come ALPE,
per quel pochissimo tempo che potrà lavorare, ma che sicuramente
potrà permettere di aprire gli orizzonti, di avere delle visioni e
anche un ruolo di prestigio più grande, auguriamo naturalmente un
proficuo lavoro per la nostra regione, oltre che per la nostra
Assemblea.
Présidente -
Est-ce qu'il y a d'autres collègues, qui
veulent prendre la parole? Je rappelle également que, en annonçant
l'ouverture de la discussion, j'avais demandé s'il y a des
propositions de candidature à la charge de Président et de
Vice-président du Conseil, parce que les deux points sont
conjoints. A demandé la parole le collègue Rollandin.
Rollandin (UV) -
Je crois qu'il serait été peut-être
hypocrite de dire qu'on va faire un débat ensemble pour trouver une
solution unitaire, afin de nommer un Président du Conseil pour
trois mois.
Dès le début, dans cette législature, au moment où on avait
demandé de voter le Président, il avait eu une attitude qu'on
connaît et qu'a rappelé la collègue Certan. Et je remercie
qu'aujourd'hui, au contraire, les groupes de minorité ont décidé de
rester ici pour ne pas renvoyer le Conseil, comme a été fait au
début de la législature; mais dès le début il y a eu cette
attitude. Alors, je crois qu'il serait un peu drôle que pour voter
un Président pour un temps si réduit il avait tout un débat.
De la part de la majorité, a laquelle revient justement de faire
une proposition, on propose comme président du Conseil Joël Farcoz.
Le collègue a déjà eu le rôle de Vice-président, donc je crois
qu'il est presque normal qu'il puisse être chargé de diriger les
travaux de cette assemblée. À ce propos, je crois que le rôle du
Président du Conseil, comme a été rappelé, est d'être suffisamment
neutre d'un côté et responsable de l'autre pour sauvegarder non
seulement le travail de l'assemblé, mais surtout le respect des
règles de la part de tous les conseillers qui y font partie. En
remerciant pour le travail qui a été fait jusqu'à maintenant de la
part du responsable de l'assemblée, je souhaite un bon travail à
Joël Farcoz et au Vice-président qui sera nommé. Je suis sûr qu'il
y aura la possibilité de vérifier que, tout étant très jeune, il
aura la possibilité de gérer de la façon la meilleure cette
Assemblée.
Présidente -
La parole au collègue Fabbri.
Fabbri (UVP) -
En tant que force de majorité, l'Union
Valdotaine Progressiste propose, en tant que Vice-président du
Conseil de la Vallée, Monsieur Vincent Grosjean.
Présidente -
La parole au collègue Borrello.
Borrello (AC-SA-PNV) -
Abbiamo sempre riconosciuto
all'interno di quest'aula dei particolari momenti che assumono
rilevanza, che sono sicuramente importanti e che sono quelli di
carattere istituzionale. Ovviamente in continuità con quello che è
stato l'atteggiamento da parte del gruppo consiliare che
rappresento, noi riteniamo sempre opportuno partecipare attivamente
al riconoscimento dei ruoli istituzionali. Questo dal punto di
vista formale.
Dal punto di vista sostanziale, è già stato detto e ricordato da
chi mi ha preceduto, che la nomina del Presidente del Consiglio
risulta essere inserita all'interno di accordi di carattere
politico propedeutici alla formazione di un nuovo Governo. Detto
questo, noi riteniamo opportuno da una parte garantire la nostra
presenza affinché possa essere data continuità alle rappresentanze
istituzionali, ma parallelamente non possiamo condividere questo
tipo di percorso, perché risulta essere palesemente ed
evidentemente definito all'interno di accordi politici.
Ringrazio non solo il presidente Rosset, ma tutti i Presidenti
del Consiglio della quattordicesima legislatura, caratterizzata da
momenti di elevata tensione. Credo che l'interpretazione di questo
ruolo sia importante per garantire i lavori e la rappresentanza
istituzionale del Consiglio regionale.
Per quanto riguarda il collega Rosset, lo ringrazio soprattutto
per la guida che ha avuto in alcuni momenti particolari. Ma se da
una parte lui ha avuto l'onore e l'onere di gestire certi momenti,
certi passaggi storici, bisogna ricordare e dare atto che la sua
interpretazione, il suo ruolo era fortemente sostenuto dapprima
dagli uffici, i quali hanno sostenuto con dei pareri e con tutta
una serie di argomentazioni di carattere tecnico alcuni passaggi di
rilevanza per quest'aula consiliare: mi riferisco a quanto successo
nel mese di marzo 2017. Ma non è solo una questione di carattere
amministrativo, è una questione anche di carattere politico, perché
se lei ha potuto avere quella forza nell'affrontare alcuni
dibattiti, è anche perché dietro di lei aveva dei movimenti
politici e dei gruppi consiliari che l'hanno sostenuta. La
ringrazio per il lavoro che lei ha svolto e auguro al Presidente
in pectore
un proficuo lavoro, nel bene dell'Assemblea
regionale e nel bene della Valle d'Aosta.
Présidente -
La parole au collègue Fosson.
Fosson (AC-SA-PNV) -
Anche il mio sarà un intervento
breve, perché non c'è molto da aggiungere. Il neo capogruppo
dell'Union Valdôtaine ha parlato di una situazione atipica, per cui
per tre mesi non è il caso di fare un dibattito su chi sarà il
nuovo Presidente del Consiglio. Sicuramente la situazione è atipica
e lo è stata in tutta questa legislatura che molti sperano finisca
presto. Noi come minoranza abbiamo voluto mantenere il numero con
la nostra presenza qui, perché è ora di finirla con i giochini
politici che la gente mal capisce.
Volevo ringraziarla anch'io, presidente Rosset, per come ha
gestito con la sua signorilità il ruolo che la poneva al di sopra
di tanti conflitti, forse a volte personali. Le riconosciamo la
capacità di averci provato sempre e comunque. Io ho avuto anche
l'onore di lavorare con lei in Ufficio di Presidenza e ammirare
queste sue capacità. Ho avuto anche l'onore di sostituirla qualche
volta e la ringrazio ancora.
Sul fatto che il dibattito per un ruolo istituzionale, anche in
una situazione atipica, potesse essere aperto, dico che era
legittimo forse chiederlo ed è stato chiesto all'inizio della
legislatura, quando non era una situazione atipica che la
Presidenza del Consiglio fosse data alla minoranza. Ma questo non
era stato riconosciuto neppure all'inizio della legislatura e forse
è anche consequenzialmente giusto non riconoscerlo adesso. Noi
sapevamo, presidente Rosset - lo avevo già detto in un mio
intervento quando mi sono dimesso, io e il Segretario Norbiato -
che c'era un accordo politico dietro a questa sua rinuncia. Un
accordo politico scritto, quindi le sue dimissioni forse hanno
anche avuto questa motivazione. Che poi lei abbia dato le
dimissioni per una disponibilità a candidarsi, questa è
un'ulteriore motivazione. Però avevamo saputo e letto tutti, il
collega Perron lo aveva confermato qua in aula, che ci fosse anche
un accordo politico in questo senso, che non scandalizza
nessuno.
La nota positiva è sicuramente che viene un giovane a fare il
Presidente del Consiglio, che si assumerà le sue responsabilità:
questo lo giudichiamo molto positivo in questo desiderio di
cambiamento di modo di fare politica all'interno dell'aula.
Auguriamo di trovare la forza per essere sempre oggettivo.
Riconosciamo anche al presidente Rosset la capacità e la
lungimiranza di aver favorito l'insediamento alla Presidenza del
Consiglio di una nuova figura e di un giovane, bloccando invece
altre candidature. Quindi tanti auguri, presidente Farcoz e, pur
nell'ambito di posizioni diverse, le assicuriamo il nostro rispetto
e la nostra voglia di lavorare in modo oggettivo e bene.
Présidente -
La parole au collègue Bertin.
Bertin (GM) -
Oggi molto probabilmente l'Assemblea
eleggerà il suo quinto Presidente del Consiglio... quarto o quinto:
si perdono addirittura i conti! È difficile tenere il conto. Siamo
a un numero estremamente elevato, il che è un'altra testimonianza
di una legislatura che francamente non lascerà dei buoni ricordi.
Una legislatura nella quale tutte le consuetudini e le regole,
anche i comportamenti istituzionali che sono stati assunti nelle
precedenti legislature, sono saltati. Abbiamo visto oggettivamente
situazioni che mai prima si erano verificate, perlopiù negative e
che hanno, anche per quel che riguarda la gestione dell'Assemblea,
allontanato ancora di più la popolazione da questa istituzione. Il
bilancio di questa legislatura, anche da questo punto di vista, è
purtroppo estremamente negativo.
Come dicevo, oggi si conclude una vicenda nata da un accordo
politico del mese di ottobre, nel quale la poltrona di Presidente
del Consiglio era inserita in questo accordo. Oggi "fortunatamente"
si conclude, poiché è stata una telenovela che ha tenuto impegnati
i giornali e l'attenzione dei lavori anche di questo Consiglio per
mesi. Prima, relativamente alla tempistica di questa sostituzione,
era prevista al momento del deposito del bilancio, poi dopo
l'approvazione del bilancio e poi, e poi e poi: siamo al 10 gennaio
e se non altro questa triste telenovela, questa commedia che
potremmo chiamare
Una poltrona per due
si chiude oggi. Se
non altro un lato positivo c'è, perché qualcosa almeno oggi si
chiude. Certamente il bilancio complessivo di questa legislatura,
anche all'interno dell'Assemblea, è estremamente negativo.
Non si possono non fare gli auguri al candidato Rosset per una
proficua campagna elettorale, che lo aspetta nel mese di febbraio.
Faccio gli auguri a Rosset, come a tutti gli altri candidati per
una campagna elettorale prossima per il Parlamento nazionale. E
ovviamente anche un buon lavoro a Joël che - immagino - saprà
svolgere il ruolo in modo serio.
Présidente -
La parole au collègue Padovani.
Padovani (GM) -
Visto che si era prenotato il collega
Lanièce, magari per l'alternanza lascio la parola prima a lui.
Présidente -
La parole au collègue Lanièce.
Lanièce (EPAV) -
Ho avuto modo, in questa travagliata
legislatura, di lavorare per quasi tre anni nell'Ufficio di
Presidenza assieme al collega, nonché Presidente, Rosset.
L'impressione che ho avuto è stata quella di un consigliere
attento, preciso, disponibile al confronto e al dialogo, qualunque
fosse l'argomento sia politico, sia istituzionale, sia
regolamentare. La sua presidenza si è senz'altro caratterizzata
come quella di un Presidente del Consiglio preparato, determinato e
pronto responsabilmente ad assumere decisioni anche difficili. Come
non ricordare quelle assunte nel marzo 2017, quando, con
determinazione e con coraggio, fece scelte difficili, ma che poi i
fatti hanno dimostrato essere giuste e veritiere. Infatti la sua
corretta gestione è stata recentemente validata e riconosciuta
dalla Conferenza dei Presidenti delle Assemblee legislative
regionali che, dopo aver chiesto in merito al professor Nicola
Lupo, ordinario di Diritto pubblico presso l'ateneo Luiss di Roma,
un parere
pro veritate
sulla vicenda, ha dichiarato
l'operato del Presidente Rosset come istituzionalmente
ineccepibile, corretto e adeguato. Così come altrettanto
ineccepibile e adeguato è stato l'operato dei funzionari e degli
Uffici della Presidenza, che si sono dimostrati pienamente
all'altezza in una situazione davvero delicata e di difficile
interpretazione. Mi sembrava giusto ricordarlo, andando un po'
controcorrente in una legislatura strampalata e assurda come
questa, facendo a titolo personale autocritica.
Penso quindi che il Presidente Rosset abbia dimostrato di essere
un Presidente competente, rispettoso del regolamento e delle
istituzioni, capace di assumere decisioni in modo determinato e
responsabilmente. La ringrazio a nome mio personale e del Gruppo,
pertanto, per l'impegno profuso e per il lavoro portato avanti.
Nel contempo, permettetemi anche di aggiungere una breve
considerazione sul futuro Presidente del Consiglio. Io auguro al
collega Farcoz, oltre ovviamente di essere eletto alla carica di
Presidente, grazie anche al mio sostegno e al voto convinto mio e
del Gruppo EPAV, di poter continuare nell'opera portata avanti dal
collega Rosset, sicuro che il nuovo Presidente Farcoz, pur nella
limitatezza del periodo a sua disposizione, saprà dimostrare le sue
capacità di difensore del nostro Consiglio, dei valori della nostra
autonomia e soprattutto del nostro particolarismo linguistico. In
più, ritorniamo ad avere come a inizio legislatura, quando allora
fu nominata la collega Rini, un giovane amministratore alla carica
di Presidente del Consiglio. Un bel segnale in vista delle prossime
elezioni regionali, dove mi auguro che, senza mettere
obbligatoriamente da parte l'esperienza dei colleghi da più tempo
presenti nella politica valdostana, i giovani politici candidati
possano essere, in buon numero, premiati ed eletti, nell'ottica di
valorizzare sempre più anche in politica le giovani generazioni,
che sono sicuramente preparate e pronte a guidare il futuro
politico della nostra Regione.
In conclusione, auguro al neo Presidente di poter essere esempio
per i giovani che si avvicinano alla politica, dimostrando le sue
capacità, la voglia e la determinazione di un giovane
amministratore che ama la sua Valle e che vuole responsabilmente
operare a tutela delle sue prerogative e specificità. A nome mio
personale e del Gruppo le auguro buon lavoro.
Présidente -
La parole au collègue Padovani.
Padovani (GM) -
Oggi finalmente discutiamo di una
questione che sui giornali e nelle notizie è presente ormai da
molto tempo: quella dell'accordo tra due movimenti dell'attuale
maggioranza per il cambio della presidenza del Consiglio. Io ho già
avuto modo di dirlo ormai un paio di Consigli fa e ritengo che la
questione della presidenza del Consiglio sia un tema che dovrebbe
interessare tutti i gruppi presenti in questo Consiglio, perché il
Presidente del Consiglio è il garante del buon funzionamento
dell'Assemblea e quindi del lavoro di tutti noi. Ecco perché trovo
questa vicenda irrituale: come ha avuto modo di dire prima il
collega Fabbri, è stato un rito che si è ripetuto in questa
legislatura il fatto che la presidenza del Consiglio sia stata una
questione non di tutto il Consiglio. Questo non vuol dire, però,
che si debba perseverare in questa direzione: si poteva cambiare
direzione, si poteva provare a trovare una soluzione condivisa da
tutto il Consiglio; magari se non proprio da tutto il Consiglio, da
gran parte di esso. Invece la scelta è stata quella di trovare un
accordo neanche di tutta la maggioranza: è uscito il testo
dell'accordo firmato dai due movimenti più rappresentativi di
questa vecchia/nuova maggioranza, vecchia nei metodi e anche in
alcuni membri. Quindi io più che irrituale, lo trovo uno sgarbo
istituzionale.
All'ex presidente e collega Rosset vanno i miei auguri per
questa campagna elettorale che si appresta ad affrontare per le
elezioni politiche, anche se in realtà non ho ancora capito se è
davvero candidato o no, perché dal collega del PD prima si sono
sentite delle parole che credo rappresentino il sentire del suo
movimento, di critica per le modalità inusuali di annuncio della
richiesta di disponibilità a candidarsi del collega Rosset. Al
futuro Presidente, collega Farcoz, altrettanto gli auguri; lo
chiamo già Presidente, perché i voti per essere eletto li ha (siete
diciotto). Quindi le faccio da subito i miei auguri per il lavoro
che penso saprà svolgere, seppure per breve tempo, visto che ormai
mancano due o tre mesi alla fine di questa legislatura.
Come hanno già detto in precedenza alcuni colleghi, noi oggi
responsabilmente restiamo in aula. È vero, collega Rollandin, che
all'inizio di questa legislatura i colleghi dell'allora minoranza -
io non c'ero - hanno fatto altre scelte. È anche vero che disertare
quest'aula è stata pratica comune e oggi il collega Lanièce credo
di poter dire che abbia fatto una specie di retromarcia sulle
scelte di quei giorni. Giorni che - io devo riconoscere - il
collega Rosset ha gestito con grande responsabilità e grande polso:
di questo devo dargli atto.
Termino dicendo che finalmente si conclude questa vicenda, che
vede ancora dei metodi vecchi, dei metodi spartitori, neanche di
tutta la maggioranza, ma dei due gruppi più rappresentati di questa
maggioranza. Si potevano fare scelte diverse, ma ovviamente nel
solco dei vecchi metodi è stato scelto di non cambiare questa
consuetudine e quindi il risultato è questo qui.
Présidente -
La parole au collègue Marquis.
Marquis (AC-SA-PNV) -
Ci avviciniamo alla fine della
legislatura e, ancorché per pochi mesi, oggi abbiamo all'ordine del
giorno le dimissioni e la nomina di un nuovo Presidente del
Consiglio. Ho ascoltato con attenzione le parole dei colleghi che
sono intervenuti nel dibattito e anch'io posso apprezzare - come
hanno già fatto altri - la fermezza con la quale il presidente
Rosset ha gestito alcune fasi del suo mandato: la fermezza del 10
marzo, quando ha interpretato il Regolamento interno con
correttezza e anche con difficoltà, perché il momento non era
sicuramente facile. Apprezzo anche le parole del collega Lanièce
che abbiamo sentito oggi in aula, perché ha riconosciuto che il 10
marzo fu fatta una scelta giusta e veritiera, però voglio anche
sottolineare che allora dagli stessi banchi si parlava di colpo di
Stato. Io credo che la politica abbia assunto dei comportamenti
poco lineari a livello comportamentale in quest'ultimo anno e credo
che ciascuno nell'aula abbia delle responsabilità. I toni
andrebbero sempre tenuti pacati. Io credo che la politica non abbia
mai avuto un ruolo di irresponsabilità a livello comportamentale
come in quel periodo, al di là di quelle che poi erano le
rispettive posizioni politiche dei gruppi che sono presenti in
aula, perché quel giorno è stato varato un progetto legittimo, ma
così non era stato rappresentato e rappresentato ai valdostani.
Credo che noi oggi lavoriamo con un'altra responsabilità. Siamo
opposizione, ma il nostro ruolo deve essere costruttivo, non deve
essere per creare delle difficoltà strumentali a chi fa
maggioranza. Noi oggi siamo in aula a discutere del punto
all'ordine del giorno. Così non fu in quel momento: qualcuno scelse
di scappare, di uscire dall'aula. Fu la più brutta pagina della
storia della Valle d'Aosta dal dopoguerra a oggi, a parte il
periodo del fil di ferro.
Credo che noi oggi dobbiamo avere la capacità di guardare al
futuro. Credo che il presidente Rosset abbia gestito con fermezza
anche questi ultimi momenti, perché c'è stato un allargamento di
maggioranza, gli sono state fatte delle promesse e credo che i
buoni valdostani la parola la dovrebbero rispettare. Quindi ritengo
che si sia comportato in modo serio nel tenere duro, nell'essere
fermo su questa posizione e rivendicare la candidatura che gli è
stata promessa al momento dell'allargamento della maggioranza,
quindi muovendosi nel modo in cui si è mosso.
Pertanto riteniamo che sia legittimo quello che avviene oggi e
reputiamo legittima la candidatura del collega Rosset, al quale
auguriamo ogni bene. Ma credo che sia stata persa un'occasione in
quest'ultima fase all'interno del Consiglio, perché, nonostante la
legislatura sia stata travagliata e si siano succedute quattro
presidenze del Consiglio, proprio per difendere l'autonomia in
questi difficili momenti che noi stiamo vivendo, credo che
probabilmente - questo non è un rimprovero, ma una riflessione che
voglio fare su quest'ultima gestione - la presidenza del Consiglio
avrebbe dovuto adoperarsi per cercare di creare le condizioni per
unire l'aula attraverso una candidatura condivisa per tutti i
valdostani, o per far diventare la candidatura medesima la
candidatura della Valle d'Aosta e non solo della maggioranza
regionale. Credo che questo poteva essere perseguito come
obiettivo, perché non basta fare degli slogan e dire "abbiamo
aperto il tavolo", però i candidati sono questi. Io credo che il
modo di lavorare debba essere un po' diverso, se vogliamo guardare
con una prospettiva nuova ai problemi della Valle d'Aosta,
difendere le prerogative dell'autonomia e dare le risposte che
tutti i valdostani si attendono.
Io mi auguro e confido nella presidenza subentrante del collega
Farcoz, che possa cogliere l'essenza di queste parole, che possa
sfruttare questi due o tre mesi che rimangono per dare un segnale
nuovo, un'attenzione di condivisione all'aula e per essere
probabilmente, nonostante oggi noi non lo potremo sostenere, il
Presidente di tutti e di tutte le forze politiche, nel rispetto
delle prerogative di ciascuno di noi e dei pensieri di cui siamo
portatori.
Présidente -
La parole au collègue Chatrian.
Chatrian (ALPE) -
Sebbene sia per poche settimane, a nome
del gruppo di ALPE, facciamo un in bocca al lupo al nuovo
presidente del Consiglio Farcoz. Sono poche settimane, perché avrà
modo di gestire quest'aula per un mese e ventisei giorni - questo è
il tempo che avrà a disposizione - ma le facciamo un in bocca al
lupo per l'incarico che tra qualche minuto le sarà conferito.
Posso dirvi sinceramente che sono contento, siamo contenti che
questa commedia si chiuda, dopo tre mesi abbondanti durante i quali
c'è stato un chi non sapeva, chi sapeva, quando doveva essere
fatto, il 20 ottobre, metà novembre, fine dicembre, prima del
bilancio, durante, dopo. Io penso che a noi e ai valdostani tutto
questo non interessi, quindi siamo contenti che questa staffetta,
questo accordo che avete fatto si chiuda al più presto. Io penso
che ai valdostani non interessi chi è il Presidente del Consiglio,
non interessi chi doveva farlo o chi avrebbe dovuto farlo, non
interessi se qualcuno lo sapeva e altri non lo sapevano. Noi
pensiamo che in questo momento altre sono le urgenze e le necessità
che la comunità valdostana si aspetta da parte nostra, da un'aula
che legifera, da un'aula che approva le regole del gioco, approva
delle leggi.
Una considerazione di natura personale vorrei farla al collega
Rosset, dopo che per un anno e mezzo ha svolto questo incarico.
Ritengo onesto il fatto di dare le dimissioni nel momento in cui il
suo movimento/partito gli ha chiesto di candidarsi al Senato tra
qualche settimana. Quindi, dal punto di vista intellettuale, mi
sembra onesta la sua scelta.
Come dicevo prima, siamo contenti e sono contento che si chiuda
questa telenovela durata tre mesi, proprio per il fatto che è una
cosa vostra, è un accordo che vi siete fatti. In queste settimane e
in questi ultimi mesi qualcuno ha sollecitato a mantenere gli
accordi, ma avete voluto gestirvela, cantarvela e suonarvela. Io
penso che avete capito molto bene che oggi siamo qui e che vi diamo
la possibilità serenamente, senza fare melina e perdere tempo,
perché non ci interessa. Qualcuno di voi lo ha ribadito poc'anzi:
siamo qui vi permettiamo, collega Farcoz, permettiamo a lei di
diventare Presidente, altrimenti lei oggi non potrebbe diveltarlo.
Permettiamo a quest'aula, dopo tutte le vostre difficoltà, di avere
subito un nuovo Presidente del Consiglio per un mese e ventisette
giorni, perché l'ultimo Consiglio è calendarizzato il 7 marzo.
Quindi dopo aver riempito le pagine dei giornali in questi tre
mesi, finalmente si chiude questa pagina, questi vostri accordi e
si può proseguire per quanto riguarda l'elezione del nuovo
Presidente.
Un rammarico per il metodo, collega Farcoz. Lei sa che il
Presidente del Consiglio è il garante di quest'aula, non è di
maggioranza o di opposizione. Noi abbiamo avuto modo di conoscere
l'ufficialità ieri a mezzogiorno, da parte del collega
dimissionario Vicepresidente dell'Union Valdôtaine, nella
Conferenza dei Capigruppo. Anche la forma diventa sostanza: non ci
interessano le vostre staffette, diatribe, chi doveva farlo o chi
avrebbe dovuto farlo, ma magari avere quell'accortezza di sapere e
conoscere qual è stato e qual è il punto di caduta soprattutto.
Termino ringraziando personalmente il collega Rosset, facendogli
un in bocca al lupo per la candidatura che il suo movimento/partito
gli ha chiesto e per il prosieguo della sua carriera.
Présidente -
La parole au collègue Gerandin.
Gerandin (GM) -
Sarò brevissimo. Si chiude una partita
politica che, per quanto mi riguarda, non ci sfiora minimamente. Fa
parte di un accordo politico che, in quanto tale, deve poi essere
rispettato. È stato un parto un po' travagliato, ma questo fa parte
un po' del clima politico di questi giorni. Per cui io non ho nulla
da aggiungere su questo passaggio, perché non mi sarei aspettato
neanche di essere coinvolto, tenuto conto che non mi sarebbe
assolutamente interessato nessun tipo di coinvolgimento né nelle
decisioni e neanche della persona. Obiettivamente, quando ci sono i
partiti e i movimenti alle spalle, i giochi sono fatti in ben altre
sedi.
Penso che anche questa vicenda davvero interessi poco o niente
ai valdostani, perché fa parte di quel teatrino della politica di
questi quattro anni e mezzo di legislatura. Probabilmente il sogno
dei valdostani è di dimenticare questi quattro anni e mezzo di vita
politica della valle d'Aosta.
Non posso che associarmi nel ringraziare il presidente Rosset. È
stata una persona comunque dal polso fermo che ha cercato di
portare avanti sia il dibattito, ma anche a volte delle prese di
posizione non facili. Gliel'ho detto oggi e lo confermo: sono
felice che lei, collega Rosset, non abbia accettato nessun ruolo
nell'Ufficio di Presidenza - ci tengo a ribadirlo pubblicamente -
altrimenti il mio intervento avrebbe avuto anche un altro spessore.
Sono felice che non l'abbia accettato, proprio per dimostrare che
non tutti sono disponibili per tutte le poltrone. Questo è un po'
il messaggio che è interessante far passare.
Sul resto, nulla da aggiungere. Al nuovo Presidente io auguro un
lavoro proficuo. È una persona preparata, una persona giovane e,
anche in questi pochi mesi, potrà sicuramente contribuire a dare
un'impronta un po' diversa: è un augurio che faccio a lui ma anche
alla politica valdostana in generale.
A lei, collega Rosset, auguro che la disponibilità si tramuti
poi in un'effettiva candidatura. Altrimenti, anche per il suo
percorso politico, per la sua correttezza e la disponibilità data
al movimento, sarebbe un atto con poco senso, perché quando c'è una
disponibilità nell'aderire a una proposta del genere, bisognerebbe
essere poi conseguenti fino alla fine. Per questo, l'augurio che le
faccio è di passare dalla disponibilità alla candidatura e di
giocarsela. Poi probabilmente saremo su sponde diverse, ma questo
ci sta, anche se abbiamo vissuto un passato, in cui abbiamo
combattuto per delle battaglie comuni.
Présidente -
Est-ce qu'il y a d'autres interventions? Il
n'y a plus d'interventions, je vais clore la discussion générale.
Discussion générale close.
À ce point, nous pouvons procéder à la prise d'acte des
démissions du conseiller Andrea Rosset de la fonction de Président
du Conseil régionale, par une votation qui doit être faite au
scrutin public. Je mets, donc, en votation la prise d'acte de la
démission du conseiller Rosset.
Résultat du vote:
Présents: 31
Votants: 18
Pour: 18
Abstentions: 13 (Bertin, Borrello, Certan, Chatrian, Cognetta,
Fosson, Gerandin, Marquis, Morelli, Norbiato, Padovani, Restano,
Roscio)
Le Conseil approuve.
Nous pouvons, donc, procéder à la prise d'acte de la démission
du conseiller Joël Farcoz des fonctions de Vice-président du
Conseil régionale, également avec une votation au scrutin public.
Je mets en votation la prise d'acte de la démission du conseiller
Joël Farcoz.
Résultat du vote:
Présents: 31
Votants: 18
Pour: 18
Abstentions: 13 (Bertin, Borrello, Certan, Chatrian, Cognetta,
Fosson, Gerandin, Marquis, Morelli, Norbiato, Padovani, Restano,
Roscio)
Le Conseil approuve.
Le Conseil a donc pris acte des démissions du conseiller Andrea
Rosset de la charge de Président et de Joël Farcoz des fonctions de
Vice-président du Conseil.
