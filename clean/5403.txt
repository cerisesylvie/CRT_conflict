Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 295 del 9 maggio 1983 - Resoconto
OGGETTO N. 295/VII - SITUAZIONE DI CRISI DELLA MORGEX CARBO
S.p.A. - (Interpellanza).
PRESIDENTE:
Do lettura dell'interpellanza presentata dai
Consiglieri Mafrica, Bajocco e Carlassare.
INTERPELLANZA
Nell'incontro del 20 aprile la direzione della Morgex-Carbo
S.p.A. ha preannunciato alle organizzazioni sindacali la
possibilità di licenziare 18 lavoratori, in relazione alla crisi di
mercato degli elettrodi.
Poichè la Morgex-Carbo è l'unica industria presente nella
Valdigne ed ogni posto di lavoro perduto in quella zona sarebbe
molto difficile da recuperare,
i sottoscritti Consiglieri regionali
INTERPELLANO
l'Assessore all'Industria, Commercio, Artigianato e Trasporti
per sapere:
se la Giunta regionale abbia avuto incontri con la Morgex-Carbo,
azienda presente da oltre 20 anni sul territorio regionale;
quali proposte abbia formulato l'esecutivo regionale per
difendere i posti di lavoro alla Morgex-Carbo;
se le notizie in possesso della Giunta rispetto al collegamento
tra Morgex-Carbo ed Elettrocarbonium (gruppo di cui l'azienda fa
parte) non rendano opportuno un rapporto diretto tra la Regione e
l'Elettrocarbonium, al fine di affrontare i problemi dell'azienda
ad un livello più globale.
PRESIDENTE
: Illustra l'interpellanza il Consigliere
Mafrica; ne ha facoltà.
MAFRICA - (P.C.I.):
Fino a qualche tempo fa, si diceva
che c'erano tre aziende in Valle non colpite dalla crisi: due
alimentari, la Feletti e la S.I.B. e una, particolare, la
Morgex-Carbo. Purtroppo, negli ultimi mesi anche la Morgex-Carbo ha
cominciato a presentare gravi difficoltà e, proprio nell'ultimo
periodo, la situazione è precipitata. Si fa sentire sulla
Morgex-Carbo, ovviamente, la crisi della siderurgia; la
Morgex-Carbo produce elettrodi per i forni per cui, con il
ridimensionamento nazionale ed internazionale della siderurgia, ci
sono delle cadute di ordini che interessano anche questa
azienda.
Noi abbiamo presentato questa interpellanza perché siamo
preoccupati per alcuni fattori particolari della situazione della
Morgex-Carbo, che vanno oltre la crisi della siderurgia e oltre la
situazione generale del settore. La Morgex-Carbo aveva, nel mese di
ottobre, richiesto un periodo di cassa integrazione fino a maggio:
42 giornate lavorative. Adesso è arrivata a chiedere 18
licenziamenti, quindi con una percentuale elevata rispetto ai 125
addetti.
Quello che ci preoccupa è soprattutto il rapporto tra la
Morgex-Carbo ed il gruppo Elettrocarbonium, di cui la Morgex-Carbo
fa parte. In Italia esistono due grandi gruppi produttori di
elettrodi: sono l'Elettrocarbonium, che ha una capacità produttiva
di 40.000 tonnellate, e che attualmente ne produce 32.000 per la
nota situazione di crisi e un gruppo italo-tedesco, la Union
Car-bide americana, che ha una capacità produttiva di 32.000
tonnellate. Il gruppo Elettrocarbonium - mentre la Union Car-bide
regge bene sul mercato - accusa difficoltà maggiori e si tratta di
verificare quali delle difficoltà della Morgex Carbo sono autonome
e quali, invece, sono collegate, o indotte, dalla crisi generale
del gruppo.
La Morgex-Carbo fino al '79, anno in cui è confluita
nell'Elettrocarbonium, aveva una situazione positiva, vale a dire,
non aveva, per esempio, oneri finanziari. Il fatturato degli ultimi
anni della Morgex-Carbo ha avuto uno sviluppo di questo tipo: era
di 9 miliardi circa nel '79, è passato a 14 miliardi nell'80 è
passato a 18 miliardi nell'81; poi c'è stata una fermata in queste
crescite, per cui l'attuale fatturato è intorno ai 19 miliardi
nell'82.
Particolarmente significativo, però, è il punto della situazione
degli oneri finanziari, come dicevo; fino al '79 la Morgex-Carbo
non aveva oneri finanziari, nell'80 gli oneri ammontavano a 200
milioni, nell'81 a 500, nell'82 a 1 miliardo. Si può verificare un
dato che è interessante, rispetto al gruppo di cui la Morgex-Carbo
fa parte. L'Elettrocarbonium ha 1900 dipendenti; aveva nell'81 un
fatturato di 180 miliardi, aveva debiti per 93 miliardi e oneri
finanziari per 16. Vale a dire l'Elettrocarbonium aveva oneri
finanziari molto elevati ris
p
etto al suo fatturato ed
aveva una situazione debitoria di circa metà del fatturato, mentre
la Morgex-Carbo, sempre nell'81, aveva oneri per 500 milioni su un
fatturato di 18 miliardi.
Quello che cerco di mettere in evidenza è come ci sia una
situazione che lascia intravedere possibili scambi non
controllabili degli oneri e degli attivi tra la Morgex-Carbo e il
gruppo di cui fa parte. Teniamo presente che la Morgex-carbo opera
soltanto in tre delle fasi della lavorazione, menu-e la cottura del
materiale viene fatta dall'Elettrocarbonium nei suoi stabilimenti
di Narni e di Ascoli. Alla Morgex-carbo vengono fatte le tre fasi
successive della cottura, della grafitazione, delle finiture. I
prodotti vengono poi venduti dalla rete commerciale dell'
Elettrocarbonium.
Ovviamente, una situazione di questo tipo, in cui la
Morgex-Carbo preleva ulteriormente e poi lo fa vendere attraverso
l'Elettrocarbonium, lascia molto perplessi sulle possibilità di
un'effettiva gestione autonoma da parte dell'azienda
valdostana.
Ovviamente l'Elettrocarbonium, che pratica alla Morgex-Carbo i
prezzi di vendita della materia prima, è quella che fissa i prezzi
di acquisto del prodotto finito.
Ci stupisce fino ad un certo punto, perciò, che si chieda, in un
momento in cui l'Elettrocarbonium presenta difficoltà, per la
Morgex-Carbo la stessa percentuale di possibili licenziamenti.
Noi, quindi, siamo di questa idea, e cioè che la Giunta dovrebbe
prendere delle iniziative sia verso la Morge-Carbo sia verso
l'Elettrocarbonium. Noi temiamo che, nella situazione di crisi del
gruppo italo-tedesco, si possa far passare i costi a una filiale
che è in Valle d'Aosta, una filiale che per vent'anni aveva avuto
dei buoni risultati, che ancora adesso, se si va ad esaminare la
situazione strutturale finanziaria, non sembrerebbe in condizioni
cattive e che, invece, si trova a dover essere sottoposta a
richieste continue di cassa integrazione e di crisi non
completamente giustificate dalla situazione del mercato.
Noi crediamo che la Giunta regionale dovrebbe intervenire e,
vorremmo sapere quali sono i propositi della Giunta stessa per
questa situazione.
PRESIDENTE:
Risponde l'Assessore all'Industria,
Commercio, Artigianato e Trasporti, Chabod; ne ha facoltà.
CHABOD - (D.C.):
La Morgex-Carbo produce elettrodi al
carbonio per l'industria siderurgica. A causa della crisi che
coinvolge questo settore ormai da tempo, l'azienda di Morgex ha
visto calare notevolmente le proprie commesse. Questa situazione
comporta la necessità di ridurre l'occupazione, e l'azienda ha
prospettato, dopo gli incontri sindacali tenutisi negli ultimi
giorni, due soluzioni per raggiungere questo scopo: il
licenziamento di 18 lavoratori, pari a circa il 16% della forza
lavoro (i dipendenti sono circa 110)
0
la cassa
integrazione guadagni a zero ore per 18 lavoratori per la durata di
24 mesi.
Le organizzazioni sindacali hanno respinto questa proposta in
quanto il ricorso alla cassa integrazione guadagni, per 24 mesi a
zero ore, equivarrebbe al licenziamento per 18 dipendenti
interessati al provvedimento. Secondo le organizzazioni sindacali,
esistono possibilità alternative, come la rotazione della cassa
integrazione e l'utilizzo del part-time e i pre-pensionamenti. E'
stato provocato, comunque un nuovo incontro tra le parti, per il
giorno 15 maggio, a cui parteciperemo anche noi come Assessorato,
allo scopo di trovare un accordo. La Giunta regionale segue
attentamente la situazione e si propone di intervenire, nell'ambito
delle proprie possibilità, con lo scopo di poter dare un contributo
alla soluzione del problema.
PRESIDENTE:
Il Consigliere Mafrica intende replicare? Ne
ha facoltà.
MAFRICA - (P.C.I.):
Io trovo molto insoddisfacente la
risposta dell'Assessore. Non ha risposto alla domanda principale
che avevo fatto, cioè sulle intenzioni della Giunta di prendere
contatti con il gruppo di cui la Morgex-Carbo è parte,
l'Elettrocarbonium. L'Assessore da una parte ha presentato quelle
che sono le richieste dell'azienda, dall'altra ha illustrato quali
sono le controproposte del sindacato, senza entrare nel merito dei
problemi reali e della gravità della situazione esistente. Il fatto
che si chiedano 300 licenziamenti all'Elettrocarbonium, pari al
16%, e che si chieda la medesima percentuale alla Morgex-Carbo,
stabilisce una analogia piuttosto pericolosa tra il comportamento
del grande gruppo e il comportamento dell'azienda.
Noi crediamo che la Giunta Regionale, dovrebbe, rispetto ad una
situazione come questa, mirare un po' più in alto, cioè, non
limitarsi a fare da spettatrice, in attesa che l'azienda e i
sindacati in qualche modo trovino una soluzione per i 18 lavoratori
di cui si richiede il licenziamento. Noi crediamo che la Regione
Valle d'Aosta abbia la possibilità di intervenire prendendo
collegamenti diretti con l'Elettrocarbonium e andando a verificare
con lo stesso gruppo qual'è la situazione e avanzando anche delle
proposte.
Teniamo presente che su un fatturato di 19 miliardi c'è una
spesa di circa 3 miliardi all'anno per la sola energia elettrica.
L'Elettrocarbonium, ed anche la Morgex-Carbo, fanno un uso molto
grande di energia elettrica; potrebbero esserci delle proposte
della Regione nei programmi di sviluppo della situazione energetica
che coinvolgano anche la Morgex-Carbo e che, quindi, possano
favorire il futuro e una diminuzione dei costi di produzione di
questa azienda.
Un'altra possibilità è quella di avere, condizionando il tutto a
piani di ristrutturazione, e al mantenimento dei livelli
occupazionali, qualche intervento regionale per ciò che riguarda
gli oneri finanziari. La situazione della Morgex-Carbo è molto meno
pesante di quella dell'Elettrocarbonium, ma soprattutto deriva
dagli oneri finanziari degli investimenti fatti nei quattro anni
precedenti per 6 miliardi complessivi; su questo aspetto la Regione
non è intervenuta in alcun modo. Questa azienda non ha mai avuto
rapporti con la Regione.
Credo, forse, che sarebbe il caso di avere un contatto per
esaminare la situazione e per vedere che cosa è possibile fare per
garantire l'occupazione in quella che è l'unica industria presente
in tutta l'Alta Valle. E' un problema di grande importanza e non si
risolverà probabilmente in poco tempo; credo che la Giunta, nei
mesi a venire, dovrebbe seguire questa situazione.
