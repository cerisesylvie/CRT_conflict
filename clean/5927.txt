Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 350 del 9 febbraio 1984 - Resoconto
OGGETTO N. 350/VIII - INTERVENTI PERLATUTELA DELL'OASI
PROTETTA DI SAINT-MARCEL. (Interpellanza).
PRESIDENTE:
Do lettura dell'interpellanza presentata dai
Consiglieri Torrione, Breuvé e Riccarand:
INTERPELLANZA
Vista la lettera in data 24 gennaio 1984 con la quale le
associazioni protezionistiche LIPU e della AOVA denunciano il fatto
che il Comune di Saint-Marcel ha autorizzato in località"Les
Iles"l'estrazione di materiale inerte su un'area di 35 mila
mq..
Considerato che tale area è inclusa nel territorio della
costituenda oasi di protezione secondo quanto approvato dal
Consiglio regionale in data 7. 11.1983 (Oggetto n. 157/VIII -
Salvaguardia della Flora e della Fauna facenti parte dell'oasi
protetta di Saint-Marcel).
Tutto ciò premesso i sottoscritti Consiglieri
regionali
INTERPELLANO
il Presidente della Giunta per conoscere
1) se corrisponde a verità il fatto che il Comune di
Saint-Marcel ha autorizzato un'attività estrattiva in località "Les
Iles" ed in caso affermativo quali provvedimenti intende adottare
la Giunta regionale per evitare che un intervento del genere possa
definitivamente compromettere la creazione dell'oasi
protettiva;
2)quali provvedimenti la Giunta ha sinora adottato in
esecuzione del deliberato consiliare n. 157/VIII per la
salvaguardia della flora e della fauna nell'oasi di cui
trattasi.
PRESIDENTE:
Ha chiesto di illustrare l'interpellanza il
Consigliere Torrione, ne ha facoltà.
TORRIONE - (P.S.I.):
Mi consentirà la battuta il
Presidente dell'Assemblea, ma prendere la parola subito dopo
l'apertura di seduta sta a significare che sono qui: ho sentito
dalla "Voix de la Vallée" una voce che dimostra che, tutto sommato,
per stavolta sono tornato a casa.
L'interpellanza che sottoponiamo oggi all'esame del Consiglio
nasce da una preoccupazione manifestata dalle Associazioni
protezionistiche della LIPU e dell'AOVA circa la possibilità di
interventi all'interno della cosiddetta oasi protetta di Saint -
Marcel.
Le due Associazioni protezionistiche hanno infatti denunciato il
fatto che il Comune di Saint-Marcel abbia già, o possa in futuro,
autorizzare in località "Les Iles" delle opere estrattive di
materiale inerte; questa attività estrattiva dovrebbe riguardare
un'area di ca 35.000 mq. In pratica, se ciò dovesse avvenire, credo
che non potremmo più parlare di oasi protetta, ma dovremmo invece
parlare di sconvolgimento, dal punto di vista ambientale, di
un'area interessante come quella di Saint-Marcel.
Dico questo perché pare che una ditta, a Verdi Alpi, abbia
acquistato dai proprietari terreni per un'estensione di ca 35.000
mq. e successivamente a quest'operazione di acquisto di terreni a
prezzi indubbiamente molto bassi (si parla di L. 3.000/4.000 al
mq.) abbia inoltrato al Comune domanda per la posa di un
frantumatoio e per il deposito successivo di materiali, con la
costruzione anche di un eventuale capannone per l'attrezzatura.
Non voglio dire che interventi del genere non si possono fare,
dico che si possono anche tollerare, purché non abbiano un
contraccolpo ambientale di un certo tipo; sostengo invece che tali
interventi sono da evitare nel modo più assoluto quando toccano un
territorio che il Consiglio aveva, sotto certi aspetti, messo sotto
la sua protezione con una delibera, invitando a Giunta ad attuare,
nell'ambito di tale territorio, tutti gli interventi atti a
proteggere la fauna e la flora.
In quella mozione, datata, se non vado errato, 7 novembre 1983,
mettevamo anche in luce il fatto che il territorio costituiva, dal
punto di vista della protezione faunistica, un unicum eccezionale
in Valle d'Aosta, proprio perché trattandosi di una zona abbastanza
umida, in quell'ambiente avevano ritrovato collocazione delle
specie di volatili che parevano estinte nella nostra Regione. Non
solo quindi selvaggina stanziale ma anche selvaggina di passo, per
cui l'oasi poteva rappresentare un qualcosa che testimoniasse non
soltanto l'amore della Valle d'Aosta per la natura, ma costituisse
un primo intervento concreto in vista di un'inversione di tendenza
nella tutela ambientale in Valle d'Aosta.
Sembra che questo argomento sia ancora più attuale nel momento
in cui si sta creando un Assessorato all'Ambiente; non considerare
quindi una tale attività di tutela come tipica di un Assessorato
che deve obiettivamente occuparsi di questi problemi sarebbe come
dare, da una parte, un contentino ai protezionisti creando
l'Assessorato alla tutela ambientale e dall'altra porre in essere
dei provvedimenti che sono contrastanti con la presenza stessa di
un Assessorato.
Se queste notizie sull'oasi sono vere, bisogna procedere in
maniera diversa: proporre innanzitutto alla Regione di acquistare
quel terreno, visto e considerato che la spesa non sarebbe neanche
eccessiva e far si che tutti quegli elementi di tipo ambientale che
sono al momento compatibili con la presenza di un'oasi continuino a
permanere. Noi lo avevamo detto che non eravamo affatto contrari ad
un tipo di attività agricola all'interno dell'oasi, anzi sotto
certi aspetti prospettavamo l'esigenza che ci fosse qui anche una
presenza umana, una presenza umana però estremamente discreta e non
così brutale come può essere quella di un'impresa che nel
territorio dell'oasi instaura un'attività estrattiva.
Sappiamo anche, e lo diciamo a chiare lettere, che questo
discorso degli inerti e della posa del frantoio non viene fatto
casualmente; la ditta in questione è una ditta preveggente, poiché
si parla del prolungamento dell'autostrada fino a Courmayeur e ci
si prepara anche a mettere a disposizione dei futuri cantieri del
materiale inerte.
Ho già avuto in Commissione dei chiarimenti da parte del
Presidente, mi auguro che il Presidente-Assessore all'Agricoltura e
all'Ambiente mi tranquillizzi, anche perché so che in questa
interpellanza è posto un problema che l'Assessore sente
particolarmente: la tutela del bosco. Evidentemente all'interno
dell'oasi esiste un certo tipo di bosco - un bosco sui generis -
però il distruggerlo significherebbe priva re l' oasi di un
elemento determinante, alterando completamente il significato
dell'intera zona.
Ci auguriamo che la Regione sia sensibile, anche se ci rendiamo
conto che la Regione ha dei limiti in questa sua possibilità di
intervento perché il discorso riguarda essenzialmente il Comune;
tuttavia se dovessimo verificare che si va in questa direzione, che
noi riteniamo scellerata, cercheremo con le nostre modeste forze di
far si che su tutta la zona sia posto un vincolo paesaggistico, con
tutte le conseguenze drammatiche che potrebbero derivarne.
Mi rendo conto che un vincolo paesaggistico potrebbe essere
eccessivo, però se le garanzie non ci sono, se la Regione non
ritiene a questo punto di intervenire cercando di porre un freno a
questa possibile attività, ci regoleremo di conseguenza.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN - (U.V.):
Il est vrai, lors de la séance du 7
novembre de l'année dernière on avait parlé du problème de l'Oasis
et on s'était engagé, en tant que Junte, à intervenir pour sauver
ce qui était de l'Oasis.
En réponse à cette interpellation, je répète ce que j'ai déjà
dit en Commission: j'ai eu un rendez-vous avec le Syndic de
Saint-Marcel, pour me renseigner, sur la situation et sur la
discussion effectuée dans le Conseil communal. A ce propos j'ajoute
que depuis toujours, même comme Administration régionale, on a
cherché à respecter l'avis des Communes qui sont intéressées.
Avant tout, le Syndic m'a assuré qu'il n'avait pris aucune
délibération dans ces derniers temps, remontant la dernière à
l'année passée; en particulier, il n'a pas pris de délibérations au
sujet de la requête qui à été faite - et que M. Torrione venait de
rappeler - de la part d'une société pour l'extraction du sable,
dont ce terrain est riche.
On a déjà procédé à faire un sondage auprès de la population
afin de savoir si elle est favorable à la création d'une Oasis,
ayant le but de sauvegarder les perspectives dont M. Torrione
parlait avant. De ce sondage on avait déduit que de la part( de la
population il
y
avait des problèmes si on intervint de la
part de l'Administration régionale avec une disposition plus lourde
encore que la déclaration de Oasis, c'est-à-dire de protection de
la flore et de la faune, en considérant aussi que la Commune
pensait d'avoir un certain revenu en permettant à l'avenir
l'extraction du sable.
En tant qu'administration régionale on avait dit, au cours de la
discussion de la motion, qu'on était favorable - si les
propriétaires étaient d'accord - à acheter une partie des terrains
intéressés, pour protéger au moins certaines caractéristique, tout
en tenant compte qu'il fallait laisser la possibilité aux
agriculteurs de faire leur activité, comme M. Torrione vient de
dire.
Je pense qu'à l'avenir on fera, d'accord avec les Syndics et les
Associations qui sont intéressées au problème, une nouvelle
rencontre pour éclaircir l'avis de la Commune, et après
l'Administration régionale devra évaluer quelle attitude tenir à
l'occasion d'une prochaine discussion à l'intérieur du Conseil.
Jusqu'à présent je ne peux rien ajouter, sauf que ce n'était pas
pour accorder une préférence à certaines Associations plutôt qu'à
d'autres; il s'agit là d'un problème réel, l'Administration
régionale est consciente qu'il faut quand même intervenir, mais de
façon à respecter le droit de la population et celui de
l'Administration communale qui va gérer son territoire.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE-(P.S.I.):
Prendo atto con soddisfazione dei
propositi del Presidente di convocare una nuova riunione. Vorrei,
almeno su questo, una garanzia assoluta che ci sia la volontà di
ridiscutere il problema.
Mi rendo conto che l'autonomia comunale consente al Comune di
fare quello che ritiene più opportuno tanto più che l'attività
estrattiva - se è vero quello che mi hanno detto - è prevista dal
piano regolatore del Comune, per cui la battaglia diventa anche più
difficile. Però bisogna prendere in considerazione anche le
valutazioni positive che stanno avanzando le Associazioni
protezionistiche, per cui se fosse possibile approfondire la
proposta cui ha accennato il Presidente, di acquistare cioè una
parte dei terreni, venendo incontro a quelle che sono le legittime
aspettative dei proprietari, potremo forse scongiurare il pericolo
che questa attività estrattiva vada in porto.
Pregherei il Presidente della Giunta di tenere informate le
Associazioni protezionistiche, le quali gli avevano anche richiesto
un incontro, dopodiché staremo a vedere.
Vorrei solo precisare che sarebbe opportuno che su un argomento
di questo genere non si arrivasse ad uno scontro frontale; non vedo
perché da una parte si possa schierare il Comune, dall'altra le
Associazioni protezionistiche. Credo che discutendo di possa
arrivare ad una soluzione del problema che sia la più equa
possibile.
