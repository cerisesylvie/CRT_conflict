Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 4257 del 25 febbraio 1993 - Resoconto
OGGETTO N. 4257/IX Reiezione della proposta di legge statale:
"Modifica dell'articolo 33 dello Statuto Speciale della Regione
Valle d'Aosta, approvata con legge costituzionale 26 febbraio 1948,
n. 4, in materia di elezione del Presidente e degli Assessori
regionali".
Il Consiglio respinge
La proposta di legge statale: "Modifica dell'articolo 33 dello
Statuto Speciale della Regione Valle d'Aosta, approvata con legge
costituzionale 26 febbraio 1948, n. 4, in materia di elezione del
Presidente e degli Assessori regionali".
Articolo 1 L'articolo 33 dello Statuto speciale per la Valle
d'Aosta è sostituito dal seguente:
Il Presidente della Giunta regionale è eletto a suffragio
universale con voto diretto secondo modalità stabilite dalla legge
elettorale di cui all'articolo 16 dello Statuto Speciale.
Gli Assessori regionali preposti ai singoli rami
dell'Amministrazione sono nominati dal Consiglio su proposta del
Presidente della Giunta e al di fuori del Consiglio regionale.
L'elezione avviene a scrutinio palese e a maggioranza dei voti. Ad
essi si applicano le cause di ineleggibilità e incompatibilità
previste per i consiglieri regionali.
Il Presidente della Giunta, in caso di assenza o impedimento è
sostituito dal Vicepresidente che è scelto tra i membri della
Giunta e nominato contestualmente alla costituzione della Giunta
regionale.
In caso di dimissioni o morte del Presidente della Giunta
regionale, il Vicepresidente indice entro 3 mesi l'elezione del
nuovo presidente.
Presidente
Esiste un parere contrario della prima
Commissione, il testo verrà distribuito ai consiglieri. Chi chiede
la parola? La parola al Consigliere Bondaz.
Bondaz (DC)
Signor Presidente, avevo già steso la
relazione su questo disegno di legge nello scorso Consiglio
regionale. La Commissione consiliare competente si è radunata e
devo dire con estremo rammarico che ha dato una valutazione
negativa del disegno di legge che è oggi in discussione.
Mi rendo conto che esso poteva anche essere emendato, essere
modificato in qualche sua parte ma ho avuto la netta sensazione
che, al di là delle valutazioni di principio che sono state fatte
almeno in quella sede non vi era a mio giudizio la volontà di
discutere questo disegno di legge e ancora meno di approvarlo.
Forse è il clima pre-elettorale che ci sta subissando, forse non
si voleva che questa legge pur emendata ma presentata dal Gruppo
della Democrazia Cristiana andasse avanti; sta di fatto che, come
Gruppo proponente, riteniamo di portare questo disegno di legge
alla votazione del Consiglio indipendentemente da quelle che
saranno o che sono le valutazione dei singoli Gruppi consiliari
perché riteniamo che solo così facendo noi diamo alla popolazione
valdostana l'idea di voler cambiare qualcosa o di fare qualcosa di
nuovo
Se ci trinceriamo dietro il velleitarismo politico o dietro le
cose piccole o grosse di bottega, credo che non faremo mai dei
passi in avanti. Questa è una proposta di legge statale quindi
poteva essere emendata sia in questa sede sia nella sede
parlamentare. Altri Consigli regionali, e mi riferisco in modo
precipuo al Consiglio regionale della Sardegna che ha uno Statuto
molto simile, direi quasi uguale al nostro, ed altri Consigli
regionali di regioni a Statuto Speciale si sono attivati per non
perdere delle occasioni o la voglia di dare dei giudizi diversi da
quella che è l'attuale situazione istituzionale.
Questa proposta andava nell'ottica di rimediare un nuovo
articolo del nostro Statuto, uno dei tanti che probabilmente dovrà
essere modificato, ma aveva una sua valenza: se avessimo approvato
questo disegno di legge e se il Parlamento lo avesse accettato, sia
pure con modifiche, noi o coloro che verranno dopo di noi nella
prossima legislatura, avremmo avuto la possibilità di modificare
quello che è il testo di legge elettorale che si è approvato da
poco e con il quale noi andremo alle prossime elezioni
elettorali.
É un passaggio a mio giudizio obbligato, altrimenti credo che
noi rimarremmo impantanati in una legislazione che non ha nulla di
nuovo ma che evidentemente rimane ancorata a quelli che sono gli
schemi del passato.
Io sono stato uno dei fautori della legge elettorale, mi sono
battuto contro l'ipotesi di una legge maggioritaria perché non
ritenevo che con gli strumenti attuali, con lo Statuto attuale che
ci governa avremmo potuto dare una legge elettorale valida alla
Valle d'Aosta.
Se invece avessimo avuto la possibilità di nominare il
Presidente della Giunta attraverso una elezione diretta, dando
quindi al Presidente della Giunta quella valenza che in realtà,
diciamocelo pure, già ha nei fatti anche se non nella sostanza
giuridica, noi avremmo potuto giustamente modificare il disegno di
legge o fare un disegno di legge anche di carattere maggioritario o
similare.
Io mi auguro che la discussione in Consiglio sia serena, che si
muova nell'ottica di preservare quelli che sono gli interessi
precipui della nostra regione, che non si facciano, e mi scuseranno
i Colleghi presenti della Commissione, delle valutazioni di bassa
bottega perché questo sarebbe a mio giudizio veramente poco
brillante, poco significativo.
Il nostro gruppo è sicuramente consenziente a valutare eventuali
proposte alternative, eventuali emendamenti che potessero venire
apportati a questa legge purché non stravolgano quello che è il
senso preciso della proposta di legge che noi abbiamo
presentato.
Presidente Qualcuno chiede la parola? La parola al Consigliere
Milanesio.
Milanesio (PSI)
Mi pare che, dall'illustrazione
che il Consigliere Bondaz ha fatto della proposta di legge della
Democrazia Cristiana sull'elezione diretta del Presidente della
Giunta e quindi sulla modifica del nostro Statuto, si sia potuto
facilmente evincere che la Democrazia Cristiana voleva arrivare in
aula perché ci fosse un pronunciamento da parte del Consiglio
regionale, forse non tanto sulla proposta specifica quanto sul
principio in generale.
Certo ci sarebbero stati tempo e modo di poter fare un lavoro
organico e compiuto quando abbiamo affrontato la legge elettorale,
però non credo che questo Consiglio si possa e si debba nascondere
che già la legge elettorale è stata partorita con dolore, ahimè,
con quanto dolore di questo Consiglio, di queste forze
politiche.
Una legge che non stravolge sostanzialmente il principio della
proporzionale ma vi introduce alcuni correttivi ha già in qualche
modo traumatizzato questo Consiglio ed una parte attenta e
sensibile dell'opinione pubblica.
Abbiamo sentito dire le cose più strane e più assurde su questo,
- al di là delle opinioni legittime che ciascuno può conservare;
abbiamo sentito innalzare dei lai che ci hanno fatto chiedere se
eravamo all'anno zero della democrazia mentre mi pare che siamo un
po' avanti rispetto ad una elaborazione che può vantare nella sua
forma parlamentare e nella tripartizione dei poteri qualche secolo
di storia e di retroterra. Oggi ci troviamo di fronte ad una
proposta che per noi ha un valore simbolico.
Noi, come socialisti, abbiamo sostenuto sia in Commissione sia
in altre sedi la necessità di una riforma istituzionale che avesse
nella separazione dei poteri e nella elezione diretta del
Presidente delle Giunta i suoi capisaldi; dovrebbe essere una
elezione diretta da contrapporre in qualche modo ad una elezione
che noi vogliamo mantenere di tipo proporzionale per le
rappresentanze consigliari, quindi chiediamo una netta separazione
tra l'elezione del Consiglio e l'elezione del Presidente e la
costituzione dell'esecutivo.
Noi eravamo d'accordo, avevamo presentato una proposta per
quanto riguarda l'elezione del Presidente della Giunta che avrebbe
poi dovuto scegliere l'esecutivo con assoluta libertà anche tra i
consiglieri, (in questo caso quelli indicati quali Assessori
sarebbero decaduti); avevamo proposto il doppio turno alla
francese.
Tutto questo è agli atti della Commissione ma non ha visto la
luce perché non c'è stato accordo sufficiente tra le varie forze
politiche. Credo che questa proposta abbia il significato di una
testimonianza, di qualcosa messo lì per dire: "Noi già in quel
momento eravamo orientati in quella direzione", anche noi siamo
orientati nella stessa direzione, lo abbiamo detto, e quindi,
indipendentemente da quello che sarà l'esito del voto, noi
annunciamo voto favorevole a queste proposta intendendola come una
linea, una indicazione sulla quale concordiamo.
Nel dettaglio, perché credo che il Consiglio non accoglierà
questa legge, nel dettaglio avremmo avuto anche delle obiezioni e
delle precisazioni e delle modifiche da fare: ma la linea di
marcia, la direttrice è quella che noi condividiamo e da parecchio
tempo anche. Quindi voteremo a favore di questa proposta con queste
motivazioni.
Presidente
Ha chiesto la parola il Consigliere
Louvin.
Louvin (UV)
Nous sommes aussi persuadés que cette
proposition, ce projet de loi a une validité particulière pour
d'essayer de réanimer un débat institutionnel qui, après les
soubresauts de la loi électorale, paraît être en ce moment un peu
languissant.
Nous avons conscience de la nécessité de relancer ces thèmes,
ces arguments, à la veille d'une consultation électorale qui sera,
elle aussi je crois, fortement marquée per les thèmes
institutionnels au sens large du mot, en partant des considérations
plus générales sur le renouveau de la politique et en passant par
le renouveau formel et substantiel de nos propres institutions.
Il me paraît cependant que cette proposition ne saisit pas
entièrement la large dimension des arguments qui avaient été
évoqués au sein de la Commission spéciale pour les réformes
institutionnelles qui avait voulu attirer l'attention de ce Conseil
sur l'opportunité de revoir non seulement le mécanisme d'élection,
fondamental en lui même, du Gouvernement ou du Président du
Gouvernement régional, mais plus en général la répartition des
fonctions entre le Conseil et la Junte, les mécanismes de confiance
et de révocation de confiance, les fonctions préfectorales, toute
une série de thèmes qui dans la proposition de la Démocratie
Chrétienne ne paraissent pas suffisamment détaillés.
Je crois que dans quelques mois, quand une autre assemblée aura
pris la place de celle-ci, nous devrons revenir sur cet argument,
l'affronter de fond en comble et essayer de tracer les nouvelles
lignes du pouvoir régional valdôtain.
Et bien, puisque cet argument est fondamental et ses parties
elles-mêmes n'ont pas encore affronté dans leur sein les débats
avec assez d'attention, j'estime aussi que le moment n'est pas
encore venu pour que ce Conseil puisse s'exprimer pleinement en
connaissance de cause sur un argument d'une telle portée; le
dynamisme dont fait preuve aujourd'hui la Démocratie Chrétienne sur
beaucoup de sujets même de vaste portée lui fait sans doute
honneur, c'est peut-être le fait d'être à l'opposition qui lui fait
retrouver aussi un peu d'élan et un peu de brio; nous nous en
réjouissons, mais il nous paraît que les temps ne sont pas
profitables pour que ce Conseil s'exprime encore en pleine
connaissance de cause et avec la tranquillité d'esprit qui devrait
convenir à des moments où des décisions fondamentales sont
prises.
Nous sommes, chers collègues, à 90 jours de la consultation pour
le renouveau de cette Assemblée, à 45 jours probablement de la
dissolution de ce Conseil; tout en étant donc dans le plein de nos
pouvoirs, nous ne sommes pas dans les conditions les meilleures
pour projeter la nouvelle bâtisse de la région valdôtaine. Si
cependant, collègues de la Démocratie Chrétienne, votre proposition
a le sens d'un témoignage, d'une indication fort importante et
appréciable, nous nous sentons le devoir, nous de l'Union
Valdôtaine, de donner notre témoignage et notre indication
politique sur laquelle nous demanderons ensuite aux électeurs de se
prononcer, en tant que proposition forte portée en avant par notre
mouvement.
Les débats à l'intérieur de l'Union Valdôtaine nous amènent à
croire indispensable d'élargir un peu nos horizons de références.
Jusqu'à présent nous nous sommes confrontés à l'option élections
directes ou élections au deuxième degré, nous souhaitons pouvoir
nous confronter avec d'autres méthodes électorales, avec une option
plus large qui pourrait être par exemple celle d'une élection
directe de toute la Junte régionale, un organe collégial qui serait
élu par exemple à la façon des Cantons Suisses, ce qui pourrait
permettre une autre conformation et d'autres formes de gestion du
pouvoir dans notre région.
Il s'agit d'une indication de fond sur laquelle nous sommes
encore en train de discuter, sur laquelle également notre
conférence nationale, d'ici quelques jours, sera portée à se
prononcer. Et bien, c'est dans cette perspective que nous
souhaitons un débat plus ouvert, qui ne sous-estime pas ce qui est
en train de se passer au niveau national.
La Commission bicamérale pour les réformes institutionnelles est
en train de tracer les lignes des nouveaux rapports entre l'Etat et
les Régions, elle est en train aussi de se poser comme objectif la
reconnaissance d'un pouvoir d'auto-organisation des régions: le
projet présenté par le rapporteur Labriola a été discuté la semaine
dernière dans cette Commission; ce projet fait état de la volonté
de cette Commission d'autoriser les Régions à adopter une forme de
gouvernement librement choisi, et je parle notamment des Régions à
Statut Ordinaire; pour ce qui concerne nos régions, celles à Statut
Spécial, on va dans la direction même d'une nouvelle phase
constituante et ce sont des thèmes sur lesquels le silence de ce
Conseil en ce moment est tout au moins inopportun.
Je voudrais donc demander aux collègues, au Président du
Gouvernement, au Président de la Commission Institutions et
Autonomie, de vouloir porter leur attention sur ce qui est en train
de se passer en ce moment à Rome et de vouloir convoquer, si
possible, une réunion de cette Commission pour une audition du
Député de la Vallée d'Aoste qui a participé activement aux travaux
de la Commission.
On pourrait savoir exactement à quel point on en est, dans
quelle direction on va au niveau national, avant de nous prononcer
sur des projets de réforme aussi importants et fondamentaux que
celui qui est en ce moment en discussion. Et bien, s'il y aura un
dépassement de ce statut interne dont faisait tantôt allusion le
collègue Bondaz, s'il y aura un dépassement de ces limites étroites
qui nous sont actuellement imposée, le débat que nous pourrons
faire sur la réforme institutionnelle prendra toute autre allure.
Je voudrais donc réitérer la requête que la discussion sur un tel
projet soit reportée à un moment successif; si cela ne sera pas le
cas, la position de l'Union Valdôtaine ne sera pas celle de soutien
et d'adhésion au projet en discussion.
Presidente
Ha chiesto la parola il Consigliere
Cristina Monami.
Monami (PCI-PDS)
La proposta della Democrazia
Cristiana cerca di scardinare alcuni capisaldi del nostro Statuto
proprio in riferimento all'elezione del Presidente della Giunta e
dei suoi Assessori.
La DC, secondo me giustamente, fa una scelta per una corrente di
pensiero che è quella che in questo momento percorre l'Italia
intera che vorrebbe modificare leggi elettorali ed istituzioni ad
un fine: dare più potere agli elettori e ovviamente contestualmente
sottrarre per quello che è possibile potere alle forze politiche ed
ai partiti. In questa direzione ci muoviamo anche noi del PDS e lo
abbiamo detto, lo abbiamo dimostrato quando abbiamo presentato la
nostra proposta elettorale che dava spazio ai cittadini per
indicare e il Presidente della Giunta e la Giunta stessa ed infine
la coalizione ed il programma.
Però non è detto che tutte le leggi che vanno o che cercano di
andare in questa direzione siano buone o risolutive, noi non
riteniamo questa proposta risolutiva per una serie di motivi che
adesso spiegherò. L'elezione diretta del Presidente della Giunta e
quindi quasi plebiscitaria, senza modificare nulla di ciò che
esiste nel contesto attuale, significa attribuire a questo
Presidente un potere smisurato che non ha contrappeso nel Consiglio
regionale.
Quindi noi non riteniamo che, intervenendo soltanto
sull'elezione del Presidente della Giunta, si possa modificare in
senso democratico ed in vista di un ridimensionamento dei poteri
dei partiti il nostro ordinamento elettorale, questo è il motivo
fondamentale per cui non siamo d'accordo.
Non riteniamo che l'elezione del Presidente della Giunta possa
essere disgiunta da una più globale modifica dello Statuto di
questo Consiglio; ancora, per quanto riguarda la nomina diretta da
parte di questo Presidente degli Assessori, costoro non sarebbero
ricusabili da questo Consiglio e acquisirebbero una anomala
posizione che non corrisponde, tutto sommato, nemmeno alla storia
della nostra democrazia; forse questa soluzione potrebbe essere un
carta vincente ma ci sembra non congrua dal momento che non vengono
posti limiti di mandati, non vengono proposte incompatibilità, non
si va a modificare nulla.
Tutto ciò permetterebbe al ceto politico di riperpetuare
tranquillamente se stesso eludendo l'obiettivo che dicevo prima di
fare contare di più i cittadini e di meno i partiti.
Quindi se la direzione, la scuola di pensiero ci può vedere
d'accordo, non ci vede d'accordo questa soluzione che riteniamo
oltretutto schematica e forse anche poco chiara perché non è
evidente se l'elezione diretta del Presidente è contestuale o no
alla elezione del Consiglio. Questo è il motivo per cui non
riteniamo di emendare questa legge e perciò ci asterremo.
Infine voglio ancora esprimere una impressione e una
considerazione di carattere personale: siamo alla fine della
legislatura e, proprio perché proposte innovative di questo tipo
richiedono tempo e riflessione, mi sembra giusto trasferire questa
materia al prossimo Consiglio che sarà, io spero, profondamente
rinnovato; mancano pochi mesi alle elezioni ma se nei prossimi tre
mesi succederanno e si avvicenderanno fatti come quelli di questi
ultimi tre mesi, può darsi che la scelta degli elettori sia davvero
innovativa in questo senso e allora davvero questo Consiglio potrà
fare scelte nuove e credibili.
Presidente
Altri consiglieri intendono prendere la
parola?
La parola al Consigliere Riccarand.
Riccarand (VA)
Questa proposta di legge
costituzionale presentata dalla DC recepisce alcune indicazioni che
credo stiano un po' alla volta maturando e trovando un consenso
abbastanza diffuso all'interno delle forze del Consiglio regionale.
Viene proposta una sorta di elezione diretta del Presidente della
Giunta, vista separatamente da quella del Consiglio oppure
collegata all'elezione del Consiglio secondo formule da
studiare.
Anche noi avevamo presentato una proposta che andava un po' in
questa direzione però sicuramente esiste la necessità di consentire
agli elettori di conoscere anticipatamente la persona che un
determinato schieramento di forze politiche intende porre alla
guida dell'Amministrazione regionale; non possiamo cioè continuare
con il sistema attuale in cui la figura del Presidente della Giunta
emerge da un patteggiamento fra le forze politiche non esplicitato
prima davanti agli elettori.
L'altro principio contenuto in questa proposta è una separazione
netta fra il ruolo dell'esecutivo regionale, cioè della Giunta
regionale, e il ruolo dell'organismo legislativo del Consiglio
regionale attraverso un meccanismo non solo di incompatibilità fra
l'essere Assessore e Consigliere ma anche, cosa ben più importante,
di ineleggibilità, cioè chi ricopre la carica di Assessore non si
può candidare alle elezioni regionali nella tornata successiva.
Questo è un sistema sicuramente utile per tagliare alla radice
la costruzione di quei rapporti clientelari che ben conosciamo e
che sono fra gli elementi più deleteri nella nostra Amministrazione
perché molte volte le scelte dei singoli Assessori, delle Giunte
eccetera , volenti o nolenti, sono condizionate dalla necessità di
andare a cercare un consenso elettorale. Separando in modo netto il
ruolo dell'Assessore dalla scadenza elettorale è sicuramente
possibile un salto qualitativo positivo da parte
dell'Amministrazione regionale.
Quindi noi condividiamo sostanzialmente questi principi
ispira-tori, ci convince meno la formulazione adottata che
sicuramente andrebbe emendata e corretta. Tuttavia ritengo che sia
opportuno da parte del Consiglio dare un segnale di volontà di
cambiamento.
Ricordo che all'inizio di questa legislatura uno dei primi atti
della prima maggioranza che si venne a creare fu quello di nominare
una commissione speciale per la riforma dello Statuto, alla quale
si attribuiva una notevole importanza e che avrebbe dovuto portare
a delle proposte concrete di revisione dello Statuto Speciale della
Valle d'Aosta.
Oggi dobbiamo prendere atto, a poche sedute dalla fine di questa
legislatura, che nessuna proposta incisiva in questo senso è andata
avanti e che sostanzialmente l'obiettivo che era stato posto
all'inizio della legislatura non è stato raggiunto.
Questa proposta, per quanto sia discutibile nella sua
formulazione e non sia ancora approfondita, indica comunque una
direzione di marcia che a nostro avviso è valida come orientamento
generale. Il nostro Gruppo, pur con delle perplessità rispetto alle
soluzioni tecniche che qui vengono indicate, esprimerà su di essa
un voto complessivamente positivo.
Presidente
Ci sono altri interventi a questo
proposito? Se non ci sono altri interventi dichiaro chiusa la
discussione e do la parola ad uno dei proponenti, il Consigliere
Bondaz.
Bondaz (DC)
Io ringrazio i consiglieri che sono
intervenuti in questa discussione; purtroppo devo constatare che
ancora una volta, almeno da parte di due consiglieri,
specificatamente Louvin e Cristina Monami, sono stati ribaditi dei
concetti di, se mi perdonate l'espressione, "poca rilevanza".
Tutte le volte che si vuole fare qualcosa di nuovo è evidente
che si urti contro la sensibilità di qualcuno e allora è giusto che
in questo Consiglio le varie forze politiche abbiano il coraggio di
dire quello che pensano.
Nei comunicati stampa, nelle dichiarazioni di principio, siamo
tutti disposti a fare dei cambiamenti istituzionali di grossa
rilevanza ma, quando poi si tratta di doverci mettere intorno al
tavolo per discorrere e stabilire determinati punti, ci sentiamo
dire: "Siamo alla vigilia delle elezioni, mi sembra opportuno che
questo argomento sia discusso dal nuovo Consiglio, il momento non è
ancora arrivato". Qualcuno ci ha anche riconosciuto un certo brio
perché siamo in minoranza, potrei ribadire che il brio che aveva
l'Union Valdôtaine quando era in minoranza era uguale al nostro
attuale ma da quando fa parte della maggioranza il brio, purtroppo,
non lo ha più. Io dico che la gente, i consiglieri, il mondo
politico devono essere coerenti con se stessi.
Questa legge, per carità, è emendabilissima, l'ho detto
all'inizio, ma di proposte non ne ho sentite né qui né in
Commissione; tengo a precisare che questo disegno di legge è stato
presentato il 2 o 3 di novembre, quindi c'era tutto il tempo per le
forze politiche di discorrere, valutare, esaminare, emendare o
bocciare.
Ciò non è stato fatto e questa è la cosa che maggiormente mi
dispiace, al di là delle valutazioni di principio per cui si dice:
"Noi siamo d'accordo su questa proposta, non vogliamo che si possa
mai dire che non siamo d'accordo per una modifica istituzionale di
questa portata...però abbiamo delle perplessità su come è scritta,
è una petizione di principio ma mancano i ragguagli consequenziali
alla legge".
A questo punto io mi permetto di ricordare ai Commissari che con
me fanno parte della prima Commissione, che quando si discusse la
legge elettorale, uno dei punti fondamentali sul quale si cercò di
trovare un'intesa era che la Commissione avrebbe dovuto presentare
una proposta di legge che riguardasse l'incompatibilità tra
consiglieri ed Assessori, cosa che, mi spiace doverlo dire, non è
stata realizzata.
Ma c'è di più: quando nel corso della discussione della legge
elettorale il Gruppo democristiano con altri gruppi fece la
proposta di sancire il principio della incompatibilità tra
consiglieri ed Assessori, essa fu bocciata da questo Consiglio
anche perché erano necessari 24 voti, non era sufficiente la
maggioranza semplice.
A questo punto mi trovo davanti tutti questi grandi riformatori
a parole, però nei fatti c'è una volontà contraria perché qui si
tratta di una proposta di legge statale, non cambierebbe
assolutamente nulla se il Parlamento non approvasse questo disegno
di legge. D'altra parte, se c'erano delle difficoltà interpretative
come qualche Consigliere ha detto, come per ogni proposta di legge
si presentino degli emendamenti; invece c'è stata, a mio giudizio,
una preconcetta volontà di rinviare il tutto.
Ha ragione Louvin quando dice: "All'interno del nostro movimento
non abbiamo ancora deciso, stiamo discutendo"; ma allora, se siamo
ancora ad uno stadio di discussione, vuol dire che malgrado tutto
ciò che è successo non si è voluto capire che il mondo sta andando
avanti, che la Valle d'Aosta sta andando avanti e non è detto che
quello che si decide all'interno dell'Union Valdôtaine sia
legge.
Da 50 anni a questa parte continuiamo a sentirci dire: "Vogliamo
fare qualcosa che assomigli alla legge dei Cantoni Svizzeri", sono
50 anni che, da quanto leggiamo sui libri o sentiamo dagli anziani,
l'Union Valdôtaine dice questo ma non lo ha mai realizzato perché
non è stata in grado o non ha voluto farlo; io non voglio fare
della polemica ma, dato che mi si tira per quei pochi capelli che
mi rimangono in testa, queste cose devo dirle per onestà di
rapporti politici.
Che cosa vuol dire: "Il momento non è ancora arrivato"? Quando è
il momento? Il momento è quello che fa comodo a Tizio o a Caio e
non quello che fa comodo alla popolazione valdostana, bisogna
chiarire queste cose.
Io ho apprezzato il discorso di Milanesio e soprattutto quello
di Riccarand che non fa parte della Commissione ma ha detto delle
cose sulle quali si può convenire anche nelle osservazioni negative
rispetto a questa legge.
Qui ci troviamo di fronte ad un Consiglio regionale che
preconcettualmente ha deciso che questa legge deve essere bocciata
per delle ragioni che, a mio giudizio, sono di bassa bottega e non
di valenza politica od istituzionale rilevante; in questo caso ci
sarebbe stata una discussione da parte dei vari Gruppi che poteva
concludersi anche con la bocciatura di questa legge ma avrebbe
mostrato la volontà di andare avanti in una discussione su una vera
modifica, seppure minima, dell'assetto istituzionale della nostra
regione.
Mi rendo conto che questa è solo una delle valutazioni che
possiamo fare, ma facciamola, non abbiamo paura e non ci
nascondiamo dietro a un dito dicendo che il momento non è quello
giusto, che diamo troppo potere al Presidente della Giunta, che ci
sono le elezioni.
Credo che questo Consiglio abbia il diritto di legiferare fino
al momento in cui ne avrà la possibilità, certamente se arriviamo
al mese di maggio questo Consiglio non potrà agire perché sarà
scaduto.
Non possiamo dire: "Siamo alla vigilia delle elezioni, quindi
provvederà il prossimo Consiglio". Questo non cambia nulla perché è
una proposta di disegno di legge statale che va al Parlamento che
deve decidere.
Sono sicuro che, se il disegno di legge andasse in sede
parlamentare, ci sarebbe una discussione molto più ampia di quella
che è stata fatta in questo Consiglio.
(Voce fuori microfono: "Su questo non ci piove")
E allora, dobbiamo aspettare la bicamerale perché noi non siamo
in grado di decidere le nostre cose, e dobbiamo chiedere il parere
a De Mita o a Caveri o a La Malfa?
Guardiamoci bene negli occhi, perché se, così è, allora la
nostra autonomia è di facciata e non di sostanza perché abbiamo
paura delle nostre azioni. Io sono convinto che si tergiversa
perché ci sono delle valutazioni di carattere politico che non
hanno niente di istituzionale.
La nostra proposta cozza contro il vecchio sistema di far
politica secondo il quale a parole tutti vogliono cambiare ma nei
fatti le cose rimangono le stesse.
Io ricordo solo che ho fatto riferimento alla Regione Sardegna
non per ragioni sentimentali ma perché il Consiglio regionale sardo
ha già presentato dal maggio del '92 due proposte di legge: una
riguarda l'ineleggibilità alla carica di Consigliere regionale,
l'altra reca norme sulla incompatibilità tra gli incarichi di
consiglieri e di Assessori regionali.
Possiamo anche imparare dagli altri, non dobbiamo continuare a
dire:"Aosta caput mundi" perché queste sono delle belle frasi ma
non hanno nessuna sostanza; dobbiamo aggiungere qualcosa di
concreto ai nostri concetti e questa proposta costituisce una
possibilità di dare alla Valle d'Aosta qualcosa di nuovo.
Mi auguro che si cambino le valutazioni fatte da alcuni
consiglieri anche se non ci credo molto, ciò nonostante noi
riteniamo giusto che la legge venga posta in votazione e che ogni
Consigliere, ogni gruppo politico si assuma le responsabilità di
accettare o rifiutare una proposta che vuole modificare gli
orientamenti istituzionali della nostra regione.
Presidente
Ci sono altri interventi? No, allora
pongo in votazione la proposta di legge n. 12.
Esito della votazione:
Presenti. 28
Votanti: 11
Favorevoli: 11
Astenuti: 17 (Agnesod, Bajocco, Chenuil, Cout, Faval, Lanivi,
Lavoyer, Louvin, Mafrica, Marcoz, Martin, Monami, Mostacchi,
Perrin, Rollandin, Vallet e Viérin).
Il Consiglio non approva.
