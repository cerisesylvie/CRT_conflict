Classificazione
CONSULTE COMMISSIONI E ORGANI COLLEGIALI
INFORMAZIONE
Radiotelecomunicazioni


Resoconto integrale del dibattito dell'aula
Oggetto del Consiglio n. 2173 del 27 luglio 2001 - Resoconto
OGGETTO N. 2173/XI Proposta di legge: "Istituzione,
organizzazione e funzionamento del Comitato regionale per le
comunicazioni (CO.RE.COM). Abrogazione della legge regionale 27
dicembre 1991, n. 85".
Articolo 1 (Oggetto)
1. In attuazione dell'articolo 1, comma 13, della legge 31
luglio 1997, n. 249 (Istituzione dell'Autorità per le garanzie
nelle comunicazioni e norme sui sistemi delle telecomunicazioni e
radiotelevisivo), è istituito presso il Consiglio regionale il
Comitato regionale per le Comunicazioni (Co.Re.Com.) della Valle
d’Aosta, di seguito denominato Comitato, al fine di
assicurare a livello regionale le necessarie funzioni di governo,
di garanzia e di controllo in tema di comunicazioni.
Articolo 2 (Natura)
1. Il Comitato, fermo restando il suo inserimento
nell'organizzazione regionale, è organo funzionale dell'Autorità
per le garanzie nelle comunicazioni, di seguito denominata
Autorità.
2. Il Comitato svolge funzioni di garanzia, di consulenza, di
supporto e di gestione per la Regione nell'esercizio delle funzioni
ad essa spettanti, secondo le leggi statali e regionali, nel campo
della comunicazione.
3. Il Comitato, oltre alle funzioni proprie ed alle funzioni
delegate di cui agli articoli 13 e 14, svolge le attività
affidategli da leggi o provvedimenti statali e regionali.
Articolo 3 (Composizione e durata in carica)
1. Il Comitato è composto dal Presidente e da altri quattro
componenti. I cinque componenti sono scelti tra persone che diano
garanzia di assoluta indipendenza sia dal sistema politico
istituzionale che dal sistema degli interessi di settore delle
comunicazioni e che possiedano competenza ed esperienza comprovate
nel settore della comunicazione nei suoi aspetti culturali,
giuridici, economici e tecnologici.
2. Il Presidente del Comitato è nominato dal Presidente della
Regione, d'intesa con il Presidente del Consiglio regionale.
3. Gli altri componenti del Comitato sono eletti dal Consiglio
regionale, a votazione segreta, con voto limitato a tre nomi. In
caso di parità è eletto il più anziano di età. Almeno un componente
deve essere comunque espresso dalla minoranza.
4. I componenti del Comitato restano in carica cinque anni e non
sono immediatamente rieleggibili. Il divieto di immediata
rielezione non si applica ai componenti del Comitato che abbiano
svolto la loro funzione per un periodo di tempo inferiore a due
anni e sei mesi.
5. In caso di morte, di dimissioni o di decadenza di un membro
del Comitato, il Consiglio regionale procede all'elezione del
sostituto, che resta in carica fino alla scadenza del Comitato.
Alle elezioni per il rinnovo parziale del Comitato non si applica
il metodo del voto limitato.
6. Nel caso in cui il Comitato si riduca a due componenti, si
procede al rinnovo integrale del Comitato stesso.
7. Alle procedure di rinnovo integrale ordinario o straordinario
del Comitato si provvede entro sessanta giorni dalla scadenza
ordinaria o dal verificarsi dell'ipotesi di cui al comma 6. Al
rinnovo parziale del Comitato, in seguito a cessazione anticipata
dalla carica di uno o due membri, si procede entro sessanta giorni
dalla morte del componente o contestualmente alla presa d'atto
delle dimissioni o alla deliberazione consiliare di decadenza del
componente. In caso di dimissioni del Presidente del Comitato, si
provvede alla sostituzione a norma del comma 2 nel termine di
sessanta giorni.
8. Alla nomina del Comitato provvede il Presidente del Consiglio
regionale con proprio decreto.
9. Ai fini della nomina del Presidente del Comitato e degli
altri componenti non si applica la legge regionale 10 aprile 1997,
n. 11 (Disciplina delle nomine e delle designazioni di competenza
regionale).
Articolo 4 (Accertamento della conoscenza della lingua
francese)
1. I candidati alla carica di Presidente e di membro del
Comitato devono dimostrare la conoscenza della lingua francese. A
tal fine, prima di assumere le loro funzioni, devono superare un
esame di accertamento della conoscenza della lingua francese,
svolto con le stesse modalità previste per l’accesso
con procedura non concorsuale alla qualifica dirigenziale
dell’Amministrazione regionale. Alla nomina della
Commissione esaminatrice provvede il segretario generale del
Consiglio regionale.
2. La convocazione dei candidati per
l’accertamento della conoscenza della lingua
francese è effettuata dal Presidente del Consiglio regionale.
Articolo 5 (Incompatibilità)
1. La carica di Presidente e quella di componente del Comitato
sono incompatibili con le seguenti situazioni:
a) membro del Parlamento europeo o del Parlamento nazionale;
b) componente del Governo nazionale;
c) presidente di Regione, componente di Giunta regionale,
consigliere regionale;
d) sindaco, presidente di amministrazione provinciale, assessore
comunale o provinciale, consigliere comunale nei comuni con
popolazione superiore a 5.000 abitanti, consigliere provinciale,
presidente di comunità montana;
e) presidente, amministratore, componente di organi direttivi di
enti pubblici anche non economici, o di società a prevalente
capitale pubblico, nominati da organi governativi, regionali,
provinciali o comunali;
f) detentore di incarichi di direzione in partiti e movimenti
politici;
g) amministratore, dirigente, dipendente o socio di imprese
pubbliche o private operanti nel settore radiotelevisivo o delle
telecomunicazioni, della pubblicità, dell'editoria anche
multimediale, della rilevazione dell'ascolto e del monitoraggio
della programmazione, a livello sia nazionale sia locale;
h) titolare di rapporti di collaborazione o consulenza in atto
con i soggetti di cui alla lettera g);
i) dipendente del comparto unico del pubblico impiego della
Valle d'Aosta.
2. Ciascun componente del Comitato è tenuto a comunicare
tempestivamente al Presidente del Comitato ed al Presidente del
Consiglio regionale il sopravvenire di situazioni che possano
configurare cause di incompatibilità.
Articolo 6 (Decadenza)
1. Il Presidente e gli altri componenti del Comitato decadono
dall'incarico:
a) qualora non intervengano, senza giustificato motivo, a tre
sedute consecutive ovvero ad un numero di sedute pari alla metà di
quelle effettuate nell'anno solare;
b) qualora sussista una causa di incompatibilità e l'interessato
non provveda a rimuoverla.
c) qualora non intervengano alle sedute del Comitato, per motivi
di salute, per un periodo superiore ai sei mesi.
2. Il Presidente del Consiglio regionale procede, a norma del
comma 3, alla contestazione delle cause di decadenza d'ufficio o su
segnalazione del Presidente del Comitato, che è tenuto a comunicare
gli eventi di cui al comma 1, lettere a) e c), nonché, se ne è a
conoscenza, l'esistenza di altre cause di decadenza.
3. Il Presidente del Consiglio regionale, entro dieci giorni da
quello in cui è venuto a conoscenza della causa di decadenza, la
contesta per iscritto all'interessato, con invito a rimuoverla
entro trenta giorni. L'interessato, entro trenta giorni dalla data
della contestazione, può presentare osservazioni e controdeduzioni.
Entro i successivi dieci giorni il Presidente del Consiglio
regionale provvede all'archiviazione del procedimento qualora la
causa di decadenza risulti insussistente o sia stata rimossa,
ovvero propone al Consiglio regionale l'adozione del provvedimento
di decadenza negli altri casi.
4. Qualora le cause di decadenza riguardino il Presidente del
Comitato, gli adempimenti procedurali di cui ai commi 2 e 3 sono
svolti dal Presidente della Regione. Il Presidente della Regione
provvede all'archiviazione del procedimento qualora la causa di
decadenza risulti insussistente o sia stata rimossa, ovvero adotta
il provvedimento di decadenza negli altri casi.
Articolo 7 (Dimissioni)
1. Le dimissioni dei componenti del Comitato sono presentate,
tramite il Presidente del Comitato stesso, al Presidente del
Consiglio regionale. Le dimissioni del Presidente del Comitato sono
presentate al Presidente della Regione che ne comunica
l’avvenuta presentazione al Presidente del Consiglio
regionale per gli adempimenti relativi alla sostituzione.
2. I componenti dimissionari continuano a svolgere le loro
funzioni fino all'elezione dei successori.
Articolo 8 (Comunicazioni)
1. Il Presidente del Consiglio regionale comunica all'Autorità
l'avvenuta elezione del Comitato e del suo Presidente, nonché le
eventuali variazioni nella composizione del Comitato stesso.
Articolo 9 (Funzioni del Presidente)
1. Il Presidente del Comitato:
a) rappresenta il Comitato e cura l'esecuzione delle sue
deliberazioni;
b) convoca il Comitato, determina l'ordine del giorno delle
sedute, le presiede, ne sottoscrive i verbali e le
deliberazioni;
c) cura i rapporti con gli organi regionali e con
l'Autorità.
2. In caso di assenza o di impedimento del Presidente, le sue
funzioni sono esercitate dal componente più anziano di età.
Articolo 10 (Regolamento interno)
1. Entro tre mesi dalla data del suo insediamento, il Comitato
adotta, col voto di quattro quinti dei suoi componenti, il
regolamento interno che disciplina:
a) l'organizzazione ed il funzionamento del Comitato, compresa
la possibilità di delega di compiti preparatori ed istruttori ai
singoli componenti;
b) le modalità di consultazione dei soggetti esterni, pubblici e
privati, operanti nei settori delle comunicazioni e
dell'informazione.
2. Il Comitato approva altresì, con la maggioranza di cui al
comma 1, un codice etico volto a regolare la deontologia dei
componenti, dei dipendenti e dei consulenti.
Articolo 11 (Indennità di funzione e rimborsi)
1. Al Presidente e ai componenti del Comitato è attribuita una
indennità mensile di funzione, per dodici mensilità, determinata
dal Consiglio regionale, pari al:
a) per il Presidente, cinquanta per cento dell'indennità di
carica mensile lorda spettante ai consiglieri regionali;
b) per i componenti, trenta per cento dell'indennità di carica
mensile lorda spettante ai consiglieri regionali.
2. Ai componenti del Comitato che non risiedono nel luogo di
riunione del Comitato stesso è dovuto, per ogni giornata di seduta,
il rimborso delle spese di viaggio nella misura prevista per i
consiglieri regionali.
3. Ai componenti del Comitato, che su incarico del Comitato
stesso si recano in località diverse da quella di residenza, è
dovuto il trattamento economico di missione previsto per i
consiglieri regionali.
Articolo 12 (Modalità di esercizio delle funzioni)
1. Per lo svolgimento delle funzioni proprie o delegate di cui
agli articoli 13 e 14 il Comitato dispone della struttura di
supporto di cui all'articolo 17. Si avvale inoltre dell'Ispettorato
del Ministero delle comunicazioni competente per territorio, ai
sensi dell'articolo 3, comma 5bis, del decreto legge 30 gennaio
1999, n. 15 (Disposizioni urgenti per lo sviluppo equilibrato
dell'emittenza televisiva e per evitare la costituzione o il
mantenimento di posizioni dominanti nel settore radiotelevisivo),
convertito con modificazioni dalla legge 29 marzo 1999, n. 78.
2. Nell'esercizio delle funzioni delegate dall'Autorità, il
Comitato può avvalersi di tutti gli organi periferici
dell'amministrazione statale di cui può avvalersi l'Autorità.
Articolo 13 (Funzioni proprie)
1. Il Comitato svolge le seguenti funzioni proprie:
a) funzioni di consulenza per il Consiglio e la Giunta
regionale, in particolare:
1) formula proposte di parere sullo schema di piano nazionale di
assegnazione e di ripartizione delle frequenze trasmesso alla
Regione ai sensi dell'articolo 1, comma 6, lettera a), nn. 1 e 2
della l. 249/1997, nonché sui bacini di utenza e sulla
localizzazione dei relativi impianti;
2) formula proposte di parere sul progetto di rete televisiva
senza risorse pubblicitarie di cui all'articolo 3, comma 9, della
l. 249/1997;
3) su richiesta degli organi della Regione, cura analisi e
ricerche a supporto dei provvedimenti che la Regione adotta per
disporre agevolazioni a favore di emittenti radiotelevisive, di
imprese di editoria locale e di comunicazioni operanti nella
regione;
4) monitorizza l'utilizzazione dei fondi per la pubblicità degli
enti pubblici di cui all'articolo 5 della legge 25 febbraio 1987,
n. 67 (Rinnovo della legge 5 agosto 1981, n. 416, recante
disciplina delle imprese editrici e provvidenze per
l'editoria);
5) su richiesta degli organi della Regione predispone pareri,
analisi e ricerche specifiche a supporto dell'elaborazione di
progetti di legge regionale relativi al settore delle
comunicazioni;
6) cura il monitoraggio e l'analisi delle programmazioni
radiofoniche e televisive trasmesse in ambito nazionale e
locale;
7) formula proposte in ordine a forme di collaborazione fra la
concessionaria del servizio pubblico radiotelevisivo, la Regione e
le istituzioni ed organismi culturali oppure operanti nel settore
dell'informazione, nonché sui contenuti delle convenzioni che
possono essere stipulate dalla Regione in ambito locale con i
concessionari privati;
8) propone iniziative atte a stimolare e sviluppare la
formazione e la ricerca in materia di comunicazione radiotelevisiva
e multimediale, anche tramite conferenze regionali
sull'informazione e la comunicazione;
9) promuove iniziative per garantire la produzione, la ricezione
e la trasmissione di programmi radiotelevisivi transfrontalieri e
la collaborazione tra enti pubblici e società di gestione
radiotelevisive a livello transfrontaliero;
10) cura ricerche e rilevazioni sull'assetto e sul contesto
socio-economico delle imprese operanti a livello regionale nel
settore delle comunicazioni, presentando rapporti agli organi della
Regione;
11) attua idonee forme di consultazione, sulle materie di sua
competenza, con la sede regionale della concessionaria del servizio
pubblico radiotelevisivo, con le associazioni delle emittenti
private, con l'Ordine dei giornalisti, con l'Associazione Stampa
della Valle d’Aosta, con le associazioni degli
utenti, con la Commissione regionale per le pari opportunità, con
gli organi dell'amministrazione scolastica e con gli altri
eventuali soggetti collettivi interessati alle comunicazioni;
b) funzioni gestionali:
1) collabora con l'ARPA, mettendo a disposizione le informazioni
e i dati di cui dispone, alla tenuta del catasto degli impianti per
radiotelecomunicazioni di cui all'articolo 13, comma 1, della legge
regionale 21 agosto 2000, n. 31 (Disciplina per l'installazione e
l'esercizio di impianti di radiotelecomunicazioni);
2) regola l'accesso radiofonico e televisivo regionale di cui
alla legge 14 aprile 1975, n. 103 (Nuove norme in materia di
diffusione radiofonica e televisiva), come da ultimo modificata dal
d.l. 15/1999, convertito dalla l. 78/1999;
3) cura la tenuta e l'aggiornamento del registro regionale delle
imprese operanti nel settore delle comunicazioni;
c) funzioni di controllo:
1) collabora, mettendo a disposizione le informazioni e i dati
di cui dispone, con l'Agenzia regionale per la protezione
dell'ambiente (ARPA), istituita dalla legge regionale 4 settembre
1995, n. 41 e gli altri organismi a ciò preposti, alla vigilanza
continua sul rispetto delle normativa nazionale e regionale
relativa ai limiti di esposizione alle radiofrequenze compatibili
con la salute umana e verifica che tali limiti, anche per effetto
congiunto di più emissioni elettromagnetiche, non vengano
superati.
2. Il Comitato concorre alla tutela del particolarismo
linguistico e culturale della Valle d’Aosta.
Rappresenta all'Autorità la particolare situazione etno-linguistica
della regione e la necessità del rispetto delle convenzioni tra la
Regione, la sede regionale della concessionaria del servizio
pubblico radiotelevisivo e i concessionari privati per i programmi
di diffusione regionale.
Articolo 14 (Funzioni delegate)
1. Il Comitato esercita le funzioni di garanzia, di gestione e
di controllo delegate dall'Autorità ai sensi dell'articolo 1, comma
13, della l. 249/1997 e del regolamento adottato dall'Autorità
stessa in applicazione della medesima norma. Sono delegabili al
Comitato, tutte le funzioni di governo, di garanzia e di controllo
di rilevanza locale del sistema delle comunicazioni e che non
pregiudichino la responsabilità generale assegnata in materia
all'Autorità dalla l. 249/1997 e dalle disposizioni legislative
vigenti in materia.
2. In particolare possono essere delegate al Comitato le
seguenti funzioni previste dalla l. 249/1997:
a) funzioni consultive, in materia di:
1) adozione del regolamento per l'organizzazione e la tenuta del
registro degli operatori di comunicazione, di cui all'articolo 1,
comma 6, lettera a), n. 5;
2) definizione dei criteri relativi alle tariffe massime per
l'interconnessione e per l'accesso alle infrastrutture di
telecomunicazione, di cui all'articolo 1, comma 6, lettera a), n.
7;
3) emanazione delle direttive concernenti i livelli generali di
qualità dei servizi e per l'adozione da parte di ciascun gestore di
una Carta di servizio di standard minimi per ogni comparto
d'attività, di cui all'articolo 1, comma 6, lettera b), n. 2;
4) adozione del regolamento sulla pubblicazione e diffusione dei
sondaggi, di cui all'articolo 1, comma 6, lettera b), n. 12;
5) predisposizione dello schema di convenzione annessa alla
concessione di servizio pubblico radiotelevisivo di cui
all'articolo 1, comma 6, lettera b), n. 10;
b) funzioni di gestione in materia di:
1) tenuta del registro degli operatori di comunicazione, di cui
all'articolo 1, comma 6, lettera a), n. 5;
2) monitoraggio delle trasmissioni radiotelevisive, di cui
all'articolo 1, comma 6, lettera b), n. 13;
c) funzioni di vigilanza e controllo, in materia di:
1) esistenza di fenomeni di interferenze elettromagnetiche, di
cui all'articolo 1, comma 6, lettera a), n. 3;
2) rispetto dei diritti di interconnessione e di accesso alle
infrastrutture di telecomunicazione, di cui all'articolo 1, comma
6, lettera a), n. 8;
3) rispetto dei limiti di esposizione alle radiofrequenze
compatibili con la salute umana, di cui all'articolo 1, comma 6,
lettera a), n. 15;
4) conformità alle prescrizioni di legge dei servizi e dei
prodotti che sono forniti da ciascun operatore destinatario di
concessione o autorizzazione in base alla normativa vigente, di cui
all'articolo 1, comma 6, lettera b), n. 1;
5) verifica del rispetto della normativa in materia di campagne
elettorali;
6) modalità di distribuzione dei servizi e dei prodotti, inclusa
la pubblicità in qualunque forma diffusa, di cui all'articolo 1,
comma 6, lettera b), n. 3;
7) rispetto dei periodi minimi che debbono trascorrere per
l'utilizzazione delle opere audiovisive da parte dei diversi
servizi, di cui all'articolo 1, comma 6, lettera b), n. 4;
8) rispetto, nel settore radiotelevisivo, delle norme in materia
di tutela dei minori, di cui all'articolo 1, comma 6, lettera b),
n. 6;
9) rispetto della tutela delle minoranze linguistiche, di cui
all'articolo 1, comma 6, lettera b), n. 7;
10) rispetto delle norme in materia di diritto di rettifica di
cui all'articolo 1, comma 6, lettera b), n. 8;
11) rispetto dei criteri fissati nel regolamento relativo alla
pubblicazione e diffusione dei sondaggi sui mezzi di comunicazione
di massa, di cui all'articolo 1, comma 6, lettera b), n. 12;
12) rispetto delle disposizioni relative al divieto di posizioni
dominanti, di cui all'articolo 2;
d) funzioni istruttorie, in materia di:
1) controversie in tema di interconnessione e accesso alla
infrastrutture di telecomunicazione, di cui all'articolo 1, comma
6, lettera a), n. 9;
2) controversie tra gli enti gestori dei servizi di
telecomunicazioni e gli utenti privati, di cui all'articolo 1,
comma 6, lettera a), n. 10.
3. Le funzioni delegate sono esercitate dal Comitato nell'ambito
e nel rispetto dei principi e dei criteri direttivi stabiliti
dall'Autorità al fine di assicurare il necessario coordinamento
sull'intero territorio nazionale dei compiti ad essa affidati.
4. L'esercizio delle funzioni delegate è subordinato alla
stipulazione di apposite convenzioni, sottoscritte dal Presidente
dell'Autorità, dal Presidente della Regione, d'intesa con il
Presidente del Consiglio regionale, sentita la Commissione
consiliare competente, e dal Presidente del Comitato, nelle quali
sono specificate le singole funzioni delegate nonché le risorse
assegnate per il loro esercizio.
5. In caso di accertata inerzia, ritardo o inadempimento del
Comitato nell'esercizio delle funzioni delegate, ovvero in caso di
ripetuta violazione delle direttive generali stabilite
dall'Autorità, da cui derivi un grave pregiudizio all'effettivo
perseguimento delle finalità indicate dalla l. 249/1997, l'Autorità
opera direttamente, in via sostitutiva, previa contestazione al
Comitato e assegnazione, salvo i casi di urgenza, di un congruo
termine per rimuovere l'omissione o per rettificare gli atti
assunti in violazione dei principi e criteri direttivi di cui al
comma 2. Della contestazione e degli atti conseguenti l'Autorità dà
tempestiva comunicazione al Presidente del Consiglio regionale.
Articolo 15 (Programmazione delle attività del Comitato)
1. Ogni anno il Comitato presenta all'Ufficio di Presidenza del
Consiglio regionale il programma di attività per l'anno successivo,
con l'indicazione del relativo fabbisogno finanziario. La parte del
programma relativa alle funzioni delegate è presentata anche
all'Autorità. Il Presidente del Consiglio regionale trasmette il
programma di attività al Presidente della Regione e alla
Commissione consiliare competente.
2. L'Ufficio di Presidenza, previa discussione cui partecipa
anche il Presidente del Comitato, esamina ed approva il programma.
I mezzi e le risorse da iscrivere nella previsione di spesa del
bilancio del Consiglio regionale e da porre a disposizione del
Comitato sono determinati in conformità al programma di
attività.
3. Entro il 31 marzo di ogni anno il Comitato presenta al
Consiglio regionale e all'Autorità:
a) una relazione sul sistema delle comunicazioni in ambito
regionale nonché sull'attività svolta nell'anno precedente;
b) il rendiconto della gestione della propria dotazione
finanziaria che è allegato al rendiconto annuale del Consiglio
regionale.
4. La relazione di cui al comma 3, lettera a), è trasmessa dal
Presidente del Consiglio regionale al Presidente della Regione.
5. Il Comitato, d'intesa con l'Ufficio di Presidenza, rende
pubblici il programma di attività e la relazione annuale di cui al
comma 3, lettera a), attraverso gli strumenti informativi ritenuti
opportuni.
Articolo 16 (Collaborazione con gli enti locali)
1. Il Presidente della Regione stipula specifici accordi con gli
enti locali ai fini della comunicazione al Comitato dei
provvedimenti degli enti locali stessi concernenti le postazioni
emittenti radiotelevisive, nonché gli impianti di
radiotrasmissione, o di ripetizione dei segnali di telefonia fissa
e mobile o di ogni altra sorgente di emissioni radioelettriche.
Articolo 17 (Dotazione organica)
1. L'Ufficio di Presidenza del Consiglio regionale, d'intesa con
l'Autorità individua, all'interno delle strutture del Consiglio
regionale, la struttura di supporto al Comitato. Tale struttura è
posta alle dipendenze funzionali del Comitato ed opera in piena
autonomia rispetto al restante apparato regionale. La struttura può
essere integrata, previa intesa sulle modalità e le procedure di
integrazione tra l'Ufficio di Presidenza del Consiglio regionale,
la Giunta regionale e il Presidente del Comitato, dall'apporto
permanente o speciale di altri uffici regionali.
2. La dotazione organica della struttura di cui al comma 1 è
determinata d'intesa con l'Autorità e l’assegnazione
del relativo personale e delle risorse è approvata secondo le
vigenti norme regionali sull'organizzazione del Consiglio
regionale.
3. Nell'esercizio delle proprie funzioni il Comitato può
attivare rapporti di collaborazione con soggetti od organismi di
riconosciuta indipendenza e competenza, nell'ambito delle
previsioni di spesa contenute nel programma approvato dall'Ufficio
di Presidenza.
Articolo 18 (Gestione amministrativa, economica e
finanziaria)
1. Nell'ambito delle previsioni contenute nel programma annuale
di attività e della corrispondente dotazione finanziaria, il
Comitato gode di autonomia gestionale.
2. Gli atti per la gestione tecnica, finanziaria e
amministrativa riguardanti l'attività del Comitato sono di
competenza del dirigente responsabile della struttura di supporto,
sulla base degli indirizzi impartiti dal Comitato.
3. Il dirigente di cui al comma 2 è nominato
dall’Ufficio di Presidenza del Consiglio regionale,
previa intesa con il Presidente del Comitato. Esso è soggetto alla
responsabilità prevista per i dirigenti regionali e risponde del
suo operato al Presidente del Comitato.
Articolo 19 (Abrogazione)
1. La legge regionale 27 dicembre 1991, n. 85 è abrogata.
Articolo 20 (Norma di coordinamento)
1. Ove in leggi regionali figuri la locuzione "Comitato
regionale per i servizi radiotelevisivi", tale locuzione deve
intendersi sostituita con "Comitato regionale per le
comunicazioni".
Articolo 21 (Modificazione alla legge regionale 26 maggio 1998,
n. 41)
1. La lettera d) del comma 1 dell'articolo 10 della legge
regionale 26 maggio 1998, n. 41 (Interventi per la valorizzazione e
lo sviluppo dell’informazione locale) è sostituita
dalla seguente:
"d) un rappresentante del Comitato regionale per le
comunicazioni (Co.Re.Com.);".
Articolo 22 (Norma transitoria)
1. In sede di prima applicazione, alla elezione dei membri del
Comitato ed alla nomina del suo Presidente si provvede entro
sessanta giorni dall'entrata in vigore della presente legge.
2. Nelle more dell'adozione del regolamento interno di cui
all'articolo 10, continuano ad applicarsi, in quanto compatibili,
le disposizioni vigenti per il Co.Re.Rat.
3. All’eventuale incremento della dotazione
organica di cui all’articolo 17 si provvede con la
legge finanziaria per l’anno 2002.
Articolo 23 (Norma finanziaria)
1. L'onere derivante dall'applicazione della presente legge è
valutato in lire 300 milioni (euro 154.937) per
l’anno 2001 e in annui euro 155.000 a decorrere
dall’anno 2002.
2. L’onere di cui al comma 1 trova copertura
nell’obiettivo programmatico 1.1.1. "Consiglio
regionale" e si provvede mediante riduzione di pari importo dello
stanziamento iscritto al capitolo 69000 "Fondo globale per il
finanziamento di spese correnti", dell'obiettivo programmatico 3.1.
"Fondi globali", a valere sull'accantonamento previsto al punto A.1
"Istituzione del Co.Re.Com", dell'allegato 1 del bilancio di
previsione della Regione per l'anno finanziario 2001 e di quello
pluriennale per gli anni 2001/2003.
3. Le risorse trasferite dall'Autorità per l'esercizio delle
funzioni delegate previste all'articolo 14 sono iscritte nello
stato di previsione dell'entrata del bilancio regionale e assegnate
al Consiglio regionale.
4. Nel bilancio autonomo del Consiglio regionale, a norma
dell’articolo 68 della legge regionale 27 dicembre
1989, n. 90 (Norme in materia di bilancio e di contabilità generale
della Regione Autonoma Valle d’Aosta) e successive
modificazioni ed integrazioni, sono inserite apposite voci di spesa
per l'attività e le funzioni, proprie e delegate, del Comitato.
5. Per l’applicazione della presente legge la
Giunta regionale è autorizzata ad apportare, con propria
deliberazione, su proposta dell’Assessore regionale
competente in materia di bilancio e finanze, le occorrenti
variazioni di bilancio.
Président
Sur ce projet de loi la IIème Commission à la
majorité a exprimé un avis favorable en procédant à
l’élaboration d’un nouveau texte.
La parole au rapporteur, le Conseiller Cerise.
Cerise (UV)
È probabile che se la Costituzione italiana
fosse scritta oggi, vi sarebbe un consistente articolo relativo
alla comunicazione. Il confronto politico, che negli ultimi tempi è
diventato molto serrato su questo delicato argomento, ha più volte
rilevato come questa materia dovrebbe essere normata con fondamenti
giuridici aventi forza costituzionale.
Per quanto riguarda la Valle d'Aosta ricordo che l'unico
riferimento è dato dall'articolo 12 del DLL n. 545/1945 che
attribuisce alla Regione competenza amministrativa in materia di
linee telefoniche.
In considerazione dell'evoluzione dei mezzi e delle possibilità
di fare comunicazione, soprattutto attraverso l'elettronica, e la
capacità di penetrazione e di condizionamento sulle persone degli
strumenti di comunicazione, regole puntuali e il controllo della
loro applicazione così come la verifica continua e il monitoraggio
di tutti gli aspetti della materia sono assolutamente necessari per
assicurare la libertà, la democrazia e non voglio esagerare anche
il libero pensiero, la distanza dalle omologazioni e da distruttivi
condizionamenti culturali, consumistici, fino a quelli propri alla
dimensione spirituale dell'uomo che sono quelli etici e
ideologici.
Il sistema delle comunicazioni impone poi insediamenti sul
territorio di impianti di radiodiffusione e di telecomunicazione
che possono interferire con la qualità della vita dei cittadini e
in particolare con la loro salute. Infine i sistemi di trasmissione
dei messaggi necessitano percorsi obbligati per cui si è reso
necessario anche la regolamentazione dei canali e delle frequenze
in modo da consentire lo svolgimento del traffico elettromagnetico.
Da qui la necessità di regole applicate con rigore e delle quali
vanno ponderati costantemente gli effetti e l'efficacia affinché
l'intero complesso sistema delle comunicazioni operi secondo soglie
di accettabilità in attesa, grazie anche alle sinergie attivate con
l'istituzione dei CO.RE.COM., di raggiungere quelle di
eccellenza.
Il quadro normativo sulla materia è certamente molto articolato
e specialistico e trova il suo cardine nella legge n. 249/1947
portante per oggetto: "Istituzione dell'Autorità per le garanzie
nelle comunicazioni e norme sui sistemi delle comunicazioni e
radiotelevisivo". È una legge organica, molto dettagliata, che
istituisce l'Autorità richiamata alla quale sono affidati ampi
poteri di controllo, di vigilanza, sanzionatori, di
regolamentazione, di proposta, di decisione nel settore della
comunicazione radiotelevisiva, telematica e a mezzo stampa compresa
la pubblicità; stabilisce il divieto di posizioni dominanti nei
settori delle comunicazioni sonore e televisive; detta norme in
materia di emittenza televisiva; stabilisce regole per le reti e i
servizi di telecomunicazioni; disciplina l'interconnessione,
l'accesso e il servizio universale.
L'articolo 1 della legge n. 249, che norma in merito
all'istituzione e alle competenze dell'Autorità, al comma 13
stabilisce che questa si avvale degli organi dei Ministeri delle
comunicazioni e dell'interno per la sicurezza e la regolarità dei
servizi di telecomunicazioni nonché degli organi e delle
istituzioni di cui può avvalersi il Garante per la radiodiffusione
e per l'editoria.
Ma riconoscendo le esigenze del decentramento sul territorio al
fine di assicurare le necessarie funzioni di governo, di garanzia
di controllo in tema di comunicazione, sono funzionalmente organi
dell'Autorità i comitati regionali per le comunicazioni
(CO.RE.COM.), che possono istituirsi con leggi regionali entro sei
mesi dall'insediamento, ai quali sono altresì conferite le
competenze attualmente svolte dai comitati regionali
radiotelevisivi. Nello stesso comma è poi previsto che l'Autorità
d'intesa con la Conferenza Stato-Regioni individua gli indirizzi
generali relativi ai requisiti richiesti ai componenti, ai criteri
di incompatibilità degli stessi, i modi organizzativi e di
finanziamento dei CO.RE.COM., nonché l'adozione di un regolamento
per definire le materie di competenza dell'Autorità stessa che
possono essere loro delegate.
A questi adempimenti si è provveduto con delibere n. 52 e n. 53
dell'aprile 1999. Dopo una serie di incontri, di confronti e di
esami delle varie proposte la Conferenza dei Presidenti dei
Consigli regionali e delle Province autonome ha approvato uno
schema-tipo di legge regionale, modulata sugli indirizzi e le
indicazioni delle delibere dell'Autorità n. 52 e n. 53.
Il presente disegno di legge costituisce il recepimento di
questo schema, integrandolo e adattandolo alla realtà linguistica,
sociale e territoriale della Valle d'Aosta. Tali integrazioni sono
state individuate anche sulla base del contributo dato in sede di
audizioni in particolare dai componenti del Comitato regionale per
i servizi radiotelevisivi.
Il Comitato regionale per le comunicazioni, CO.RE.COM., svolge
funzioni di garanzia, di consulenza, di supporto e di gestione per
la Regione nell'esercizio delle funzioni ad essa spettanti nel
campo della comunicazione.
Il comitato si compone di un presidente nominato del Presidente
della Regione d'intesa con il Presidente del Consiglio regionale,
mentre gli altri quattro componenti sono eletti dal Consiglio
regionale con voto riservato a tre nominativi.
Per tutti i componenti del comitato è previsto l'accertamento
della conoscenza della lingua francese. Rispetto allo schema di cui
alla deliberazione n. 52, per quanto riguarda l'incompatibilità, si
è previsto di escludere da questa i consiglieri comunali dei comuni
con popolazione inferiore ai 5.000 abitanti, mentre essa si è
dovuta estendere ai componenti del comparto unico.
Tra le cause di decadenza si è aggiunta quella di mancata
partecipazione alle sedute per un periodo di sei mesi per motivi di
salute. Si è poi attribuito al Presidente della Regione
l'adempimento relativo alle procedure di decadenza nel caso queste
interessino il Presidente del comitato. Per quanto riguarda
l'indennità questa è stata individuata nel 50 percento e nel 30
percento di quella lorda prevista per i consiglieri regionali,
rispettivamente per il Presidente e per i membri.
Per quanto riguarda le funzioni, va ricordato come queste siano
divise in proprie e delegate. Le funzioni proprie comprendono:
a) funzioni di consulenza per il Consiglio e la Giunta
regionali;
b) funzioni gestionali, dal taglio tecnico; in merito si segnala
che nel disegno di legge si è adeguato lo schema di cui alla
delibera n. 52 alla normativa in vigore e in particolare con la
legge regionale n. 31/2000, relativa all'installazione e
all'esercizio di impianti di radiotelecomunicazioni;
c) funzioni di controllo.
Il secondo comma dell'articolo 12 è stato integrato in modo da
essere più aderente alla situazione della Regione per quanto
attiene al particolarismo linguistico e culturale della Valle
d'Aosta. Le funzioni delegate, che possono essere innanzitutto
quelle delegate dall'Autorità ai sensi dell'articolo 1, comma 13,
della legge n. 249/1997 e del regolamento adottato dall'Autorità
stessa. Si tratta di funzioni di governo, di garanzia e di
controllo di rilevanza locale del sistema delle comunicazioni e che
non pregiudichino la responsabilità generale dell'Autorità
assegnata a questa dalla legge.
La delega avviene sulla base di un'accertata verifica delle
qualità e professionalità dei membri del Comitato e nell'adesione
del Comitato ai requisiti di idoneità e di imparzialità, come
indicati nello schema della delibera dell'Autorità n. 52 e
riportati nella proposta di legge. Possono poi in particolare
essere delegate secondo la legge n. 249/97, 21 funzioni suddivise
in:
a) funzioni consultive;
b) funzioni di gestione;
c) funzioni di vigilanza e controllo;
d) funzioni istruttorie.
L'esercizio delle funzioni delegate è subordinato alla
stipulazione di apposite convenzioni sottoscritte dal Presidente
dell'Autorità e dal Presidente della Regione d'intesa con il
Presidente del Consiglio regionale, sentita la commissione
consiliare competente.
Il comitato presenta ogni anno all'Ufficio di Presidenza del
Consiglio il programma di attività per l'anno successivo con la
previsione di spesa e, prima ch'esso sia trasmesso al Presidente
della Regione, viene sottoposto alla visione della commissione
competente. La dotazione organica è individuata dall'Ufficio di
Presidenza d'intesa con l'Autorità.
Annuncio sin d'ora che presenterò due emendamenti all'articolo
23 finalizzati a modificare la norma finanziaria. Vi è poi un terzo
emendamento che avevo già consegnato e che spero vi arrivi perché
non vedo più nessuno.
Il finanziamento, previsto tra i valori iscritti nei fondi
globali presenti nel bilancio triennale 2001/2003 sulla base di
proiezioni non ancora supportate da un organico progetto di legge
nell'autunno 2000, al momento della votazione della legge di
bilancio risulta infatti insufficiente. Come si evince dall'esame
del disegno di legge il finanziamento risulta sufficiente per
l'anno 2001, mentre per il triennio 2002/2004 è necessario
prevedere un importo pari a Euro 420.000 annui ad integrazione del
finanziamento al capitolo 20.000 "Funzionamento del Consiglio
regionale" essendo al momento incerto nel suo ammontare l'importo
del concorso dell'Autorità per le telecomunicazioni alle spese
gestionali del CO.RE.COM..
Il maggiore onere graverà sul capitolo 20.000 che dovrà
naturalmente essere opportunamente integrato in sede di
approvazione del prossimo bilancio del Consiglio regionale.
Viene abrogata la legge regionale n. 85/1991 istitutiva del
CO.RE.RAT.. Va detto a questo riguardo che nelle more della
dotazione da parte del CO.RE.COM. di un proprio regolamento
funzionerà il regolamento in vigore per il CO.RE.RAT.
Con questa legge la Regione si dota di uno strumento
fondamentale, in un quadro di decentramento di funzioni e di nuovi
rapporti tra Stato e Regioni, in un settore importante e delicato
per tutta la società e che in futuro è destinato a crescere ancora
di importanza.
Va sottolineato che dalle ultime riunioni che si sono svolte a
Roma, in occasione della presentazione di questa nuova maggioranza
nelle sue indicazioni, emerge un'intenzione per ora ancora non
ufficializzata, ma quanto meno segnalata di rendere più stretti i
rapporti diretti fra Ministero e sedi periferiche, vale a dire con
i CO.RE.RAT..
Il terzo emendamento che voglio presentare riguarda il comma 2
dell’articolo 15, laddove si dice
"e da porre a
disposizione del comitato"
, queste parole sono soppresse perché
così come formulato pare quasi che ci sia una messa a disposizione
di somme dal Consiglio al CO.RE.COM.; in realtà si tratta di spese
che vengono sostenute comunque dal Consiglio regionale.
Président
La discussion est ouverte.
La parole à la Conseillère Squarzino Secondina.
Squarzino (PVA-cU)
Come Ufficio di Presidenza sono uno
dei firmatari di questo disegno di legge, che quindi condivido.
Purtroppo gli emendamenti apportati in commissione mi hanno
posto alcuni problemi. C’è un emendamento che
effettivamente voglio sottolineare ed è l’articolo 4
che è stato inserito, e lo pongo come problema.
Mi e vi domando perché si chiede l’accertamento
della conoscenza della lingua francese per i membri di un comitato;
non sono i direttori di un istituto di ricerca che fanno quel
lavoro a tempo pieno, vedi l’ARPA, non sono
dirigenti dell’USL; non sono funzionari che fanno in
modo professionale a tempo pieno quell’attività.
Sono membri di un comitato, sono persone che non lavorano,
ripeto, a tempo pieno, ma che svolgono un incarico temporaneo. Mi
chiedo se ci sono altri precedenti, perché qui, notate, sono membri
di un comitato eletti dal Consiglio regionale. Allora finora non ho
in mente nessuna legge, tranne quella votata ieri del Difensore
civico, che prevede che il Consiglio regionale, quando elegge dei
membri per i vari comitati, prima si preoccupa di avere una
certificazione da cui risulta che quella data persona ha superato
in modo positivo l’accertamento della conoscenza
della lingua francese. A me sembra che qui stiamo impazzendo.
Proprio nel pomeriggio, quando si discuteva
dell’articolo 11 della legge sul Piano
sociosanitario, si è detto che ci sono dei problemi nella sanità, e
che occorre vedere laddove la conoscenza del francese è
effettivamente utile, funzionale al lavoro che si svolge. In questo
caso siamo di fronte non ad un lavoro, ma ad un incarico a tempo
determinato. È come se adesso chiedessimo a tutti i sindaci, ai
consiglieri, a tutti, prima di essere eletti, prima di mettersi in
lista, di sostenere l’esame di francese. Mi sembra
la follia eretta sistema, la follia pura.
Non ero in commissione quando è stato presentato questo
emendamento quindi non ne conosco la storia. Oggi in aula ho visto
questo emendamento e mi preoccupo assai. Mi sembra che una
modalità, prevista per il Difensore civico, sia stata trascinata
anche in quest’altra legge. Questo significa che si
dà l’avvio a una modalità che è estremamente grave:
d’ora innanzi, tutte le volte che ci sarà un
comitato i cui membri sono eletti da questo Consiglio, bisognerà
chiedere ai candidati che prima superino l’esame di
francese.
È come se si dicesse: "Voi del Consiglio, volete eleggere i
membri di un comitato?" Potete farlo, ma la vostra competenza si
esercitava solo su chi ha sostenuto e superato
l’esame di francese. Altrimenti la nomina sarà
demandata alla Giunta, per la quale non esistono tali vincoli.
Vorrei che qualcuno mi spiegasse qual è la ratio che ha ispirato
tale emendamento. A me sembra una non ratio. A meno che non ci sia
la volontà politica di scegliere alcune persone e di scartarne
altre. In questo comitato sono richieste persone che abbiano
competenza ed esperienza comprovate nel settore della
comunicazione, nei suoi aspetti culturali, giuridici, economici e
tecnologici.
Ci sono persone con queste competenze, disposte ad andare a
lavorare al Corecom, a mettere le loro competenze a disposizione,
ma non conoscono il francese. Questo consente al politico di
ricorrere ad altri, magari meno competenti di lui. Ricordo che
qualunque giornalista può farlo, quindi può darsi che la
maggioranza dica:
"Noi abbiamo in mente una serie di giornalisti
che prima o poi possono andare ad occupare quel posto, e quindi
vogliamo, collo strumento del francese, selezionare chi ci
interessa".
Ma questo sarebbe ancora più grave. Può darsi che
le mie siano arrière-pensées, che siano processi alle intenzioni,
però spiegatemi quali sono le ragioni per cui è stato inserito
questo emendamento. In una legge così non mi riconosco, io non
riesco a votare a favore di questa legge, se rimane questo articolo
perché non ne capisco la ratio. Per questo presento un
emendamento.
Poi c’è un altro emendamento che è marginale,
però lo propongo ed è all’articolo 13, 2° comma.
Comincio a diventare sensibile quando mi si parla di tutela del
particolarismo linguistico; proporrei "
valorizzazione"
,
quindi la mia proposta è di sostituire il vocabolo
"tutela"
con la parola
"valorizzazione"
.
Président
La parole au Conseiller Frassy.
Frassy (FI)
Penso che su questa legge ci sia poco da dire
perché la sostanza di questa legge era stata concertata e condivisa
fra le varie forze politiche perché andava a migliorare il
precedente organo che andrà ad essere sostituito.
A seguito del dibattito sulla sanità, che è terminato
poc’anzi, in riferimento all’articolo
11, non possiamo non ripetere le perplessità che sono state
espresse dalla collega dell’Ulivo e che immagino
saranno fatte proprie dai colleghi della Stella alpina.
Abbiamo parlato fino a questa mattina di un criterio diverso
nella gestione dell’accertamento o meno della
conoscenza del francese, mi domando io, Presidente Viérin, se con
questo metro andremo a chiedere l’accertamento della
conoscenza della lingua francese anche a tutti e a quei tanti
componenti che andiamo a delegare o meglio che andate a delegare
come Giunta a rappresentare l’Amministrazione
regionale nei consigli di amministrazione, nei collegi di revisore
dei conti, di società in cui noi partecipiamo o - faccio
riferimento a quello che è il braccio armato finanziariamente
parlando - in Finaosta. Allora, Presidente Viérin, i piccoli passi
di cui lei parlava qualche mezz’ora fa mi sembra che
qui siano dei passi piccoli, ma all’indietro.
E vorremmo capire qual è la ratio di una legge che affronta una
questione tecnica delicata com’è il funzionamento
del Comitato regionale per le comunicazioni, dove
l’unico requisito che va a prevedere, non sono
requisiti di titoli, di competenze tecniche, di competenze
professionali, è l’accertamento della conoscenza
della lingua francese.
Che poi, Presidente Viérin, è in contraddizione con
l'impostazione e la filosofia di questo accertamento perché se
andiamo a leggere le leggi che regolamentano la materia, dicono in
maniera chiara che ci va anche l’accertamento della
lingua italiana, paradossalmente.
Allora questa manovrina, questa polpettina avvelenata che avete
voluto inserire in fretta e furia nella revisione che
c’è stata in commissione, ci lascia, Presidente, non
poco perplessi. Vorremmo capire qual è la logica che ha fatto sì,
Presidente Louvin, che questa norma venisse inserita
all’ultimo momento in un disegno del quale si sta
parlando e ragionando anche in questo caso da parecchi mesi.
Non penso che la volontà del Presidente Louvin fosse quella di
poter essere protagonista del comma 2, ossia di convocare i
candidati ai fini dell’accertamento della conoscenza
della lingua francese, non penso che poi voglia fare anche
l’esame o darci le lezioni prima, non lo so,
Presidente Louvin?
Teniamo presente che questo meccanismo creerà dei problemi su
quelle che saranno le nomine perché l’accertamento,
Presidente Louvin, come è stato scritto qua è successivo alla
nomina, di conseguenza il mancato superamento di
quell’accertamento può inficiare la nomina stessa e
la nomina è di scelta politica, allora attenzione al meccanismo che
abbiamo messo in piedi.
Su questa questione penso che si debba porre la massima
attenzione perché qui andate a condizionare la nomina che è
riservata alla minoranza consiliare, Presidente Louvin. A questo
punto parlo al Presidente Louvin perché forse il Presidente Viérin
in questa vicenda c’entra relativamente poco.
Noi chiederemmo una sospensione del Consiglio per valutare se
non sia il caso di arrivare a una sospensione di questo
provvedimento e di riaffrontarlo a settembre con il dovuto
approfondimento.
Riteniamo che diversamente saremmo obbligati a ripetere il
copione di ieri sera ed è una cosa che non vorremmo fare, pertanto
chiedo formalmente una sospensione dei lavori del Consiglio per
consentire una riunione dei Capigruppo, dove si possa verificare il
percorso da adottare su questo articolo 4 e sulla legge nel suo
complesso.
Si dà atto che la seduta è sospesa dalle ore 18,44 alle ore
18,55.
Président
La parole au Conseiller Cerise.
Cerise (UV)
Per quanto riguarda le osservazioni che sono
state fatte a questo disegno di legge, voglio precisare che,
relativamente all’accertamento della lingua
francese, si tratta di una proposta che non è stata avanzata dai
membri della commissione, ma è stata avanzata dai membri del
CO.RE.RAT. in sede di audizione. Questa come altre indicazioni che
sono state formulate da parte del CO.RE.RAT. sono state prese da
parte della commissione in debita considerazione tenuto conto che i
membri del CO.RE.RAT. sono quelli che si avvalgono di un'esperienza
in un organismo che è analogo a quello del CO.RE.COM..
L’altra considerazione che voglio fare e che ci
ha portati ad accogliere questa richiesta e ad inserirla nella
legge deriva dal fatto che c’era una certa analogia
fra i componenti del CO.RE.COM. e il Difensore civico per quanto
riguarda un certo tipo di ruolo.
Si tenga infatti conto che, per quanto riguarda l'individuazione
e la nomina dei rappresentanti del CO.RE.COM., questi devono essere
scelti fra persone che danno tutta una serie di garanzie e di
affidabilità, nel senso che possono anche essere persone che hanno
una forte conoscenza di tipo tecnico, quindi fare riferimento
astrattamente a dei giornalisti come ad esperti nella comunicazione
secondo me non è un titolo sufficiente.
Anzi potrei dire non necessariamente perché la comunicazione è
qualcosa di diverso dall'informazione, e qui si parla di persone
che abbiano una serie di requisiti, non ultimo culturali e
professionali attestati nel campo della comunicazione e allora più
si identificavano con persone che avessero non dico un profilo di
tipo professionale e tecnico che non astrattamente attraverso un
universo che poteva essere individuato dalla politica.
E poi teniamo conto che fra le funzioni del CO.RE.COM. vi è
anche quella di tutelare il particolarismo, qui va benissimo la
proposta fatta dalla Consigliera Squarzino di integrare questo
articolo con il concetto di valorizzazione per non limitarlo
semplicemente alla tutela, ma per sottolineare che la tutela del
particolarismo rientrava anche nelle finalità del comitato.
Detto questo, ritengo che sia accettabile, tenuto conto che
questa clausola può determinare delle difficoltà nel rendere
efficiente questo organismo, togliere l’articolo 4
dalla legge, quindi l’articolo che prevede
l’accertamento della conoscenza della lingua
francese e, per quanto riguarda l’emendamento della
Consigliera Squarzino relativamente a sopprimere la tutela
all’articolo 13, comma 2, propongo di integrare
questo comma con la parola
"valorizzazione"
, cioè concorrere
alla tutela e alla valorizzazione del particolarismo.
Président
La parole à la Conseillère Squarzino
Secondina.
Squarzino (PVA-cU)
Vorrei porre una domanda e capire il
senso di una modifica che è stata fatta all’articolo
3. Abbiamo un comitato composto dal Presidente e da quattro
componenti: il Presidente è nominato dal Presidente del Consiglio,
gli altri componenti del Comitato, cioè quattro, sono nominati dal
Consiglio regionale con votazione segreta e con voto limitato a tre
nomi.
Questo cosa vuol dire? Che la maggioranza ha diritto a tre nomi,
la minoranza ad uno solo, anzi la maggioranza su cinque membri ha
diritto a quattro membri, mentre la minoranza ha diritto ad uno
solo? Questa è la scelta? La scelta che l’Ufficio di
Presidenza aveva fatto era un’altra.
La scelta era la votazione segreta solo su due nomi. Con voto
limitato a tre nomi di fatto il Consiglio regionale elegge soltanto
quattro membri del comitato, il Presidente è scelto dal Presidente
del Consiglio; questi quattro membri del comitato sono eletti dal
Consiglio regionale con una votazione che prevede che si possano
votare tre nomi contemporaneamente, allora la maggioranza avrà
sempre i tre nomi più quello designato dal Presidente del
Consiglio, la minoranza uno solo.
Quindi qui siamo in una situazione in cui, di cinque membri,
quattro sono espressione della maggioranza e uno della minoranza?,
invece la modalità di votazione così come era proposta, cioè
votazione limitata a due nomi, consentiva alla minoranza di avere
due nomi. Pongo una domanda, vorrei che qualcuno mi aiutasse a
capire questo tipo di meccanismo?
(voci indistinte danno i chiarimenti richiesti)
? va bene, d’accordo. Ho avuto la risposta,
grazie.
Président
L’explication a été donnée hors
micro, mais en tout cas il est entendu qu’il y a
garantie de représentation de l’opposition et que la
nomination est faite d’entente entre les deux
présidents, non pas dans un esprit de majorité, mais dans
l’esprit - et cela est la philosophie et le
fondement d’une décision assumée au niveau de toutes
les régions - d’avoir de nominations de garantie à
la présidence de cet organe.
La discussion est close. On passe à l’examen de
la loi article par article dans le nouveau texte.
Je soumets au vote l’article 1
er
:
Conseillers présents et votants: 28
Pour: 28
Le Conseil approuve à l’unanimité.
Je soumets au vote l’article 2:
Conseillers présents et votants: 28
Pour: 28
Le Conseil approuve à l’unanimité.
Je soumets au vote l’article 3:
Conseillers présents et votants: 28
Pour: 28
Le Conseil approuve à l’unanimité.
A l’article 4 il y a l’amendement
présenté par les Conseillers Squarzino Secondina, Curtaz et
Beneforti, dont je donne la lecture:
Emendamento L’articolo 4 è abrogato.
Je soumets au vote l’amendement:
Conseillers présents et votants: 28
Pour: 28
Le Conseil approuve à l’unanimité.
Je soumets au vote l’article 5:
Conseillers présents et votants: 28
Pour: 28
Le Conseil approuve à l’unanimité.
Je soumets au vote l’article 6:
Conseillers présents et votants: 28
Pour: 28
Le Conseil approuve à l’unanimité.
Je soumets au vote l’article 7:
Conseillers présents et votants: 28
Pour: 28
Le Conseil approuve à l’unanimité.
Je soumets au vote l’article 8:
Conseillers présents et votants: 30
Pour: 30
Le Conseil approuve à l’unanimité.
Je soumets au vote l’article 9:
Conseillers présents et votants: 30
Pour: 30
Le Conseil approuve à l’unanimité.
Je soumets au vote l’article 10:
Conseillers présents et votants: 30
Pour: 30
Le Conseil approuve à l’unanimité.
Je soumets au vote l’article 11:
Conseillers présents et votants: 30
Pour: 30
Le Conseil approuve à l’unanimité.
Je soumets au vote l’article 12:
Conseillers présents et votants: 30
Pour: 30
Le Conseil approuve à l’unanimité.
A l’article 13 il y a deux amendements. Je donne
lecture de l’amendement présenté par les Conseillers
Squarzino Secondina, Curtaz et Beneforti:
Emendamento Nell'articolo 13, comma 2, il vocabolo "tutela" è
sostituito dal vocabolo "valorizzazione".
Je crois comprendre que l’amendement est retiré.
Je donne lecture de l’amendement présenté par le
Conseiller Cerise:
Emendamento All’articolo 13, comma 2, dopo la
parola "tutela" sono aggiunte le parole "e alla
valorizzazione".
Je soumets au vote l’article 13 dans le texte qui
découle de l’amendement présenté par le
rapporteur:
Articolo 13 (Funzioni proprie)
1. Il Comitato svolge le seguenti funzioni proprie:
a) funzioni di consulenza per il Consiglio e la Giunta
regionale, in particolare:
1) formula proposte di parere sullo schema di piano nazionale di
assegnazione e di ripartizione delle frequenze trasmesso alla
Regione ai sensi dell'articolo 1, comma 6, lettera a), nn. 1 e 2
della l. 249/1997, nonché sui bacini di utenza e sulla
localizzazione dei relativi impianti;
2) formula proposte di parere sul progetto di rete televisiva
senza risorse pubblicitarie di cui all'articolo 3, comma 9, della
l. 249/1997;
3) su richiesta degli organi della Regione, cura analisi e
ricerche a supporto dei provvedimenti che la Regione adotta per
disporre agevolazioni a favore di emittenti radiotelevisive, di
imprese di editoria locale e di comunicazioni operanti nella
regione;
4) monitorizza l'utilizzazione dei fondi per la pubblicità degli
enti pubblici di cui all'articolo 5 della legge 25 febbraio 1987,
n. 67 (Rinnovo della legge 5 agosto 1981, n. 416, recante
disciplina delle imprese editrici e provvidenze per
l'editoria);
5) su richiesta degli organi della Regione predispone pareri,
analisi e ricerche specifiche a supporto dell'elaborazione di
progetti di legge regionale relativi al settore delle
comunicazioni;
6) cura il monitoraggio e l'analisi delle programmazioni
radiofoniche e televisive trasmesse in ambito nazionale e
locale;
7) formula proposte in ordine a forme di collaborazione fra la
concessionaria del servizio pubblico radiotelevisivo, la Regione e
le istituzioni ed organismi culturali oppure operanti nel settore
dell'informazione, nonché sui contenuti delle convenzioni che
possono essere stipulate dalla Regione in ambito locale con i
concessionari privati;
8) propone iniziative atte a stimolare e sviluppare la
formazione e la ricerca in materia di comunicazione radiotelevisiva
e multimediale, anche tramite conferenze regionali
sull'informazione e la comunicazione;
9) promuove iniziative per garantire la produzione, la ricezione
e la trasmissione di programmi radiotelevisivi transfrontalieri e
la collaborazione tra enti pubblici e società di gestione
radiotelevisive a livello transfrontaliero;
10) cura ricerche e rilevazioni sull'assetto e sul contesto
socio-economico delle imprese operanti a livello regionale nel
settore delle comunicazioni, presentando rapporti agli organi della
Regione;
11) attua idonee forme di consultazione, sulle materie di sua
competenza, con la sede regionale della concessionaria del servizio
pubblico radiotelevisivo, con le associazioni delle emittenti
private, con l'Ordine dei giornalisti, con l'Associazione Stampa
della Valle d’Aosta, con le associazioni degli
utenti, con la Commissione regionale per le pari opportunità, con
gli organi dell'amministrazione scolastica e con gli altri
eventuali soggetti collettivi interessati alle comunicazioni;
b) funzioni gestionali:
1) collabora con l'ARPA, mettendo a disposizione le informazioni
e i dati di cui dispone, alla tenuta del catasto degli impianti per
radiotelecomunicazioni di cui all'articolo 13, comma 1, della legge
regionale 21 agosto 2000, n. 31 (Disciplina per l'installazione e
l'esercizio di impianti di radiotelecomunicazioni);
2) regola l'accesso radiofonico e televisivo regionale di cui
alla legge 14 aprile 1975, n. 103 (Nuove norme in materia di
diffusione radiofonica e televisiva), come da ultimo modificata dal
d.l. 15/1999, convertito dalla l. 78/1999;
3) cura la tenuta e l'aggiornamento del registro regionale delle
imprese operanti nel settore delle comunicazioni;
c) funzioni di controllo:
1) collabora, mettendo a disposizione le informazioni e i dati
di cui dispone, con l'Agenzia regionale per la protezione
dell'ambiente (ARPA), istituita dalla legge regionale 4 settembre
1995, n. 41 e gli altri organismi a ciò preposti, alla vigilanza
continua sul rispetto delle normativa nazionale e regionale
relativa ai limiti di esposizione alle radiofrequenze compatibili
con la salute umana e verifica che tali limiti, anche per effetto
congiunto di più emissioni elettromagnetiche, non vengano
superati.
2. Il Comitato concorre alla tutela e alla valorizzazione del
particolarismo linguistico e culturale della Valle
d’Aosta. Rappresenta all'Autorità la particolare
situazione etno-linguistica della regione e la necessità del
rispetto delle convenzioni tra la Regione, la sede regionale della
concessionaria del servizio pubblico radiotelevisivo e i
concessionari privati per i programmi di diffusione regionale.
Conseillers présents et votants: 30
Pour: 30
Le Conseil approuve à l’unanimité.
Je soumets au vote l’article 14:
Conseillers présents et votants: 30
Pour: 30
Le Conseil approuve à l’unanimité.
A l’article 15 il y a l’amendement
présenté par le Conseiller Cerise, dont je donne la lecture:
Emendamento Al comma 2 dell’articolo 15 le
parole "e da porre a disposizione del Comitato" sono
soppresse.
La parole au Conseiller Ottoz.
Ottoz (UV)
Ce n’est pas pour illustrer
l’amendement, mais pour prier de prendre en
considération la sollicitation que nous avons reçue lors des
auditions par les membres du CO.RE.RAT..
Ils nous ont sollicité la nécessité dans le cas du CO.RE.COM.
que trouve solution la question du siège du CO.RE.COM. puisque le
CO.RE.RAT. n’avait pas de siège et du personnel de
secrétariat pour le faire fonctionner.
Je crois que la réponse peut être trouvée dans la formulation
des articles qui suivent puisque au premier alinéa de
l’article 15, là où on dit:
"Ogni anno il
Comitato presenta all'Ufficio di Presidenza del Consiglio regionale
il programma di attività per l'anno successivo?"
, avec
"ogni
anno"
c’est possible de réaligner les
nécessités.
Et puis, pour ne pas vous interrompre plus tard, à
l’article 17, deuxième alinéa, concernant la
question du personnel, on ne fixe pas un nombre de personnels ou un
siège, on parle des nécessités que le CO.RE.COM., qui aura un
professionnalisme bien différent en fonction des 22 pouvoirs qui
lui seront délégués par l’Autority, demande pour sa
fonction.
Président
En ce qui concerne la disponibilité des locaux,
le Bureau de la Présidence aura la charge de trouver et de mettre à
disposition du CO.RE.COM. les bureaux nécessaires pour
l’exercice de ses fonctions, de même que pour le
personnel.
Les dispositions nécessaires seront établies au niveau du Bureau
de la Présidence du Conseil.
Je soumets au vote l’article 15 dans le texte qui
découle de l’amendement:
Articolo 15 (Programmazione delle attività del
Comitato)
1. Ogni anno il Comitato presenta all'Ufficio di Presidenza del
Consiglio regionale il programma di attività per l'anno successivo,
con l'indicazione del relativo fabbisogno finanziario. La parte del
programma relativa alle funzioni delegate è presentata anche
all'Autorità. Il Presidente del Consiglio regionale trasmette il
programma di attività al Presidente della Regione e alla
Commissione consiliare competente.
2. L'Ufficio di Presidenza, previa discussione cui partecipa
anche il Presidente del Comitato, esamina ed approva il programma.
I mezzi e le risorse da iscrivere nella previsione di spesa del
bilancio del Consiglio regionale sono determinati in conformità al
programma di attività.
3. Entro il 31 marzo di ogni anno il Comitato presenta al
Consiglio regionale e all'Autorità:
a) una relazione sul sistema delle comunicazioni in ambito
regionale nonché sull'attività svolta nell'anno precedente;
b) il rendiconto della gestione della propria dotazione
finanziaria che è allegato al rendiconto annuale del Consiglio
regionale.
4. La relazione di cui al comma 3, lettera a), è trasmessa dal
Presidente del Consiglio regionale al Presidente della Regione.
5. Il Comitato, d'intesa con l'Ufficio di Presidenza, rende
pubblici il programma di attività e la relazione annuale di cui al
comma 3, lettera a), attraverso gli strumenti informativi ritenuti
opportuni.
Conseillers présents et votants: 31
Pour: 31
Le Conseil approuve à l’unanimité.
Je soumets au vote l’article 16:
Conseillers présents et votants: 31
Pour: 31
Le Conseil approuve à l’unanimité.
Je soumets au vote l’article 17:
Conseillers présents et votants: 31
Pour: 31
Le Conseil approuve à l’unanimité.
Je soumets au vote l’article 18:
Conseillers présents et votants: 31
Pour: 31
Le Conseil approuve à l’unanimité.
Je soumets au vote l’article 19:
Conseillers présents et votants: 31
Pour: 31
Le Conseil approuve à l’unanimité.
Je soumets au vote l’article 20:
Conseillers présents et votants: 31
Pour: 31
Le Conseil approuve à l’unanimité.
Je soumets au vote l’article 21:
Conseillers présents et votants: 31
Pour: 31
Le Conseil approuve à l’unanimité.
Je soumets au vote l’article 22:
Conseillers présents et votants: 31
Pour: 31
Le Conseil approuve à l’unanimité.
A l’article 23 il y a deux amendements présentés
par le Conseiller Cerise, dont je donne la lecture:
Emendamento Il comma 1 dell'articolo 23 è sostituito dal
seguente:
"1. L'onere derivante dall'applicazione della presente legge è
valutato in lire 300 milioni (euro 154.937) per l'anno 2001 e in
annui euro 420.000 a decorrere dall'anno 2002."
Emendamento Il comma 2 dell'articolo 23 è sostituito dal
seguente:
"2. L'onere di cui al comma 1 trova copertura
nell’obiettivo programmatico 1.1.1. "Consiglio
regionale" e si provvede per l'anno 2001 mediante riduzione di pari
importo dello stanziamento iscritto al capitolo 69000 "Fondo
globale per il finanziamento di spese correnti", dell'obiettivo
programmatico 3.1. "Fondi globali", a valere sull'accantonamento
previsto al punto A.1 "Istituzione del Co.Re.Com", dell'allegato 1
del bilancio di previsione della Regione per l'anno finanziario
2001. A decorrere dall’anno 2002:
- quanto a euro 155.000 si provvede mediante riduzione di pari
importo dello stanziamento iscritto al capitolo 69000 "Fondo
globale per il finanziamento di spese correnti", dell'obiettivo
programmatico 3.1. "Fondi globali", a valere sull'accantonamento
previsto al punto A.1 "Istituzione del Co.Re.Com", dell'allegato 1
del bilancio di previsione pluriennale della Regione per gli anni
2001/2003;
- quanto a euro 265.000 grava sul bilancio del Consiglio
regionale e trova copertura nello stanziamento iscritto sul
capitolo 20000 "Fondo per il funzionamento del Consiglio regionale"
dell'obiettivo programmatico 1.1.1. "Consiglio regionale" del
bilancio di previsione pluriennale della Regione per gli anni
2001/2003."
Je soumets au vote l’article 23 dans le texte qui
découle des amendements:
Articolo 23 (Norma finanziaria)
1. L'onere derivante dall'applicazione della presente legge è
valutato in lire 300 milioni (euro 154.937) per l'anno 2001 e in
annui euro 420.000 a decorrere dall'anno 2002.
2. L'onere di cui al comma 1 trova copertura
nell’obiettivo programmatico 1.1.1. "Consiglio
regionale" e si provvede per l'anno 2001 mediante riduzione di pari
importo dello stanziamento iscritto al capitolo 69000 "Fondo
globale per il finanziamento di spese correnti", dell'obiettivo
programmatico 3.1. "Fondi globali", a valere sull'accantonamento
previsto al punto A.1 "Istituzione del Co.Re.Com", dell'allegato 1
del bilancio di previsione della Regione per l'anno finanziario
2001. A decorrere dall’anno 2002:
- quanto a euro 155.000 si provvede mediante riduzione di pari
importo dello stanziamento iscritto al capitolo 69000 "Fondo
globale per il finanziamento di spese correnti", dell'obiettivo
programmatico 3.1. "Fondi globali", a valere sull'accantonamento
previsto al punto A.1 "Istituzione del Co.Re.Com", dell'allegato 1
del bilancio di previsione pluriennale della Regione per gli anni
2001/2003;
- quanto a euro 265.000 grava sul bilancio del Consiglio
regionale e trova copertura nello stanziamento iscritto sul
capitolo 20000 "Fondo per il funzionamento del Consiglio regionale"
dell'obiettivo programmatico 1.1.1. "Consiglio regionale" del
bilancio di previsione pluriennale della Regione per gli anni
2001/2003.
3. Le risorse trasferite dall'Autorità per l'esercizio delle
funzioni delegate previste all'articolo 14 sono iscritte nello
stato di previsione dell'entrata del bilancio regionale e assegnate
al Consiglio regionale.
4. Nel bilancio autonomo del Consiglio regionale, a norma
dell’articolo 68 della legge regionale 27 dicembre
1989, n. 90 (Norme in materia di bilancio e di contabilità generale
della Regione Autonoma Valle d’Aosta) e successive
modificazioni ed integrazioni, sono inserite apposite voci di spesa
per l'attività e le funzioni, proprie e delegate, del Comitato.
5. Per l’applicazione della presente legge la
Giunta regionale è autorizzata ad apportare, con propria
deliberazione, su proposta dell’Assessore regionale
competente in materia di bilancio e finanze, le occorrenti
variazioni di bilancio.
Conseillers présents et votants: 31
Pour: 31
Le Conseil approuve à l’unanimité.
Je soumets au vote la loi dans son ensemble:
Conseillers présents et votants: 32
Pour: 32
Le Conseil approuve à l’unanimité.
