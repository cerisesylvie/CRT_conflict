Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 59 del 27 gennaio 1982 - Resoconto
OGGETTO N. 59/VII - RINVIO ESAME DELLA PROPOSTA CONCERNENTE:
"CRITERI, PRIORITA' E MODALITA' D'ATTUAZIONE DELLA LEGGE REGIONALE
29 DICEMBRE 1980, n. 71, RECANTE GLI INTERVENTI REGIONALI IN
ATTUAZIONE DELL'ARTICOLO 20 DELLA LEGGE 10 MAGGIO 1976, N. 319,
CONCERNENTE LE NORME PER LA TUTELA DELLE ACQUE DALL'INQUINAMENTO,
INTEGRATA E MODIFICATA DALLA LEGGE 24 DICEMBRE 1979, N.
650.
PRESIDENTE
:
Ha chiesto di parlare l'Assessore
all'Industria, Commercio, Artigianato e Trasporti Chabod, per una
mozione d'ordine, ne ha facoltà.
CHABOD
(D.C.)
: Siccome solo stamani sono stati
distribuiti gli emendamenti, mi è stato chiesto da parte dei vari
Consiglieri di poterli verificare meglio. E' un'esigenza che
anch'io condivido, pertanto, anche se per la seconda volta, chiedo
al Consiglio il rinvio di questa legge al prossimo Consiglio.
PRESIDENTE
:
La Presidenza del Consiglio è
d'accordo con l'Assessore Chabod, quando dice che gli emendamenti
che sono stati distribuiti stamani ai Capigruppo - e nemmeno a
tutti i Consiglieri - avrebbero necessità per la loro complessità
di un ulteriore approfondimento, per cui ritiene che il Consiglio
possa accogliere la proposta. Come ha già detto prima il
Consigliere Lanièce, non vorrei che la proposta fosse così
vincolante, perché, per come l'ha formulata l'Assessore Chabod, la
Presidenza è tenuta a iscriverla all'ordine del giorno della seduta
del Consiglio già fissata per l'11 febbraio. Quindi propongo di
accogliere la richiesta dell'Assessore Chabod e di riscrivere la
proposta di legge quando o la Giunta o l'Assessore lo richiederanno
in modo esplicito. Ci sono obiezioni?
Il Consiglio è d'accordo.
