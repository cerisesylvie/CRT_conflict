Classificazione
ATTIVITÀ CULTURALI


Resoconto integrale del dibattito dell'aula
Oggetto del Consiglio n. 637 del 20 aprile 1994 - Resoconto
OGGETTO N. 637/X - Concessione di un contributo di lire
66.700.000 al Pro­getto giovani del Comune di Aosta, al Forum dei
giovani di Aosta, al Centro giovani Calambour del Comune di
Pont-St-Martin, all'Associazione l'Impronta di Châtillon, al Centro
giovani del Comune di Hône ed alla Consulta per le politiche
giovanili del Comune di Aosta per l'or­ganizzazione della II°
edizione della manifestazione de­nominata "Tuttarte".
Deliberazione - Il Consiglio
Premesso che:
I responsabili del Progetto Giovani del Comune di Aosta, del
Forum dei Giovani di Aosta, del Centro Giovani Calambour del Comune
di Pont-Saint Martin, dell'Associazione l'Impronta di Châtillon,
del Centro Giovani di Hône e della Consulta per le Politiche
Giovanili del Comune di Aosta, hanno presentato all'Assessorato
regionale della Pubblica Istruzione, con lettera in data 10 agosto
1993, una richiesta tendente ad ottenere un contributo a copertura
delle spese per l'organizzazione della II° edizione della rassegna
delle produzioni artistiche e culturali dei giovani valdostani
denominata "Tuttarte", in programma dal 20 al 30 maggio 1994.
Sottolineano, inoltre, che alla prima edizione, nel 1992, hanno
partecipato quattrocento giovani e più di diecimila persone hanno
assistito agli spettacoli ed hanno visitato le esposizioni.
Le finalità della manifestazione sono l'incentivazione della
pro­duzione artistica giovanile, lo sviluppo di nuove
professionalità e l'apertura di ulteriori spazi per le discipline
meno conosciute e/o apprezzate, ma non per questo meno importanti.
L'obiettivo è pertanto quello di dare la possibilità ai giovani
artisti, affer­mati e non, di poter esprimere la loro creatività in
20 discipline: architettura; arredamento e design; arti plastiche;
ceramica; cinema e video; danza; fotografia; fumetto; gioielleria;
grafica; illustrazione; moda; musica rock, jazz, classica e
contempora­nea; poesia; scenografia; teatro; pittura.
Le novità sono due:
- un maggiore decentramento che vedrà "Tuttarte" ospitata ad
Aosta, Châtillon, Saint-Vincent e Pont-Saint-Martin;
- la creazione di un concorso parallelo o meglio la possibilità,
per chi lo vuole, di essere valutato da una giuria. Gli artisti
se­gnalati potranno partecipare l'anno prossimo ad iniziative
or­ganizzate fuori dal territorio regionale (es. le manifestazioni
promosse dal Circuito Italiano Giovani Artisti).
Gli organizzatori, con lettera in data 21 marzo 1994, hanno
presentato il preventivo di spesa che ammonta a 95.300.000
lire.
Le entrate previste sono invece le seguenti:
- Rai Tre Valle d'Aosta - lire - 7.735.000
- "Il Corsivo" - lire - 11.900.000
- "Caldarelli Servizi Assicurativi" - lire - 2.985.000
- Comunità montana Monte Rosa - lire - 3.000.000
- Presidenza del Consiglio regionale - lire - 1.500.000
I locali che ospiteranno le varie discipline e che saranno
definiti solo successivamente alla verifica delle adesioni sono in
linea di massima i seguenti:
- Cinema Corso;
- Auditorium comunale di Pont-Saint-Martin;
- Biblioteca comunale di Châtillon;
- Salone delle manifestazioni del Palazzo regionale;
- Sale del Museo Archeologico regionale;
- Sala del Comité des Traditions Valdôtaines.
L'organizzazione, la logistica, il disbrigo delle pratiche
ammi­nistrative, la stipula dei contratti con le ditte fornitrici
dei ser­vizi necessari e tutto ciò che si renderà necessario alla
riuscita della manifestazione sarà interamente svolto dal lavoro
volon­tario degli aderenti alle varie associazioni e, rientrando
nella loro normale attività di promozione, dagli operatori dei
centri giovani.
I Servizi Culturali hanno provveduto all'istruttoria ed alla
va­lutazione della domanda, ritenendola ammissibile a contributo ai
sensi dell'articolo 3, comma 3 e dell'articolo 8 comma 1 della
legge regionale 20 agosto 1993, n. 69, tenuto conto dell'inte­resse
culturale della manifestazione.
La Giunta, su proposta dell'Assessore alla Pubblica Istruzione,
ha ritenuto opportuno aderire alla richiesta mediante la
con­cessione, ai sensi dell'articolo 3, comma 2, della legge
regionale n. 69/1993, di un contributo di lire 66.700.000, pari al
70 per­cento circa della spesa, trattandosi di manifestazione di
rile­vante contenuto culturale concordata direttamente con
l'Asses­sorato della Pubblica Istruzione.
Visto il parere favorevole rilasciato dal Dirigente dei Servizi
Culturali dell'Assessorato della Pubblica Istruzione, ai sensi
dell'articolo 72 della legge regionale n. 3/1956 e successive
mo­dificazioni e dell'articolo 21 della legge regionale n. 18/1980
e successive modificazioni, in ordine alla legittimità della
presen­te deliberazione;
Richiamata la legge regionale 20 agosto 1993, n. 69;
Delibera
1) di approvare, ai sensi dell'articolo 3, comma 2, della legge
regionale 20 agosto 1993, n. 69, la concessione di un contributo di
lire 66.700.000 (sessantaseimilionisettecentomila), pari al 70
percento circa della spesa prevista, al Progetto Giovani del
Co­mune di Aosta, al Forum dei Giovani di Aosta, al Centro Gio­vani
Calembour del Comune di Pont-Saint-Martin, all'Associa­zione
l'Impronta di Châtillon, al Centro Giovani del Comune di Hône ed
alla Consulta per le Politiche Giovanili del Comune di Aosta, per
l'organizzazione della II° edizione della rassegna delle produzioni
culturali ed artistiche dei giovani valdostani denominata
"Tuttarte" in programma dal 20 al 30 maggio 1994;
2) di approvare e di impegnare la spesa di lire 66.700.000
(sessantaseimilionisettecentomila) da imputare al capitolo 57260
del bilancio preventivo della Regione per l'anno 1994 ("Contributi
ad Enti ed Associazioni culturali ed educative per manifestazioni
ed iniziative culturali e scientifiche") che pre­senta i fondi
necessari;
3) di provvedere alla liquidazione della spesa ai sensi
dell'arti­colo 58 della legge regionale 27 dicembre 1989, n. 90 e
succes­sive modificazioni ed in due rate direttamente al Forum:
- la prima di 40.020.000 (quarantamilioniventimila) lire, non
appena presente deliberazione sarà divenuta esecutiva;
- la seconda, a saldo, fino ad un massimo di 26.680.000
(ventiseimilioniseicentottantamila) lire su presentazione di un
dettagliato e documentato rendiconto, tenendo presente che il
contributo in questione non è soggetto alla ritenuta d'acconto del
4 percento prevista dal D.P.R. n. 600 del 29 settembre 1973;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta,
in quanto non compresa nelle categorie indicate all'ar­ticolo 1 del
decreto legislativo 13 febbraio 1993, n. 40, come cor­retto dal
successivo decreto legislativo 10 novembre 1993, n. 479 e di darne
esecuzione.
Presidente -
Se non ci sono interventi possiamo
passare alla votazione della deliberazione in oggetto.
Presenti, votanti e favorevoli: 26
Il Consiglio approva all'unanimità.
