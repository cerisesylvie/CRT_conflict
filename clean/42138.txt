Classificazione
ASSISTENZA SANITARIA E OSPEDALIERA
Presidio ospedaliero



Oggetto del Consiglio n. 1090 del 7 novembre 2019 - Resoconto
OGGETTO N. 1090/XV - Approvazione di mozione: "Impegno per
l'intitolazione dei locali della Struttura semplice cure palliative
e Hospice dell'Ospedale Beauregard di Aosta ad Ivana
Meynet".
Distort (
Presidente) -
Punto n. 35 dell'ordine del
giorno. Per l'esposizione, la parola al presidente Rini.
Rini (PNV-AC-FV) -
Colleghe e colleghi, è con una certa
emozione che prendo la parola oggi per presentare il testo di
questa mozione che innanzitutto mi preme sottolineare come sia un
atto e come sia una mozione sottoscritta da tutte le forze
politiche in quest'Aula e io non posso per questo che ringraziare
davvero tutti i Capigruppo che hanno voluto sostenere questa
iniziativa. Questo atto vuole in qualche modo essere un tributo
reso a una persona davvero speciale, dalla professionalità ma
aggiungerei anche dall'umanità esemplari, una donna, una mamma che
ci ha lasciato davvero troppo presto, un tributo a tutto ciò che ha
fatto e un modo anche di ricordare questa grande donna anche per
tutto quello che ha fatto nella sua professione, poi ci tornerò, ma
un tributo anche alla sua famiglia che le è stata vicino in questo
duro momento e penso soprattutto che oggi il Consiglio regionale
pensa davvero, oltre al marito Daniele, soprattutto alla piccola
Cecilia. Di Ivana ho avuto il privilegio di apprezzare
l'intelligenza acuta, la bontà d'animo e lo straordinario spirito
di servizio con il quale si rendeva sempre disponibile ad aiutare
il prossimo sin dai tempi della nostra presenza all'interno della
Consulta regionale per le pari opportunità in cui abbiamo lavorato
fianco a fianco per diversi anni anche con la collega Morelli che è
qui. Ivana già a quei tempi si era distinta per la dinamicità e per
il grande impegno che metteva ogni giorno e ogni volta nel suo
impegno in tutto quello che faceva anche, lo voglio sottolineare,
nel suo impegno politico amministrativo all'interno
dell'Amministrazione comunale di Sarre e soprattutto all'interno
del Movimento dell'Union Valdôtaine che lei tanto amava e che
davvero ha portato fortemente nel cuore quella passione per la
politica e quell'amore per l'Union Valdôtaine che le è stata
fortemente tramandata dal papà.
Veniamo brevemente al testo della mozione perché l'iniziativa in
discussione intende impegnare la Presidenza della Regione e, per
quanto ovviamente di competenza anche l'azienda USL della Valle
d'Aosta, ad assumere tutte le azioni necessarie all'intitolazione a
Ivana Meynet dei locali che ospitano la struttura semplice Cure
palliative e
Hospice
dell'Ospedale Beauregard di Aosta.
Un'iniziativa quella della mozione che sto presentando partita... e
io oggi sono una semplice portavoce perché l'iniziativa nasce
proprio dalle sue colleghe, da chi con lei lavorava, noi abbiamo
semplicemente raccolto questa istanza e ovviamente fatta nostra,
come può non essere altrimenti, memore della grande professionalità
e dell'altrettanto, come dicevo prima, grande umanità da lei
dimostrate quotidianamente sul luogo di lavoro visto che Ivana
Meynet può essere davvero considerata a tutti gli effetti uno dei
pionieri in Valle d'Aosta dell'accompagnamento al fine vita dei
pazienti e soprattutto anche all'accompagnamento, a tutto quel duro
e faticoso percorso delle famiglie dei pazienti,
essendo stata davvero Ivana una figura centrale e di riferimento
nello sviluppare, nel far conoscere e nel sostenere proprio le cure
palliative nella nostra regione. Di lei non a caso va sottolineato
anche il concreto e determinato apporto fornito negli anni sul tema
non soltanto attraverso la sua instancabile e unanimemente
apprezzata opera quotidiana prestata all'interno dell'Hospice
dell'Ospedale Beauregard ma anche attraverso pubblicazioni,
partecipazioni a convegni di studi in qualità di relatrice,
attività di docenza promossa in favore dei colleghi e iniziative di
sensibilizzazione organizzate a favore dell'intera popolazione.
Insomma ci sembra davvero un gesto importante dedicare l'Hospice di
Aosta, che ad oggi ancora non ha un nome, proprio a colei che è
stata davvero la pioniera di queste cure e che, per uno strano
perverso gioco del destino, ahimè, ci ha dovuto lasciare così
presto proprio per una malattia oncologica. La legge dice che
bisogna aspettare dieci anni dalla scomparsa di una persona
affinché si possa dedicare qualsivoglia luogo e spazio, però c'è la
disposizione contenuta nei commi 1 e 4 dell'articolo 1 quater della
legge regionale 9 dicembre 1976 n. 61, che dice che ci può essere
un'eccezione a questa previsione dei dieci anni quando si è di
fronte a un evento o a una persona straordinaria, eccezionale e
soprattutto particolarmente benemerita così da poter quindi
prevedere la possibilità davvero di applicare la deroga che citavo
prima. Bene, io credo e comprendete anche l'emozione ovviamente a
trattare il tema, l'abbiamo firmata tutti come Capigruppo e quindi
in rappresentanza dei gruppi consci di ciò che Ivana ha fatto per
la sanità valdostana, per le cure oncologiche, le cure palliative,
crediamo che tutti i requisiti richiesti per andare in deroga a
quella previsione ordinaria siano assolutamente presenti e vivi in
questa richiesta. Lo facciamo affinché la sua memoria, la memoria
di ciò che ha fatto per un settore così difficile, così delicato
possa restare viva per lei e per la sua famiglia come dicevo
prima.
Presidente -
Si apre la discussione generale. Ha chiesto
la parola la collega Morelli.
Morelli (AV) -
Per sostenere brevemente e condividere
quanto è stato ben esposto dalla presidente Rini in merito a questa
figura, che potrei definire un eroe del quotidiano come Ivana
Meynet con cui ha ricordato anche la Presidente abbiamo condiviso
un percorso nella Consulta e nella quale lei si era da subito
distinta per il proprio valore in quanto persona per la sua
umanità, per il buon senso, per la dedizione che anche lì aveva
saputo dimostrare. C'è quindi tutta la nostra profonda convinzione
che questa iniziativa sia da sostenere anche in deroga a quanto
prevede la legge, perché, come giustamente è stato ricordato, Ivana
è mancata proprio a causa del male di cui normalmente si fa carico
quella struttura che lei aveva contribuito a creare, l'Hospice, e
in cui aveva dato tutta la sua professionalità, la sua umanità, la
sua capacità di empatia. Riteniamo quindi che sia un gesto bello e
doveroso che il Consiglio regionale fa per ricordare una persona,
rendere omaggio, ma allo stesso tempo anche esprimere riconoscenza
e gratitudine nei confronti di una struttura come quella
dell'Hospice, che svolge un ruolo importantissimo. Da parte nostra
quindi vi è tutto il sostegno e tutta l'approvazione possibile per
questa iniziativa.
Presidente -
Siamo in discussione generale. Ha chiesto la
parola il collega Peinetti.
Peinetti (UV) -
Anch'io non nascondo una certa emozione
nel ricordare la figura di Ivana, Ivy per gli amici, che è stata
una ragazza perché morta, come sapete, molto giovane con una
bambina piccola per una malattia rarissima peraltro, che l'ha
colpita improvvisamente e altrettanto rapidamente purtroppo l'ha
portata a morire. Io ho avuto la fortuna di conoscerla bene sia
quando sono stato per tanti anni a Sarre, l'ho conosciuta bene per
motivi anche di tipo ovviamente professionale e devo dire che è
sempre stata una persona molto disponibile, una persona che ha
sempre fatto del volontariato, oltre che del suo lavoro, una
missione quotidiana. È stata la dimostrazione più lampante di
quanto lei fosse amata e fosse benvoluta da tutta la popolazione,
non sono dalla popolazione di Sarre ma da tutti quelli che avevano
avuto modo di incontrarla, la fiumana di gente che c'era al suo
funerale a Sarre ha veramente colpito il cuore.
Io credo che ci sono delle cose che vanno un po' al di là
probabilmente della legge, delle norme, della divisione politica e,
come ha detto bene la presidente Rini, lei si fa portavoce di
un'iniziativa che credo sia assolutamente condivisibile e credo che
anche per il ruolo che lei svolgeva all'interno dell'Hospice e
anche perché questa richiesta è partita dalle sue colleghe a
dimostrazione del fatto che non era proprio una persona normale
Ivana, penso che bisogna credo sostenere in maniera molto convinta
questa iniziativa, che peraltro è stata sottoscritta da tutti i
gruppi, quindi credo che, da questo punto di vista, non faremo
sicuramente fatica. È quindi un giusto riconoscimento a una persona
speciale ma è un giusto riconoscimento, come ha detto anche la
collega Morelli, a una persona che rappresenta la normalità delle
persone che tutti i giorni lavorano a volte in condizioni difficili
e in situazioni estreme come può essere quella dell'Hospice, che
accompagna i malati oncologici nell'ultimo tratto della loro vita.
Il destino ha riservato a Ivana una cosa simile, lei ha accolto
questa cosa con il sorriso e ha consolato molte delle persone che
sono andate a trovarla e devo dire che anche questa è stata una
cosa che ha colpito molte persone. A titolo personale ma come
gruppo dell'Union Valdôtaine pertanto noi ovviamente sosterremo
questa iniziativa.
Presidente -
Ha chiesto la parola la collega Minelli.
Minelli (RC-AC) -
A differenza di chi mi ha preceduta, io
non ho conosciuto personalmente Ivana Meynet, ma, come penso
purtroppo molti di voi che siete qui, mi è toccato in sorte di
avere più di un familiare ricoverato presso l'Hospice del
Beauregard. Credo che il riconoscimento che oggi viene dato a
questa donna sia anche trasversalmente un riconoscimento per tutte
le persone che in quella struttura operano con una straordinaria
umanità per le persone che sono ricoverate, che sono ammalate ma
anche per i familiari che devono accompagnare i loro cari in questo
momento difficile. Un'opera estremamente importante. Io credo che
siamo fortunati ad avere nella nostra regione una struttura che è
davvero di eccellenza. Ritengo pertanto che questa mozione, questa
intitolazione che si vuole fare oggi sia giustamente un
riconoscimento a chi più magari di altre persone ha lavorato per
creare la struttura, ma è al tempo stesso una forma di
ringraziamento per tutti coloro che quotidianamente, con grande
spirito di abnegazione, con grande umanità, come dicevo, si
dedicano all'assistenza degli ammalati e delle loro famiglie.
Presidente -
Siamo ancora in discussione generale. Ha
chiesto la parola l'assessore Viérin.
Viérin (AV)
-
Je remercie les collègues qui ont
pensé à cette initiative. Je m'associe aux considérations qui ont
été formulées par le Président du Conseil, par les collègues et je
crois que c'est une action de grande sensibilité pour rappeler une
personne qui a tant donné pour les autres, qui a travaillé dans un
domaine très délicat, qui a toujours dédié ses énergies, son temps,
ses forces aux malades et qui a malheureusement quitté notre
communauté trop prématurément. J'ai un très beau souvenir de Ivana
car le 20 de janvier elle m'avait fait appeler par un ami en commun
car elle avait été ramenée à la maison après une longue période
passée justement dans l'endroit où elle avait travaillé pendant des
années et elle avait organisé chez elle avec
i clown della
Missione sorriso
... donc ces bénévoles qui vont dans les
hôpitaux, qui vont dans les maisons pour soulager la douleur de qui
malheureusement n'a plus espoir de vie.
È stato un momento di estrema intensità in cui si erano
ricordati i momenti di condivisione al lavoro in quanto nel periodo
in cui ero alla sanità e il collega Peinetti ha ricordato alcune
iniziative, alcune battaglie, alcuni anche momenti di orgoglio per
avere una realtà che, pur nella negatività del luogo che
rappresenta, è un luogo di eccellenza perché assiste veramente in
modo unico i malati, spesso terminali, perché non sempre è così, ma
spesso terminali nella maggior parte dei casi, con un'umanità, con
una passione, con una dedizione incredibile. Credo che quindi
l'idea di intitolare questo pezzo di sanità sociale valdostana a
Ivana sia veramente stata un'idea... e ringrazio, abbiamo aderito
sin da subito, e credo, com'è stato ricordato, che attraverso il
suo esempio si ricordano le tante persone che quotidianamente
dedicano appunto le energie. Questo ci deve spronare perché
effettivamente la nostra Regione è una Regione dove la casistica è
una casistica elevata... l'Assessore credo ne parlerà perché
abbiamo investito tanto negli anni e sicuramente oggi una
problematica della nostra comunità rapportata a tutti gli sforzi
che si fanno è ancora una realtà dai dati, anche nella rete
oncologica questo emerge... malgrado l'alta qualità, purtroppo è
una casistica elevata.
Semplicemente quindi per ringraziare Ivana e tutte le persone
che hanno lavorato e che lavorano quotidianamente per il prossimo e
per le persone ammalate, chi ha passato esperienze in alcuni luoghi
dell'Ospedale sa che cosa vuol dire avere delle persone accanto che
esprimano umanità e che sappiano in modo professionale ma anche
umano rimanere vicino ai familiari di chi sta male. Credo quindi
che l'esempio che Ivana ha rappresentato debba essere un esempio
che possa essere tramandato anche a tutte le future generazioni e
che rimanga, come ogni volta in cui si intitola qualcosa, affinché
non passi, al di là del nome e del cognome, ciò che questa persona
ha rappresentato.
Presidente -
Siamo ancora in discussione generale.
Qualcuno vuole chiedere la parola? La discussione generale è
chiusa. Per la risposta, la parola all'assessore Baccega.
Baccega (UV) -
Ringrazio il presidente Fosson che mi ha
incaricato di dare il saluto e comunque di prendere la parola su un
argomento così importante. Io voglio ricordare la figura di Ivana
Meynet che ho avuto il piacere di conoscere nel contesto della
campagna elettorale 2018, prima non la conoscevo, ma subito i suoi
occhi mi hanno illuminato. Non avendo appunto una conoscenza
approfondita, ho captato dalle persone che le sono state vicine in
questi anni una serie di riflessioni e di considerazioni pur
avendola frequentata pochissimo. Ivana Meynet è stata una figura
straordinaria, impegnata su più fronti, sempre, non solo
disponibile ma pronta ad affrontare con coerenza, rigore ed
entusiasmo tutte le vicende liete o tristi, facili o ardue che la
vita quotidianamente le poneva. Vulcanica in certi momenti, ricordo
quando fui nominato Assessore, subito mi telefonò: "che bello",
insomma... e per certi aspetti assumendo sempre su di sé l'onere di
quello che proponeva, cercando sempre di collaborare, di essere
disponibile con tutti senza mai scaricare il fardello sugli altri.
Già Consigliera comunale a Sarre si era candidata alle ultime
elezioni regionali, mi disse: "
per dare il mio apporto alla
collettività valdostana
", ricordo queste parole in modo chiaro
e inequivocabile. La sua azione politica si è collocata ovviamente
nel solco della tradizione e dell'educazione ricevuta, non solo in
famiglia ma anche in quella che è stata la comunità di Sarre ai
tempi della sua crescita e nel rispetto degli ideali fondanti
dell'appartenenza alla comunità valdostana da lei fortemente
sentita come Union Valdôtaine di tutti i valdostani, di coloro cioè
che conoscono, amano e rispettano la
Valléé
e lottano per
una
petite patrie
migliore. Questa era Ivana,
straordinaria.
Per quanto riguarda poi l'impegno istituzionale che ci occupa
nella discussione, cioè l'intitolazione a Ivana Meynet dei locali
che ospitano la Struttura semplice Cure palliative e Hospice che
lei adorava, amava, nella quale lavorava con tutta la passione
possibile e immaginabile, ricordo che la materia è regolata dalla
legge regionale 9 dicembre e, per una donna così grande che ha dato
tanto alla sanità e alla sua professione, credo si debba adoperarsi
per arrivare alla procedura di deroga per intitolare quello spazio
a Ivana Meynet.
Presidente -
Ha chiesto la parola l'assessore
Testolin.
Testolin (UV) -
Anche se in realtà tutto è stato detto,
credo che anche solo a livello personale sia obbligo da parte mia
rivolgere qualche considerazione in merito all'assoluta necessità
da parte dell'Amministrazione regionale di dare corso a quanto è
stato illustrato dal collega Baccega: un percorso che, in deroga a
delle regole e a quanto una norma stabilisce, possa intitolare uno
spazio a una persona che ha dato un esempio che è partito dal
basso, molti lo hanno sottolineato, un esempio che la Valle d'Aosta
sa offrire molto sovente, perché il popolo valdostano racchiude in
sé quei sentimenti di vicinanza al suo prossimo, di attenzione nel
momento del bisogno e proprio in quei momenti sa essere più unito
che mai, come lo dimostra anche questa mozione, che è stata firmata
da tutti i Capigruppo e che unanimemente vuole riconoscere a una
persona, al suo operato, alla sua attività, alla sua umiltà, alla
sua attenzione al prossimo ma anche a una struttura, a delle altre
sue colleghe che si continuano a operare con la stessa emozione,
con la stessa vicinanza al dolore un qualcosa che vuole essere
simbolico, ancor più che personalizzato, che vuole riportare
l'attenzione sui valori corretti della vita e di quello che ognuno
di noi, per quello che svolge, può dare a beneficio della
collettività tutta. Questo è un percorso che in tutte le nostre
comunità è ben identificato dai nostri cittadini e ci saranno
occasioni penso a breve anche da parte di Comuni di chiedere questo
stesso riconoscimento per altre persone che a vario titolo hanno
saputo essere vicine alla propria comunità in ambito
dell'Amministrazione, piuttosto che culturale, piuttosto che
sportivo, e questo è un segnale importante, il riconoscere a
qualcuno che ha saputo, nella normalità e nel lavoro di tutti i
giorni, essere qualcosa di speciale, essere un esempio, vuole
rappresentare per un popolo che, come dicevo prima, da sempre è
molto attento, soprattutto nel momento del bisogno, alle azioni da
mettere in campo, le cose da valorizzare e i sentimenti da mettere
a disposizione degli altri. Questo vuole essere un percorso non
solo amministrativo ma un percorso veramente che tocchi tutta la
nostra comunità, così come ha toccato tutto il Consiglio regionale,
che oggi ha voluto far presente questa opportunità perché di
opportunità si tratta per dare il giusto peso a una vita spesa in
maniera esemplare.
Presidente -
Diamo spazio, se la prima proponente vuole
replicare... Qualcuno vuole fare la dichiarazione di voto? Pongo in
votazione la mozione. La votazione è aperta. La votazione è
chiusa.
Presenti: 33
Votanti: 33
Favorevoli: 33
Il Consiglio approva all'unanimità.
Dalle ore 19:41 riassume la presidenza la presidente
Rini.
