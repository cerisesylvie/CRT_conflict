Classificazione
DEMANIO E PATRIMONIO REGIONALE


Resoconto integrale del dibattito dell'aula
Oggetto del Consiglio n. 1623 del 8 novembre 1995 - Resoconto
SEDUTA ANTIMERIDIANA DELL'8 NOVEMBRE 1995
OGGETTO N. 1623/X Approvazione della costituzione di un diritto
di superficie trentennale gratuito a favore della Società Nuove
Tecnologie Elettroniche N.T.E. s.r.l. a carico di un'area di
proprietà regionale sita in Comune di Pont-Saint-Martin.
Deliberazione Il Consiglio
Richiamata la deliberazione della Giunta regionale n. 2911 in
data 7 aprile 1995 con la quale è stata individuata una porzione di
area ex Ilssa Viola in Comune di Pont-Saint-Martin, ai fini della
costituzione di un diritto di superficie a favore della società
"Nuove Tecnologie Elettroniche s.r.l." (in sigla N.T.E. s.r.l.),
con sede in Donnas, della superficie di 5.000 metri quadrati
all'interno del lotto 4 indicato nella planimetria allegata al
detto provvedimento;
Atteso che la società N.T.E. s.r.l., con nota in data 12 giugno
1995, ha richiesto di ottenere in diritto di superficie la metà del
lotto 4, costituendo la porzione minima necessaria, nell'ambito
della zona urbanistica, per la realizzazione di un fabbricato
industriale (mq. 5317);
Preso atto che l'Assessorato dell'Industria, Commercio e
Artigianato, con nota del 24 luglio 1995, prot. 5903/lND, ha
espresso il proprio parere favorevole all'estensione del diritto di
superficie richiesto dalla N.T.E., allo scopo di consentire alla
medesima di realizzare uno stabilimento più idoneo a soddisfare le
proprie esigenze produttive;
Ricordato che l'area di cui si tratta fa parte di un più ampio
complesso acquisito dalla Ilssa Viola Industriale s.r.l. con rogito
del Notaio Giovanni Favre in data 9 dicembre 1986 e che è libera da
pesi e vincoli di qualsiasi sorta;
Preso atto che il diritto di superficie verrà costituito alle
medesime condizioni di quello costituito a Verrès, a favore della
Magnesium Products of Italy S.p.A., per la realizzazione dello
stabilimento Meridian;
Atteso che l'ufficio patrimoniale dell'Assessorato del Bilancio
e delle Finanze, con nota del 25 luglio l995, ha determinato in
lire 19.000 al metro quadrato il diritto di cui si tratta;
Atteso che la società N.T.E. s.r.l., con nota del 15 settembre
1995, ha accettato le condizioni fissate dall'Amministrazione
regionale;
Ritenuto pertanto di costituire un diritto di superficie a
favore della N.T.E. sull'area richiesta dalla medesima,
corrispondente alla metà del lotto 4 dell'area ex Ilssa Viola in
Comune di Pont-Saint-Martin;
Visto il parere favorevole rilasciato dal Dirigente del Servizio
Affari Generali e Legali della Presidenza della Giunta regionale,
ai sensi del combinato disposto dell'articolo 72 della legge
regionale n. 3/1956 e successive modificazioni, e dell'articolo 21
della legge regionale n. 18/1980 e successive modificazioni, in
ordine alla legittimità della presente deliberazione;
Visto il parere della II Commissione consiliare permanente;
Delibera
1) di approvare la costituzione di un diritto di superficie
gratuito, al di sopra ed al di sotto del suolo, ai sensi
dell'articolo 952 codice civile, a favore della società "Nuove
Tecnologie Elettroniche s.r.l." (in sigla N.T.E.), con sede in
Donnas, frazione Clapey (C.F. e P. I.V.A 00543850077), per la
durata di 30 anni, a partire dalla data di stipulazione del rogito
notarile per la realizzazione di uno stabilimento industriale, su
di un'area di proprietà regionale sita in Comune di
Pont-Saint-Martin della superficie di circa mq. 5317, da
scorporarsi dal lotto 4, distinta in maggior corpo al Catasto
Terreni al Foglio 5 con la particella n. 245 (derivante
dall'accorpamento dei nn. 8 - 242 - 244 - 246 e 247), il tutto come
meglio risulta nell'allegata planimetria che costituisce parte
integrante della presente deliberazione;
2) di concedere, di conseguenza alla società N.T.E. s.r.l.
l'utilizzazione della volumetria relativa all'area di proprietà
regionale, necessaria secondo le disposizioni urbanistiche vigenti,
per la realizzazione del fabbricato, nonché la costituzione di una
servitù d'uso gratuita che si estinguerà con il diritto di
superficie, quale area di servizio, a favore del costruendo
fabbricato ed a carico dell'area libera da manufatti;
3) di determinare il valore ai fini fiscali dei diritti di cui
ai precedenti punti in Lire 19.000= (diciannovemila) al metro
quadrato;
4) di onerare la società N.T.E. s.r.l. della predisposizione e
delle spese del tipo di frazionamento dell'area e dalla
predisposizione e presentazione e relativi oneri delle denunce di
accatastamento del fabbricato che verrà realizzato, delle spese di
stipulazione, registrazione e trascrizione dell'atto notarile ed
ogni altra conseguente, ad eccezione dell'imposta INVIM che per
legge resta a carico della Regione;
5) di stabilire che la costituzione del diritto di superficie,
nonché di tutti gli altri diritti annessi e connessi, saranno
condizionati risolutivamente nel caso in cui la N.T.E. s.r.l cessi
la propria attività produttiva nello stabilimento che verrà
realizzato nell'area di cui al punto 1);
6) di stabilire che alla scadenza del diritto di superficie o in
caso di avveramento della condizione risolutiva di cui al
precedente punto 5), per la reviviscenza del principio
dell'accessione, la Regione diventerà automaticamente proprietaria
dei fabbricati realizzati senza obbligo di pagamento alcuno;
7) di delegare alla Giunta regionale l'adozione di ogni
provvedimento di esecuzione per addivenire alla stipulazione
dell'atto notarile del diritto di cui si tratta, per gli
accertamenti circa l'intestazione catastale, la consistenza e la
superficie dell'area quale risulterà definita dal redigendo tipo di
frazionamento;
8) di delegare alla Giunta l'adozione di un successivo
provvedimento per l'impegno di spesa relativo alla liquidazione
dell'imposta INVIM;
9) di sottoporre la presente deliberazione al controllo della
Commissione di Coordinamento per la Valle d'Aosta, ai sensi e per
gli effetti dell'articolo 8, lettera d), del decreto legislativo 22
aprile 1994, n. 320.
Planimetria
(...omissis...)
Presidente E' aperta la discussione generale. Qualcuno chiede la
parola? Se nessuno chiede la parola pongo in votazione la delibera
in oggetto.
Presenti, votanti e favorevoli: 20
Il Consiglio approva all'unanimità
