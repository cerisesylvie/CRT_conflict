Classificazione
CONSIGLIO REGIONALE
Attività consiliare d'aula



Oggetto del Consiglio n. 2728 del 19 dicembre 2012 - Resoconto
OBJET N° 2728/XIII - Communications du Président de la
Région.
Président
- La parole au Président de la Région,
Rollandin.
Rollandin (UV)
- Merci Président.
Il 17 dicembre scorso a Roma si è svolto il primo Forum italiano
della trasparenza, organizzato dal Dipartimento della funzione
pubblica della Presidenza del Consiglio dei ministri, in tale
occasione l'Amministrazione regionale ha ricevuto un attestato di
merito nella gestione degli adempimenti del sistema per la pubblica
amministrazione. Questo sistema è il nuovo sistema integrato che
unifica in un'unica piattaforma, facilmente disponibile a tutti
tramite internet, la gestione degli adempimenti, comunicazioni e
monitoraggio delle pubbliche amministrazioni verso il Dipartimento
della funzione pubblica. Vi sono ricomprese, ad esempio, le banche
dati relative all'anagrafe delle prestazioni, all'elenco dei
consorzi e delle società a totale o parziale partecipazione
pubblica, alla gestione degli istituti sindacali e all'adesione
agli scioperi. Oggi, ad un anno dalla sua attivazione, questo
sistema ha registrato più di 12.000 amministrazioni, fra queste c'è
anche la Valle d'Aosta e sono state ritenute particolarmente
meritevoli della gestione degli adempimenti, ricevendo un attestato
di merito e possibilità di darne evidenza sul sito istituzionale
con il logo del progetto per la pubblica amministrazione.
