Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 392 del 29 febbraio 1984 - Resoconto
OGGETTO N. 392/VIII - PROGRAMMA DI LAVORI PUBBLICI E DI
INTERVENTI FINANZIARI PER L'ANNO 1984.
PRESIDENTE:
Ha chiesto la parola l'Assessore ai Lavori
Pubblici Chabod; ne ha facoltà.
CHABOD (D.C.):
Per una brevissima illustrazione.
L'intenzione della Giunta era quella di fare un programma
triennale, poi è capitato quello che è capitato e ad un certo
momento non si sapeva nemmeno se si doveva fare il piano o meno
visto che eravamo vicini alla scadenza, però poi abbiamo visto che
eravamo obbligati a farlo.
Il programma dei lavori è un programma di grandi interventi
sulle strade regionali, oltre a qualche piccolo intervento su
strade comunali, che non può essere fatto dai comuni.
Scorrendo il programma elenco per elenco vedremo poi se avrete
bisogno di qualche delucidazione.
Per quanto riguarda gli asfalti abbiamo pochissimi interventi
per un totale di 750 milioni: io spero che l'Assessore alle Finanze
ed il Presidente della Giunta mi diano un pò di soldi in più per
aumentare gli interventi in questo settore, specialmente nel comune
di Aosta che ha reclamato attraverso il proprio Assessore ai Lavori
Pubblici con il quale sono in contatto quasi tutti i giorni
telefonicamente. Gli ho fatto notare che noi avevamo già speso
parecchio per la strada di Arpuilles, che ci è costata un sacco di
soldi perché il Comune di Aosta non l'aveva mai sistemata.
Ad ogni modo era giusto che noi facessimo quello che c'era da
fare. Penso tuttavia che questi problemi li vedremo poi in un
secondo momento, quando si parlerà degli asfalti.
Per la questione degli acquedotti e delle fognature penso che
questo sia l'ultimo anno che noi interveniamo: l'Assessore o la
Giunta che sarà eletta a luglio vedrà se sarà il caso o meno di
continuare a fare questo genere di lavori, perché sono delle
piccole cifre come 80, 100, 120 milioni, lavori che noi avevamo già
cominciato negli anni scorsi e che dobbiamo ancora finire.
Uno solo di questi è nuovo e si trova nel comune di Introd,
nelle frazioni molto alte, dove il Comune con il suo bilancio non
riusciva a fare l'acquedotto e allora ha pregato la Regione di
intervenire per fare quel piccolo acquedotto.
Anche per quanto riguarda la pubblica istruzione stiamo finendo
tutti gli edifici già cominciati: c'è solo il comune di Quart che
ha chiesto se era possibile, per motivi di urgenza, inserire 300
milioni d'accordo con l'Assessore alla Pubblica Istruzione.
Nell'elenco F abbiamo opere di manutenzione straordinaria di
stabili, adibiti ad uso scolastico e sono tutte normali
manutenzioni.
Nell'elenco G sono inserite le spese per la sistemazione e
manutenzione straordinaria di locali e di uffici, nonché per
l'installazione di impianti.
Nell'elenco H abbiamo edifici gli pubblici adibiti ad uffici e,
anche in questo caso finiamo gli edifici pubblici che avevamo già
cominciato negli anni scorsi.
Nell'elenco L c'è un errore di battitura, quando hanno
trascritto hanno saltato la lettera L per cui pregherei di volerla
inserire al punto terzo. In questo elenco c'è un emendamento che
consiste nell'inserimento, nel Comune di Fenis, di un piazzale
vicino al castello, al posto della strada-ponte sulla Dora. Il
comune, con il suo sindaco, ha insistito molto, perché ritiene più
importante fare il piazzale per parcheggiare i pullman e rendere il
servizio meno pericoloso anche per i bambini della scuola.
L'importo è quasi lo stesso e io credo che la Giunta non abbia
niente in contrario a cambiare.
Abbiamo poi creato alcuni cantieri di lavoro perché quest'anno
abbiamo tantissime richieste di gente disoccupata.
Vedremo di aiutare tutti facendo del nostro meglio. Penso di
avervi illustrato bene il programma di lavori.
PRESIDENTE:
Ha chiesto la parola il Vice Presidente del
Consiglio De Grandis; ne ha facoltà.
DE GRANDIS (P.R.I.):
Volevo chiedere all'Assessore ai
Lavori Pubblici, ma anche all'Assessore alla Pubblica istruzione,
se sono a conoscenza che il comune di Pré-Saint-Didier è rimasto
l'ultimo comune in Valle senza una scuola elementare.
Se le mie informazioni sono esatte, si tratta di un comune che,
a differenza della generale tendenza della Regione al decremento
demografico, subisce un incremento demografico.
Inoltre, visti gli sviluppi che sta ottenendo il comune per
alcune iniziative, la ristrutturazione dell'ex albergo Universo, la
creazione di nuovi locali commerciali, lo sviluppo delle terme e il
fatto che si trova alla confluenza della Valle di Courmayeur e di
quella di La Thuile, e quindi nel centro della comunità montana
Monte Bianco, è facilmente prevedibile un ulteriore sviluppo, a
tempi brevi.
Volevo chiedere come mai nel piano lavori, sempre che le mie
informazioni siano esatte e complete, non si prevede nulla a favore
del comune di Pré-SaintDidier per la costruzione della nuova
scuola, se sono già pronti i progetti che avrebbero anche tutte le
approvazioni di rito.
PRESIDENTE:
Ha chiesto la parola l'Assessore ai Lavori
Pubblici Chabod; ne ha facoltà.
CHABOD (D.C.):
Volevo solo dire che abbiamo ricevuto una
lettera dal Comune di Perloz per la questione della strada. Noi non
l'abbiamo ancora inserita nel piano dei lavori perché il progetto è
arrivato solo due giorni fa ed è un progetto che prevede tre
miliardi e mezzo. Penso però che la Giunta vedrà se ci saranno
delle variazioni di bilancio e cercheremo anche di fare una pista
con i nostri mezzi meccanici per avvicinare la frazione di Nantey
che è isolata. E' un progetto molto costoso ma penso che la Giunta
affronterà questo problema, nel limite del possibile.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
Questo programma era stato discusso per
conto del nostro gruppo dal Consigliere Tonino, il quale mi aveva
fatto rilevare proprio la questione di cui parlava adesso
l'Assessore. Non mi risulta che in questo programma siano state
finanziate opere per il comune di Perloz. Il Consigliere Tonino
aveva già preparato un emendamento che, essendo assente, non so se
posso presentare con la sua firma, altrimenti aggiungo anche la
mia.
L'emendamento del Consigliere Tonino prevede 500 milioni per la
costruzione del I° lotto della strada di collegamento tra il
capoluogo e le frazioni di Nantey e Tour d'Héréraz: lo firmo e lo
presento.
Io vorrei inoltre sapere dall'Assessore ai Lavori Pubblici se
tutti i comuni hanno avuto qualche opera finanziata o se ci sono
dei comuni che sono rimasti fuori da questo piano di lavori: in
questo caso vorrei sapere quali sono.
Vorrei inoltre sapere se l'orientamento di far fare direttamente
ai comuni le opere minori, quelle di interesse prevalentemente
comunale, è già inserito in questo piano o se sono ancora molte le
opere che fa direttamente la Regione per conto dei comuni.
PRESIDENTE:
Ha chiesto la parola l'Assessore alla
Pubblica Istruzione Faval; ne ha facoltà.
FAVAL (U.V.):
Per quanto riguarda il Comune di
Pré-Saint-Didier non è previsto nulla, al momento, per il semplice
fatto che manca il progetto esecutivo della scuola: c'è un progetto
di massima, ma non c'è quello esecutivo.
Inoltre ci sono alcune discussioni circa la localizzazione,
perché la zona che è stata individuata da parte della
Amministrazione non raccoglierebbe all'interno dell'Amministrazione
stessa i favori di tutti.
Questi sono i motivi per i quali l'opera non è inserita nel
piano lavori.
Durante l'anno, non appena questi problemi saranno risolti,
possiamo benissimo farla.
Aggiungo soltanto, per quanto riguarda il Comune di Perloz, che
assieme all'Assessore ai Lavori Pubblici siamo stati in visita con
il sindaco all'edificio comunale perché, oltre ad un ampliamento
che è stato previsto per gli uffici dell'edificio comunale, si era
richiesto un intervento per l'ampliamento della scuola materna e
appena avremo i progetti relativi faremo delle proposte.
PRESIDENTE:
Ha chiesto la parola il Consigliere Torrione;
ne ha facoltà.
TORRIONE (P.S.I.):
Dico alcune brevi cose anche perché il
problema è già stato sviscerato in sede di Commissione io devo
ringraziare l'Assessore che, molto cortesemente, è venuto ad
illustrarci in tale sede, da un punto di vista generale e anche nel
particolare il piano dei lavori.
Noi esprimiamo un giudizio di attesa, nel senso che riconosciamo
le difficoltà che hanno portato alla redazione di questo piano. Era
forse difficile per la Giunta in un momento del genere trovare
soluzioni di tipo diverso.
Abbiamo solo alcuni rilievi da fare e li faccio a nome dell'ex
collega Antonino CHIOFALO, che è Assessore ai Lavori Pubblici del
Comune di Aosta e che mi ha detto di affidare le sue istanze al
buon cuore dell'Assessore regionale.
Obiettivamente io credo che l'amico Antonino abbia qualche
motivo di doglianza perché non c'è stata una delle sue richieste
che è stata inserita in questo piano lavori.
In effetti le opere che sono state inserite qui e che si
realizzano nel Comune di Aosta sono tutte opere di competenza
strettamente regionale, nel senso che riguardando il completamento
di edifici scolastici, il che è giustissimo, non dico il
contrario.
Non voglio però che in sede di piano dei lavori si dica che
Aosta ha avuto tot milioni, perché tutte le opere di manutenzione
sugli edifici scolastici sono di stretta competenza regionale, in
quanto di sua proprietà.
Io posso capire che dobbiate finire le opere di competenza
regionale, ma non potete dire che ad Aosta si realizza un tot di
lavori: ad Aosta si completano solo dei lavori che sono di stretta
competenza della Regione.
Dico questo perché alcune richieste specifiche erano state
fatte, ad esempio io ho qui due lettere dell'Assessore ai Lavori
Pubblici di Aosta indirizzate al corrispondente collega regionale
che chiedono due diversi interventi, che riguardano l'uno dei
lavori sulla zona collinare e l'altro dei lavori concernenti la
vecchia questione, sulla quale peraltro io non sono neanche molto
d'accordo, della realizzazione lungo via Parigi del famoso
sottopasso o sovrapasso, per un importo di 300 milioni.
Ora queste opere non hanno trovato riscontro nel piano regionale
è stato redatto, per quanto riguarda il Comune e capoluogo, sulla
base di una logica esclusivamente regionale.
E' giusto che sia così, ma non chiamiamolo un piano che
interviene nei singoli comuni perché, per quanto riguarda Aosta,
questo atteggiamento non esiste.
Un altro problema riguarda il comune di Pont Saint Martin, nei
confronti del quale ho visto che si agisce attraverso un'opera di
tipo stradale.
In quel Comune esiste un vecchio problema che riguarda la
costruzione di una palestra: io so che ci sono delle diatribe fra
un comune e l'altro, perché sia il comune di Pont Saint Martin sia
un comune diverso hanno presentato due progetti che paiono
abbastanza faraonici.
Io non sono favorevole a realizzare delle opere di regime nei
singoli comuni, sono d'accordo però, sulla realizzazione di opere
di tipo funzionale.
Ho visto la palestra di Pont-Saint-Martin e mi sembra un pò
piccola constatando che quell'impianto viene utilizzato da 800
alunni: solleciterei, quindi, l'Assessore a prendere in esame anche
questo problema. E' un programma, così, redatto in maniera
riduttiva e quindi il nostro voto sarà di estensione.
PRESIDENTE:
Ha chiesto la parola il Consigliere Perrin;
ne ha facoltà.
PERRIN (U.V.):
Je prends la parole uniquement pour
déclarer que l'Union Valdôtaine votera à faveur de ce plan des
travaux d'autant plus que nous voyons dans ce plan, même s'il est
encore, peut être, timide, une inversion de tendance.
En effet, depuis quelques années, l'Union Valdôtaine s'est
battue pour donner une autonomie financière aux Communes, de
manière que les Communes mêmes puissent choisir ceux qui sont les
travaux d'intérêt communal.
C'est évidemment dans cette direction que nous voulons continuer
et c'est d'ailleurs en cette direction que le Gouvernement Régional
a ouvert en ces dernières années, par exemple avec la votation de
la loi n. 10 et la reproposition de cette loi, un financement
encore supérieur par rapport au passé.
Je disais "timide inversion de tendance", parce que,
effectivement, en examinant ce plan des travaux, nous avons pu voir
que les toutes petites oeuvres, qui trop souvent figuraient dans
les plans précédents, ont été éliminées.
Je crois que c'est vraiment dans ce sens qu'il faut aller: le
plan régional des travaux devra concerner, dans le futur, les
grandes oeuvres pour laisser la liberté aux Communes d'agir pour
ces oeuvres qui sont uniquement d'intérêt communal.
C'est un souhait que j'envoie, que les futurs plans régionaux
des travaux concernent vraiment de grandes oeuvres d'intérêt
régional, que le Gouvernement Régional mette, peut-être, l'accent
sur un nombre plus limité de domaines, mais qu'il attribue à ces
domaines un gros morceau du bilan régional, de façon à résoudre,
selon des priorités, les différentes nécessités.
PRESIDENTE:
Ha chiesto la parola il Consigliere
Maquignaz; ne ha facoltà.
MAQUIGNAZ (Féd. D.P.-U.V.P.):
Noi diamo un giudizio
positivo sul piano dei lavori presentato dall'Assessore ai Lavori
Pubblici e condividiamo anche le difficoltà che hanno portato alla
stesura di questo piano.
Mi permetta, però, l'Assessore di fare alcune domande di
carattere generale. Innanzitutto una curiosità: per quale motivo la
strada di Neyran, che si trova sul territorio del Comune di
Châtillon, è stata invece prevista sotto il Comune di Saint
Vincent?
Ho notato, poi, che non è previsto alcun lavoro nel Comune di
St. Denis, che compare soltanto nei cantieri in economia. So però
che esiste il grosso problema della fognatura comunale, che è
legata a quella di Chambave. Qui bisognerebbe vedere se è possibile
trovare una soluzione, in quanto l'intervento è previsto sul Comune
di Chambave ma non su quello di St. Denis.
Per quanto riguarda la costruzione del secondo lotto della
fognatura di Valtournenche, che parte dal Breuil e va fino a
Valtournenche e che dovrebbe convogliare tutte le acque sporche in
un unico collettore, si tratta di un lavoro estremamente
importante, perché permetterà di purificare le acque del Torrente
Marmore: io vedo che nel piano è prevista soltanto una somma di 200
milioni, mentre so che il secondo lotto, che parte da Perrères e va
fino a Singlin, costa invece 900 milioni.
Io volevo richiamare l'attenzione della Giunta su questo lavoro,
perché anche la Magistratura, come forse molti di voi sanno, è
intervenuta su questo problema, quindi bisognerebbe cercare di
eseguire al più presto questo lavoro, tenuto conto anche di questo
intervento. Infine volevo fare ancora alcune osservazioni sulla
sistemazione del movimento franoso in località Fiernaz, ad Antey
Saint André, dove è prevista una cifra di un miliardo e
quattrocento milioni. So che la regione è intervenuta in modo
fattivo per risolvere questo problema e credo che con i lavori che
sono stati realizzati il villaggio di Fiernaz possa dichiararsi
abbastanza tranquillo. Però per poter fare questo è stato costruito
un grosso canale che dovrebbe convogliare le acque che scendono a
valle, che porta tutte le acque in direzione della statale, sulla
quale l'ANAS ha costruito una galleria paramassi.
A nostro avviso però questa galleria è insufficiente e infatti
l'ANAS ha già predisposto un progetto per il prolungamento della
galleria: volevo quindi chiedere se l'Assessore aveva preso
contatti con l'ANAS per sollecitare il completamento di questa
galleria paramassi e poi, tenuto conto dell'entità della cifra,
vorrei sapere quali sono i lavori che vengono realizzati dalla
Regione.
Infine, per ricollegarmi al problema che aveva già sollevato il
Consigliere Fosson nell'ultimo Consiglio regionale, chiedo a che
punto è la trattativa per il risarcimento dei danni ai proprietari
che hanno avuto dei notevoli danni a causa del movimento
franoso.
PRESIDENTE:
Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Vorrei chiedere qualcosa
all'Assessore ai Lavori Pubblici o l'Assessore alle Finanze, per
quanto concerne l'ampliamento della ex casa Littoria.
Come i Consiglieri sapranno, lì sono ubicati gli uffici
finanziari e siccome c'è stato un impegno già da diversi mesi, ma
non mantenuto, per la tinteggiatura dei locali che sono in
condizioni pietose, vorrei sapere se in questi 300 milioni è
compresa anche la tinteggiatura. Qui si parla solo di ampliamento,
chiedo quindi se è possibile portare a termine questi lavori di
tinteggiatura che sono di enorme urgenza, anche perché c'è stato un
impegno preciso dell'Assessore alle Finanze alcuni mesi fa: vorrei
avere una risposta precisa su questo argomento.
PRESIDENTE:
Se nessuno chiede la parola dichiaro chiusa
la discussione generale e do la parola all'Assessore ai Lavori
Pubblici Chabod.
CHABOD (D.C.):
Incomincio dal Consigliere Torrione per
quanto riguarda il Comune di Aosta: ho avuto un incontro con
l'Assessore ai Lavori Pubblici di Aosta che mi ha riferito che in
questo momento gli preme l'asfaltatura. Io gli ho risposto che,
proprio perché non abbiamo soldi, se ci sarà una variazione di
bilancio più avanti rivedremo tutta la questione degli asfalti,
perché parecchi comuni hanno queste esigenze.
E' vera anche l'altra questione posta dal Consigliere Torrione,
che sono tutti edifici comunali: però anche a Fenis mi ha fatto lo
stesso discorso ieri, dicendo che noi facciamo il piazzale al
castello che è della Regione, per cui, dopotutto, si faceva un
lavoro per la Regione e non per il comune. Tutti i comuni
potrebbero dirci queste cose: questo comunque non ha importanza e
speriamo di andare avanti pian pianino e di vedere quello che si
può fare.
Sulla questione posta dal Consigliere Maquignaz per Neyran posso
dire che noi l'abbiamo messo sul comune di Saint-Vincent solo
perché allaccia Neyran e poi prosegue ed allora, per non mettere un
pò su Châtillon, un pò su Saint-Vincent abbiamo messo tutto su un
Comune e ciò non significa che non si sia voluto discriminare il
Comune di Châtillon. Solo per semplificare le cose abbiamo messo
allacciamento a Neyran e poi si continua e si va sulla proprietà di
Saint-Vincent.
Sulla questione di Fiernaz, l'Assessorato ha fatto una lettera
per il prolungamento della galleria paramassi: l'ANAS sta finendo
il progetto e non solo, ma sta anche cercando dei soldi, perché
costa parecchio. Tuttavia penso che al più presto quel lavoro verrà
fatto perché è nelle intenzioni dell'ANAS di Roma, di Torino e di
Aosta.
Gli ingegneri Paolucci e Ferrazzin sono d'accordo di fare questo
lavoro, che permetterà di convogliare tutte le acque con il
materiale che scende lungo quel famoso canalone che abbiamo
costruito.
Speriamo che la cosa vada in porto, ad ogni modo a Fiernaz sono
stati fatti dei bei lavori da parte della Regione e penso che
nessuno si possa lamentare in questo momento.
Sulla questione dei pagamenti dei danni abbiamo discusso
parecchie volte anche in Giunta. Faremo anche una riunione con
l'Assessore alla Sanità Marcoz, nei prossimi giorni, per vedere
tutta la questione. I proprietari avevano nominato come perito di
parte il geometra Louvin, mentre l'Assessore alle Finanze ha
acconsentito che un geometra dell'ufficio patrimoniale affianchi
uno dei lavori pubblici per eseguire le perizie sui danni di
Fiernaz.
Sulla questione sollevata dal Consigliere Baldassarre inerente
l'ufficio del Registro, la Giunta ha ceduto quei due localini che
prima davano sulla piazza: c'è stato un tecnico dei lavori pubblici
per vedere i lavori che si devono fare e penso che qualcosa si farà
senz'altro perché dobbiamo imbiancare, buttare giù una porta, fare
l'inferriata interna per evitare che qualcuno entri dentro: sono
tutti piccoli lavoretti.
Per quanto riguarda la questione sollevata dal Consigliere
Mafrica, dico che non si tratta di dare niente, poco o tanto ai
comuni.
Abbiamo cercato di fare i grossi lavori. Ad esempio il comune di
Arvier non è certamente un comune che mi sono permesso di
dimenticare, altrimenti il Presidente della Giunta mi avrebbe
subito sgridato, però ha solo 40 milioni di cantieri di lavoro,
nient'altro: noi facciamo solo i grandi lavori.
Per il Comune di Avise vale lo stesso discorso: siamo
intervenuti sulla Strada Cérellaz-Saint Nicolas, e su di essa
dobbiamo fare dei piccoli lavori. Abbiamo cercato di vedere le
opere più urgenti, ecco tutto.
Mi viene in mente adesso che, il Comune di Aosta, lo dico al
Consigliere Torrione, ha ancora 4 miliardi dell'82 e dell'83, per
cui i comuni dovrebbero utilizzare di più questi fondi, perché noi
abbiamo fatto il decentramento, ma se poi loro si arrendono...
Dovrebbero insistere un po' di più.
PRESIDENTE:
Ha chiesto la parola per dichiarazioni di
voto il Consigliere Riccarand; ne ha facoltà.
RICCARAND (N.S.):
Io mi asterrò su questo programma di
lavori perché credo che sia ancora prevalente in questa
impostazione il vecchio metodo.
Giustamente il Consigliere Perrin ha detto che ci sono alcuni
segnali di un tentativo di rinnovamento nell'impostare il piano
lavori, però a me pare che, in definitiva rimaniamo all'interno
della vecchia logica che sarà superata, evidentemente, dopo
l'entrata in vigore della nuova legislazione che prevede un
consistente decentramento di fondi ai comuni.
Quindi il piano lavori non può più essere costituito dalla
sommatoria delle richieste che vengono dai singoli comuni ed essere
fatto con la preoccupazione di coprire tutte quante le richieste
provenienti dalla regione.
Deve essere invece un piano basato su interventi di interesse
regionale, escludendo i piccoli interventi di interesse
estremamente locale che devono essere affrontati dai comuni
usufruendo delle altre leggi regionali in materia.
Credo quindi che i sindaci ed i comuni vadano aiutati per fare
in modo che capiscano che non devono più proiettare tutte le loro
esigenze verso il programma dei lavori annuale, ma utilizzando
quelle che sono le possibilità e le competenze che la nuova
legislazione sul decentramento sta mettendo nelle loro mani.
Credo che sia anche intenzione della Giunta andare in questa
direzione ma personalmente ritengo però che così come è stato
predisposto, con questo criterio di ripartizione tra i comuni,
delle strade, delle fognature, ecc., rifletta una impostazione che
è vecchia e che quindi vada superata nei prossimi anni: per questo
motivo io mi astengo su questo programma.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
Anche il nostro gruppo si asterrà sul
piano lavori per una ragione analoga a quella che ha detto il
Consigliere Riccarand e per un'altra ancora.
Da quando ci sono le leggi per il decentramento ai Comuni,
dovrebbe diventare sempre più netta e chiara la distinzione tra le
opere che sono di interesse regionale e quelle che sono di
interesse comunale.
E' vero che i Comuni, in modo particolare quello di Aosta,
devono fare tutti gli sforzi necessari per utilizzare i
finanziamenti: probabilmente il Comune di Aosta ha impegnato le
somme, però l'attuale Giunta Comunale ha i suoi problemi per cui
non riesce a portare a termine queste opere.
Credo che il gruppo comunista al Comune potrà in seguito fare le
sue osservazioni, per cui è inutile che le faccia io in questa
sede.
Se è vero il criterio, che sembra essere condiviso da tutti, che
vanno separate nettamente le opere di interesse regionale da quelle
di interesse comunale, allora occorrerebbe non avere un piano
lavori così parcellizzato da diventare praticamente impossibile da
controllare.
Si tratta comunque di 47 miliardi di lavori suddivisi in
numerosi lavori, per cui rimane alla Giunta regionale, al di là
della scelta delle opere da inserire nell'elenco, anche la concreta
gestione dei tempi e dei modi per la realizzazione delle opere
previste in questo elenco. Io credo, e questa era l'intenzione del
Consigliere Tonino, che mi dispiace che oggi
non sia
presente, che la Commissione per il territorio dovrebbe esercitare
una funzione di controllo sulle opere di interesse più generale, in
modo da avere un controllo sui lavori pubblici di interesse
regionale, per lasciare poi alla Giunta l'attuazione concreta dei
lavori. Però, nella scelta di questi lavori e della priorità degli
stessi, dovrebbe esserci un maggior contributo da parte del
Consiglio, altrimenti diventa difficile per i Consiglieri, di
fronte ad un elenco di centinaia di opere, pronunciarsi: queste
sono le ragioni per cui noi ci asteniamo.
Chiedo, comunque, al Presidente di mettere in votazione
l'emendamento per ciò che riguarda il Comune di Perloz.
PRESIDENTE:
Qualcuno chiede la parola per dichiarazione
di voto? Ha chiesto la parola il Presidente della Giunta Rollandin;
ne ha facoltà.
ROLLANDIN (U.V.):
Vorrei dire al Consigliere Mafrica che
l'Assessore Chabod ha già detto che è inutile proporre adesso
l'inserimento di quel lavoro nel piano, perché non è attuabile; ha
detto anche che terremo conto di questa richiesta, quando faremo la
revisione del programma, per cui l'emendamento è inutile.
PRESIDENTE:
Chiedo se l'emendamento è ritirato. Ha
chiesto la parola il Consigliere Mafrica; ne ha facoltà.
MAFRICA (P.C.I.):
Di fronte all'impegno del Presidente
della Giunta, ma più che per l'impegno per l'amicizia
dell'Assessore ai Lavori Pubblici, ritiriamo l'emendamento.
PRESIDENTE:
Se il Consiglio è d'accordo pongo in
votazione l'oggetto così come emendato dall'Assessore ai Lavori
Pubblici.
ESITO DELLA VOTAZIONE
Presenti: 31
Votanti: 22
Favorevoli: 22
Astenuti: 9 (Bajocco, Breuvé, Cout, Dolchi, Mafrica, Millet,
Pascale, Riccarand e Torrione).
Il Consiglio approva.
IL CONSIGLIO
DELIBERA
1)
di approvare, in via di massima il sottoriportato
programma lavori di pubblica utilità e di interventi finanziari
della Regione per l'esecuzione di lavori di pubblica utilità per
l'anno 1984
2)
di delegare alla Giunta regionale l'adozione di
ogni provvedimento deliberativo necessario per l'attua
zione
dei lavori di cui si tratta, per l'approvazione dei progetti
e
per l'appalto e l'esecuzione dei lavori nonché per
l'approvazione, il finanziamento e le liquidazioni delle relative
spese entro i limiti di spesa previsti dagli stanziamenti degli
appositi capitoli di spesa previsti dagli stanziamenti degli
appositi capitoli di spesa del bilancio preventivo della Regione
per l'anno 1984
3)
di autorizzare la Giunta regionale a superare il
limite massimo di spesa stabilito dal regolamento regionale
5.2.1962 come successivamente modificato per l'esecuzione in
economia dei lavori compresi negli elenchi F, G, H, L, N e
O.
ELENCO A
LAVORI STRADALI (...omissis...)
TOTALE £ 15.944.000.000
ELENCO B
LAVORI DI PAVIMENTAZIONE IN CONGLOMERATI BITUMINOSI.
(...omissis...)
TOTALE £ 750.000.000
ELENCO C
ACQUEDOTTI
(...omissis...)
TOTALE £. 1.040.000.000
ELENCO
D
FOGNATURE (...omissis...)
TOTALE £ 1.300. 000. 000
ELENCO E
EDIFICI PER LA PUBBLICA ISTRUZIONE
(...omissis...)
TOTALE £. 4.853.000.000
ELENCO F
OPERE DI MANUTENZIONE STRAORDINARIA DI STABILI ADIBITI AD USO
SCOLASTICO. (...omissis...)
TOTALE £ 1.400.000.000
ELENCO G
SPESE PER LA SISTEMAZIONE E MANUTENZIONE STRAORDINARIA DI
LOCALI E DI UFFICI NONCHE' PER INSTALLAZIONE DI IMPIANTI.
(...omissis...)
TOTALE £. 1.030.000.000
ELENCO H
SPESE PER LAVORI DI SISTEMAZIONE E DI MANUTENZIONE
STRAORDINARIA A BENI IMMOBILI DI PROPRIETA' NON ADIBITI AD UFFICI
ED ALLE AREE ATTIGUE AGLI STABILI DI PROPRIETA' REGIONALE.
(...omissis...)
TOTALE £ 1.150.000.000
ELENCO I
EDIFICI PUBBLICI
(...omissis...)
TOTALE £ 2.200.000.000
ELENCO L
INTERVENTI DI REGIMAZIONE IDRAULICA SUI CORSI D'ACQUA E
SISTEMAZIONE FRANE.
(...omissis...)
TOTALE £. 7.145.000.000
ELENCO M
OPERE PARAVALANGHE E PARAMASSI
(...omissis...)
TOTALE £. 4.675.000.000
ELENCO N
CANTIERI DI LAVORO
(...omissis...)TOTALE
£
. 1.020.000.000
ELENCO O
CANTIERI IN ECONOMIA
(...omissis...)
TOTALE £. 2.660.000.000
ELENCO P
MAGGIORI SPESE PER LA REVISIONE DEI PREZZI CONTRATTUALI AI
SENSI DELLE LEGGI IN VIGORE
£.
2.000.000.000
MAGGIORI SPESE PER IL FINANZIAMENTO DI EVENTUALI APPALTI IN
AUMENTO
£.
200.000.000
TOTALE £.. 2.200.000.000
