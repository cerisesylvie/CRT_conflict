Classificazione
NOMINE E INCARICHI DI CONSULENZA E SPECIALI
Nomine
PARTECIPAZIONE E INIZIATIVA POPOLARE
Referendum e iniziativa popolare



Oggetto del Consiglio n. 402 del 25 febbraio 2009 - Resoconto
OGGETTO N. 402/XIII - Nomina della Commissione regionale per
i procedimenti referendari e di iniziativa popolare.
Presidente
- Colleghi, ricordo su questo punto come
l'articolo 40 della legge n. 19/2003 sulla disciplina
dell'iniziativa popolare e del referendum propositivo, abrogativo e
consultivo, modificata dalla legge n. 5/2006, prevede che il
Consiglio nomini entro 4 mesi dalla data del suo insediamento la
Commissione regionale per i procedimenti referendari e di
iniziativa popolare, composta di 3 membri effettivi e dei
rispettivi supplenti - così recita la dizione testuale della legge
- esperti in discipline giuridiche e pubblicistiche indicate dal
Presidente della Corte d'Appello di Torino. Il Presidente della
Corte di Appello di Torino aveva individuato il prof. Mario
Dogliani, come sostituta la prof.ssa Elisabetta Palici di Suni
Prat, il prof. Giorgio Lombardi e come sostituto l'av. Giuseppe
Gallenca, il prof. Alfonso di Giovine, sostituto Michele Fino.
Successivamente il Consiglio decideva di fare un rinvio su queste
proposte, sulla base di tale rinvio, ho chiesto al Presidente della
Corte di Appello di Torino di valutare la possibilità di ampliare
la rosa dei candidati già indicati per consentire all'Assemblea di
effettuare una scelta dei componenti più ampia. Il Presidente della
Corte di Appello di Torino, in data 2 dicembre 2008, ha indicato i
seguenti ulteriori nominativi per la nomina quali componenti della
Commissione regionale per i procedimenti referendari e di
iniziativa popolare i professori Fabrizio Cassella, Mario Comba,
Rosario Ferrara e Annamaria Poggi.
La I Commissione consiliare, alla quale era stata rinviata la
questione per un approfondimento, in data 5 febbraio 2009,
considerato che le persone indicate devono essere svincolate dal
contesto regionale, in modo da poter assumere in totale autonomia
ed imparzialità le loro decisioni, ha convenuto su due punti:
innanzitutto sull'opportunità che i membri della Commissione per i
precedenti procedimenti referendari abbiano o avessero la qualifica
di professore universitario, successivamente hanno investito il
sottoscritto di contattare le persone indicate dal Presidente della
Corte di Appello di Torino per verificare la loro disponibilità
alla nomina. Informo che il prof. Fabrizio Cassella, ordinario di
diritto pubblico comparato presso la Facoltà di giurisprudenza
dell'Università degli studi di Torino, ha manifestato la propria
disponibilità alla nomina in seno alla Commissione. Sulla base del
mandato che mi è stato dato in sede di I Commissione, pertanto
propongo al Consiglio i tre nominativi dei tre membri effettivi e
dei rispettivi membri supplenti. Vi sarà pertanto distribuita la
scheda in bianco con sei nominativi e io vi ho riprodotto la
proposta fatta sulla base del mandato, vi prego di riportare gli
stessi nominativi per rispettare il mandato della legge.
- Conseillers présents et votants: 33
- Bulletins valablement exprimés: 33
Voix obtenues:
Membres effectifs: Membres suppléants:
- Dogliani Mario: 33 Palici di Suni Prat Elisabetta: 31
- Lombardi Giorgio: 32 Fino Michele: 32
- Di Giovine Alfonso: 33 Cassella Fabrizio: 30
Président
- Je proclame élus, en tant que membres
effectifs, les professeurs Dogliani, Lombardi, Di Giovine et, en
tant que membres suppléants, les professeurs Palici di Suni Prat,
Fino et Cassella.
Il Consiglio
Premesso che:
- l'articolo 40 della legge regionale 25 giugno 2003, n. 19
(Disciplina dell'iniziativa popolare, del referendum propositivo,
abrogativo e consultivo, ai sensi dell'articolo 15, secondo comma,
dello Statuto speciale), come modificata dalla legge regionale 14
marzo 2006, n. 5, prevede che:
"1. Il Consiglio della Valle nomina, entro quattro mesi dalla
data del suo insediamento, la Commissione regionale per i
procedimenti referendari e di iniziativa popolare, composta di tre
membri effettivi e dei rispettivi supplenti, esperti in discipline
giuridiche pubblicistiche, indicati dal Presidente della Corte di
appello di Torino e scelti tra:
a) docenti universitari;
b) avvocati iscritti nell'albo speciale per le giurisdizioni
superiori di cui all'articolo 33 del regio decreto-legge 27
novembre 1933, n. 1578 (Ordinamento delle professioni di avvocato e
procuratore), convertito, con modificazioni, dalla legge 22 gennaio
1934, n. 36;
c) ex componenti della Corte costituzionale.
2. La Commissione, che rimane in carica per tutta la durata
della legislatura, si pronuncia sull'ammissibilità delle richieste
di referendum e delle proposte di legge di iniziativa popolare
depositate nel corso della legislatura stessa ed esprime i pareri
previsti dalla presente legge.
3. La Commissione esercita le proprie funzioni sino alla data
di insediamento della successiva e si pronuncia sull'ammissibilità
delle richieste di referendum abrogativo e delle proposte di legge
di iniziativa popolare depositate entro tale data."
...Omissis...
Preso atto che il Presidente della Corte d'Appello di Torino
ha comunicato i seguenti nominativi per la nomina quali componenti
della Commissione regionale per i procedimenti referendari e di
iniziativa popolare:
Componente effettivi Componenti supplenti rispettivi
1) Prof. Mario DOGLIANI 1) Prof.ssa Elisabetta PALICI DI SUNI
PRAT
2) Prof. Giorgio LOMBARDI 2) Avv. Giuseppe GALLENCA
3) Prof. Alfonso DI GIOVINE 3) Prof. Michele FINO
Considerato che il Consiglio regionale, nella seduta del 26
novembre 2008, ha rinviato la nomina in quanto ha ritenuto
opportuno richiedere un ampliamento della rosa dei candidati per
consentire al Consiglio di effettuare una scelta il più possibile
equilibrata;
Preso atto che, in data 2 dicembre 2008, il Presidente della
Corte d'Appello di Torino ha indicato i seguenti ulteriori
nominativi per la nomina quali componenti della Commissione
regionale per i procedimenti referendari e di iniziativa
popolare:
1) Prof. Fabrizio CASSELLA
2) Prof. Mario COMBA
3) Prof. Rosario FERRARA
4) Prof.ssa Annamaria POGGI
Ritenuto, pertanto, opportuno proporre al Consiglio di
procedere alla nomina della Commissione regionale per i
procedimenti referendari e di iniziativa popolare;
Richiamata la legge regionale 25 giugno 2003, n. 19 e
successive modificazioni;
Visto il parere favorevole rilasciato dal Direttore della
Direzione Affari generali della Presidenza del Consiglio, ai sensi
del combinato disposto degli articoli 13, comma 1, lettera e) e 59,
comma 2, della legge regionale 23 ottobre 1995, n. 45, sulla
legittimità della presente deliberazione;
Delibera
1) di nominare quali componenti della Commissione regionale
per i procedimenti referendari e di iniziativa popolare, per la
durata in carica della legislatura, i Signori:
Membri effettivi: Membri supplenti rispettivi:
1) Prof. Mario Dogliani 1) Prof.ssa Elisabetta Palici di Suni
Prat
2) Prof. Giorgio Lombardi 2) Prof. Michele Fino
3) Prof. Alfonso di Giovine 3) Prof. Fabrizio
Cassella
