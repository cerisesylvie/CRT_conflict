Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 290 del 30 novembre 1970 - Resoconto
OGGETTO N. 290/70 - Pacchi Natalizi. (Ritiro di Mozione -
Approvazione di ordine del giorno)
Montesano (P.S.D.I.)
- Chi illustra la mozione?
E allora mi sembra che l'Assessore Milanesio che ha fatto
giungere una lettera ai proponenti e, per conoscenza, al Presidente
del Consiglio, debba parlare in merito a questa mozione.
Invito quindi l'Assessore Milanesio a rispondere alle
proponenti.
Milanesio (P.S.I.)
- Non ho copia della lettera che
comunque ho inviato alle proponenti, per quanto riguarda la mozione
relativa ai pacchi natalizi.
Con soddisfazione della Giunta, la Commissione Sanità aveva
invitato a sospendere le ormai abitudinarie manifestazioni che si
svolgevano per quanto riguarda il Natale, ciò vale a dire la
consegna di quei pacchi, di quei generi di conforto, che avevano
lasciato molto perplessi i cittadini e l'opinione pubblica, tenuto
conto che questo tipo di assistenza assumeva una forma abbastanza,
direi, plateale e paternalistica. Quindi, la Giunta aveva accolto
l'invito della Commissione di non continuare su quella strada e va
da sé che, per quanto riguarda l'Assessorato al Turismo che,
insieme alla SITAV, svolgeva analoga manifestazione, per quello che
mi riguarda, ho ritenuto di dover aderire immediatamente all'invito
e ho mandato le lettere alla SITAV, nelle quali chiedevo di
sospendere questa forma di assistenza e di tenere a disposizione
quel fondo per le necessità che la Regione gli avrebbe
successivamente segnalato.
Io credo di avere risposto alle proponenti e non avrei, per il
momento, nulla da aggiungere.
Pollicini (D.P)
- Propongo, a nome della maggioranza, un
ordine del giorno del seguente tenore:
"Il Consiglio regionale nella sua riunione del 30
novembre,
preso atto dell'abolizione e della erogazione dei pacchi di
Natale, quale forma di assistenza anacronistica e superata dai
tempi;
dà mandato alla Giunta di devolvere l'importo che,
normalmente, viene destinato alla confezione dei pacchi natalizi,
agli ECA comunali e ai casi di particolare bisogno".
Fosson (U.V.)
- Sì, d'accordo sull'ordine del giorno
presentato dal Consigliere Pollicini. Bisognerà solo, come
raccomandazione, approfondire la questione degli ECA, perché non so
se conviene metterlo direttamente e specificare questo degli ECA, o
lasciare la libertà alla Commissione, eventualmente, di vedere come
distribuire questi aiuti.
Solo perché il Consiglio regionale potrebbe vedere quale
possibilità abbia, attraverso i suoi organi, di vedere la
destinazione che l'ECA darà a questi fondi.
Quindi, d'accordo sui principi, sulla questione che bisogna che
la SITAV continui a dare questa somma e mantenendola come
devoluzione per un principio di assistenza, ma vedere se
specificando direttamente nell'ordine del giorno degli ECA, se
conviene dirlo o non dirlo questo.
Però resta intenso che, se non lo diciamo, dovremo dare lo
stesso il mandato alla Commissione Sanità di vedere la destinazione
di queste somme.
Quindi, per questione di principio, siamo perfettamente
d'accordo.
Bancod
(U.V.)
- ...che ci sono diversi pareri fra
i Comuni per questa distribuzione di pacchi, però, secondo me, come
è stato deciso di abolire questa distribuzione, bisognerebbe, come
è giusto, vedere di utilizzare questi fondi come è stato detto
attraverso gli ECA, bisogna però tener conto che non tutti gli ECA
dei Comuni della Valle sono uguali.
Perché ci sono certi Comuni che hanno più necessità di altri.
Secondo me bisognerebbe prendere l'esempio della suddivisione che
fa il B.I.M. sui Comuni bisognosi, meno bisognosi, prendendo questa
ripartizione e vedere un po' questo sistema per distribuire queste
somme.
Pedrini (P.L.I.)
- Io desidererei sapere se corrisponde
al vero la voce che è circolata nei corridoi che quest'anno ai
dipendenti del Consiglio regionale, ai figli dei dipendenti non
viene dato alcun pacco. Vorrei soltanto sapere se questa notizia
corrisponde al vero o no.
Benzo (D.P.)
- Corrisponde al vero, perché è stata
deliberata dalla Commissione Sanità e deliberata, successivamente,
dalla Giunta.
Pedrini (P.L.I.)
- Mi pare... io ho degli operai, come
penso molti di noi possano avere degli operai.
Ora dico, proprio lasciare, qua non è un provvedimento che va
contro gli interessi, o contro un provvedimento che lede degli
interessi dei dipendenti della Regione.
Qua si tratta di figli. Diamo un po' meno, diamo un po' di più,
io penso che non si possa togliere così, di colpo, una cosa che
veniva data ai bambini dei nostri dipendenti.
Facciamo qualcosa di meno, fate qualcosa di meno, ma non si
possono lasciare dei bambini che aspettavano un qualcosa del
genere.
Non facciamo delle grandi cifre, facciamo una testimonianza. Io
penso che, in fondo, questa gente, diciamo bene o male, va bene
perché ogni completo ha il suo bene o il suo male, ma bene o male
lavora. Io penso che qualche cosetta si potrebbe dare, perché
moralmente non sia un affronto, ma sia un qualcosa che dia un
riconoscimento attraverso i bambini ai nostri dipendenti.
Questa è una proposta che io faccio e che auguro la Giunta possa
fare sua.
Manganoni (P.C.I.)
- Sulla questione dell'abolizione dei
pacchi, io sono pienamente d'accordo, perché questo è una forma
paternalistica ed anche umiliante.
E si era accennato agli operai, ecc. anche se questa non è
competenza della Regione, io sono del parere che i datori di
lavoro, anziché dare alla fine del mese quel pacchetto sotto quella
forma, ripeto, paternalistica ed umiliante diano ai lavoratori
quello che i lavoratori devono avere, che hanno il diritto di
avere. Poi, queste forme di assistenza è tempo di abolirle in tutti
i campi, in tutti gli Enti, nelle fabbriche. Quindi io, su questo,
sono pienamente d'accordo con la Giunta, vorrei però fare una
raccomandazione alla Giunta, queste cifre saranno devolute agli ECA
comunali, bene, qui bisogna vedere il criterio che si adotterà
perché le forme di assistenza che oggi avvengono in Valle d'Aosta,
si presentano un po' in questo modo: particolarmente in Aosta città
ci sono i professionisti della mendicità che vanno agli ECA
comunali, all'Ufficio Assistenza della Regione e poi non so quali
altri, e vivono a scrocco. Noi abbiamo invece dei casi veramente
bisognosi, direi addirittura pietosi, nei nostri villaggi di
montagna, nelle nostre frazioni di montagna, ma siccome quelli non
hanno - io direi il pelo sulla coscienza, non so come lo possiamo
chiamare - la sfacciataggine di andare a piangere dappertutto
perché hanno ancora dignità, la dignità propria dei montanari, a
quelli non gli si dà niente, innanzi tutto perché non si conoscono
i casi, gli interessati non presentano le domande, non vanno a
piangere, ed allora, di fatto, questa assistenza avviene in modo
discriminatorio, magari involontariamente.
Abbiamo dei Comuni che si interessano, nei quali gli ECA
funzionano, allora s'interessano, vedono i casi pietosi, ecc.
abbiamo invece degli altri Comuni - e qui non voglio dare delle
colpe a nessuno, però la situazione è quella -, in cui o gli ECA
non funzionano o funzionano, ma a prescindere dagli ECA, ci sono
ancora delle persone con quella mentalità, che la famiglia
bisognosa è quella che, come una volta, non aveva il pane. Oggi no,
oggi la famiglia bisognosa non è quella che non ha il pane, può
avere il pane per sfamarsi, però si trova in condizioni di
effettivo bisogno di essere assistita. Quindi la raccomandazione
che io faccio è tenete conto di questa situazione, perché è chiaro
- non è solo da adesso, ma da sempre, sempre è avvenuto così -, si
è sempre criticata questa forma di assistenza, né prima né adesso,
non è di facile soluzione, ma comunque è un problema che dovrebbe
essere affrontato.
Andrione
(U.V.)
- Semplicemente per dissentire dal
Consigliere Pedrini in questo senso, mi sembra che, forse, sarebbe
possibile aumentare i fondi in dotazione al Presidente della Giunta
per la beneficienza straordinaria e non ripetere quella forma di
Befana dei bambini, che in realtà aveva assunto degli aspetti che
erano un po' esagerati. La Befana dei bambini costava alla Regione,
credo, - ne aveva parlato il Consigliere Pedrini - costava
abbastanza perché veniva a costare 12-15 milioni di lire con
un'utilità minima, perché in realtà i bambini, come sanno tutti,
giocano con qualsiasi cosa. Si andavano a comprare dei giocattoli,
più o meno costosi, che andavano a finire semplicemente nel
dimenticatoio; non duravano neanche un'ora e, in realtà, era una
forma di sperpero. Vediamo piuttosto di aiutare quelli che... ci
sono tanti di quei casi, lo sappiamo tutti, che possono essere
aiutati. In questi casi lasciamo che pensino le famiglie a fare i
regali ai bambini e non mettiamoci lì con il pacchettino a
distribuire due cioccolatini che fanno male ai denti ai bambini...
che due ore dopo...
Pollicini (D.P.)
- ...alle perplessità espresse da alcuni
componenti il Consiglio, io modificherei l'ordine del giorno come
segue, cioè nel dispositivo "dà mandato alla Giunta di devolvere
l'importo che normalmente viene destinato alla confezione dei
pacchi natalizi, nei casi di particolare bisogno, enti o singole
persone, demandando le modalità di assegnazione alla Commissione
Regionale Permanente per l'Assistenza e Sanità".
Fosson (U.V.)
- Consigliere Pollicini, dobbiamo solo
specificare nel deliberato, a meno che ci sia nella premessa - io
non l'ho sentito adesso - che i fondi che la SITAV destinava a
questo, perché quello ha lo spirito che noi avevamo, era di
sopprimere questo, ma la parte che la SITAV interveniva per questo,
dare la possibilità alla Giunta, attraverso la Commissione Sanità,
che fossero devoluti sempre per lo stesso scopo con le modalità che
sono precisate, quindi bisognerebbe specificare che si tratta dei
fondi della SITAV.
Montesano (P.S.D.I.)
- Nessun altro chiede la parola?
La parola al Presidente della Giunta.
Dujany
(D.P.)
- Mi pare che possiamo accogliere
l'ordine del giorno presentato dal Consigliere Pollicini con la
precisazione fatta dal Consigliere Fosson, cioè che la Giunta sia
delegata, attraverso la collaborazione della Commissione alla
Sanità, di suddividere attraverso gli ECA comunali l'importo
proveniente dalla SITAV a questa finalità.
Eventualmente l'Assessorato regionale alla Sanità ed Assistenza
potrà intervenire in caso di particolare bisogno in relazione
naturalmente alle informazioni che può avere negli uffici?
Per quanto riguarda invece il personale della Regione abbia
ritenuto - la Giunta ha ritenuto - di accogliere l'osservazione
fatta dalla Commissione consiliare alla Sanità come già è stato
detto e stiamo studiando una forma sostitutiva di quel sistema
paternalistico e talvolta umiliante.
Il sistema dovrebbe essere... si cerca ancora nel dettaglio, ma
grosso modo dovrebbe essere un incontro fra amministratori e
personale regionale e le loro famiglie in occasione della Befana; i
ragazzi potranno essere intrattenuti in uno spettacolo, e le
famiglie potranno avere questo contatto con gli amministratori e
dovrà essere un contatto molto più aperto e molto più leale in un
ambiente di natura di spirito natalizio.
Montesano (P.S.D.I.)
- Nessun altro chiede la parola?
Allora si passa alla votazione della mozione.
Mappelli
(D.C.)
- Io, era per la dichiarazione di
voto.
Montesano (P.S.D.I.)
- Va beh, allora Consigliere
Savioz.
Savioz (P.C.I.)
- Io, francamente, sulla proposta fatta
dal Presidente della Giunta di questo incontro sono contrario per
una semplice ragione, che costituisce sempre un qualche cosa che
poi gli altri non hanno e che crea del malumore. Lasciamo stare
tranquilla a casa la gente per le loro festività natalizie e non ne
parliamo più, chiuso, finito per sempre... (
voce
).
I contatti ci sono sempre, per altre ragioni più semplici e
molto più importanti. Ma è tutto bello Signorina, ma se è tutto
bello, allora lasciamo stare come prima, invece si incomincia a
fare delle particolarità perché uno dipende dalla Regione, no, noi
che amministriamo il denaro pubblico di tutti e qui... o per tutti
o per nessuno.
Io sono per questa regola qui, è la regola più saggia perché è
quella che vi mette con le spalle al muro e non c'è nessuno che può
dirvi niente.
Ad ogni modo, intendiamoci, fate poi come volete, non è che io
mi...
Montesano (P.S.D.I.)
- La parola al Consigliere
Mappelli.
Mappelli (D.C.)
- La mia è una dichiarazione di voto, a
nome del gruppo della Democrazia Cristiana.
Montesano (P.S.D.I.)
- Scusi Consigliere Mappelli, io
intendevo soltanto precisare, domandando alle proponenti se la
mozione è superata dalla presentazione dell'ordine del giorno,
oppure no.
Quindi la mozione viene ritirata? E allora le dichiarazioni di
voto dovranno essere fatte sull'ordine del giorno del Consigliere
Pollicini.
Mappelli (D.C.)
- Allora io faccio la dichiarazione di
voto, perché prima Lei aveva detto: metto in votazione la
mozione.
Noi, nei confronti di questo ordine del giorno, non possiamo che
votare contro, perché? Primo - noi abbiamo sempre creduto e non lo
dico soltanto io, lo dice anche la mozione del 2 febbraio 1970,
dove dice che il Natale così come era non andava più bene, ma anche
modificato -, ora è chiaro che se per modificare si toglie tutto,
mi sembra che il problema non è che venga modificato, venga tolto,
pertanto noi, - ed è quanto anche ho dichiarato in sede di
Commissione Sanità -, noi avevamo fatto il possibile, se vi erano
dei nuovi punti di vista o delle modifiche da fare, eravamo a
disposizione per portarlo avanti. Presuntuosamente si riteneva che
non era tanto facile, ora noi riteniamo che in Valle d'Aosta tante
persone, tanti vecchi dei nostri villaggi, tanti bambini dei nostri
villaggi siano contenti di vedere, fossero contenti di vedere,
malgrado queste difficoltà...
(voce di Caveri in
lontananza)...
Lei no, certo, Lei non è contento di vederli, i
bambini e le persone anziane, - Mappelli un po' di più -, questo mi
fa piacere; va tutto a mio vantaggio, continuo, - pertanto noi non
possiamo che essere contrari anche al fatto di inviarli agli ECA
perché, appunto, proprio, la Commissione aveva fatto una
raccomandazione alla Presidenza della Commissione e anche
all'Assessorato di riesaminare il problema dell'assistenza, perché
così come sono oggi alcuni ECA non corrispondono a quelle che sono
le necessità dei nostri Comuni e dei nostri... e questo era stato
un problema sollevato sempre in Commissione Sanità. Pertanto
abbiamo delle perplessità, anche così, in questo momento, su come
vadano ridistribuiti questi soldi.
A parte poi il fatto, non mi pare che, quando mi viene a dire
tutto superato, quando un bambino non ha niente, sapete cosa vuol
dire non aver niente? Io ne ho conosciuti molto da vicino di quei
bambini che non avevano niente a Natale, e ho conosciuto anche
delle persone anziane che non avevano niente, nessuno di più di
quanto voi crediate.
Ed è veramente una desolazione, una umiliazione, di fronte alla
Società di trovarsi in queste condizioni, pertanto, sì, con tutti i
difetti che io posso riconoscere al fatto del Natale che poteva
anche avere ma non in quella misura che in certi momenti si credeva
di voler dimostrare in questa sede, io qui parlo invece a nome del
nostro gruppo, noi eravamo e siamo favorevoli al Natale del bambino
in Valle d'Aosta, al Natale dei vecchi in Valle d'Aosta, con delle
modifiche eventuali, ed è quello che noi aspettavamo da parte di
chi proponeva la mozione presentata il 2 febbraio 1970.
Lei, Consigliere Caveri ha voglia di scherzare, perché si vede
che ha sempre avuto lo stomaco pieno.
Pollicini (D.P.)
- Volevo precisare il dispositivo
dell'ordine del giorno per chiarire il significato che,
probabilmente, non è che sia sfuggito; ma, probabilmente, non è
esatto rispetto a quello che ha detto il Consigliere Fosson. Il
dispositivo dice di dare mandato alla Giunta di devolvere l'importo
che normalmente viene destinato alla confezione dei pacchi
natalizi; s'intende devolvere e l'importo che normalmente la Giunta
destinava a questo titolo e il pari importo che la SITAV destinava
a questo titolo. Riferendomi a quello che ha detto il Consigliere
Mappelli, giustamente preoccupato per i casi di particolare
bisogno, mi pare che proprio in questa considerazione, sia centrato
l'ordine del giorno quando dice che questi denari, questi fondi,
vanno destinati, appunto, in casi di particolare bisogno siano essi
enti, siano esse persone singole, proprio per evitare una
distribuzione non equa, direi quasi una distribuzione
aritmeticamente uguale, per chi ha bisogno e chi non ne ha, o chi
ne ha molto meno, destinare e concentrare questi fondi, nei
confronti di quegli enti e di quelle persone fisiche che sono nelle
condizioni giustamente lamentate dal Consigliere Mappelli.
Quindi, dicevo che la Regione non sottrae questa sua quota che
mi pare sia di circa 15 milioni, e la devolve ad altre funzioni; la
dà a questa funzione, ma distribuendola con maggior razionalità ed
effettivamente guardando a quello che è la necessità reale dei casi
veramente bisognosi, evitando gli abusi che purtroppo si sono
largamente verificati in questo quadro della distribuzione del
Natale.
Savioz (P.C.I.)
- Una breve dichiarazione. Noi voteremo
certamente a favore di questa risoluzione che è stata decisa,
perché riteniamo che sia effettivamente sorpassato il periodo del
pacco natalizio e di queste elemosine che vengono distribuite.
Il Natale del bambino era stato istituito dal sottoscritto
assieme ai suoi collaboratori, dopo la Liberazione Nazionale,
tenuto conto della particolare situazione di quel momento, poi con
l'andare del tempo, con l'andare degli anni la situazione è venuta
a cambiare e a sistemarsi in un certo modo la possibilità
finanziaria delle famiglie, perciò riteniamo che sia superata
questa... superata anche una ragione che purtroppo, come tutte le
cose, con l'andare del tempo, diventano un po' serpi - perché
modificate, vengono aggiustate, vengono, ecc. subiscono delle
modificazioni.
Noi siamo sempre del parere che l'assistenza è un diritto del
cittadino, e su questo punto siamo... l'assistenza non deve essere
un'assistenza di carattere peloso, come succede nel nostro Paese,
vi sono in giro troppi Enti di assistenza, troppa gente fa
l'assistenza e lo sappiamo che quali fini e con quali risultati
anche.
Non dimentichiamo l'ultima campagna elettorale, non
dimentichiamo l'ultimo risultato elettorale.
Quindi, sarebbe ora che la Regione si preoccupasse di fare una
legge e di stabilire un unico ente di assistenza regionale, e di
togliere via tutte quelle assistenze di vario genere, di vario
nome, di varie provenienze e di vari indirizzi politici e di credi
religiosi.
Sarebbe ora di fare piazza pulita di tutti e sarebbe ora di
interessare i nostri Sindaci, di interessare i nostri Comuni,
interessare la Regione, costruire un Ente di assistenza che vada
veramente incontro a chi ha bisogno e non si continui a dare un po'
a tutti per accontentare tutti, perché poi nella scheda elettorale
si ricordino di un determinato sistema elettoralistico e sappiano
fare la croce dove deve essere fatta.
Questa è la soluzione a cui noi tendiamo. Bisogna togliere dalle
mani degli speculatori politici la famosa assistenza che oggi non
funziona.
Bisogna arrivare a dare al cittadino la certezza matematica di
essere assistito nel bisogno, perché, purtroppo, succede ancora che
c'è della gente veramente bisognosa di cure e di ricoveri e non li
hanno, e gli Enti non hanno i fondi necessari per poterlo fare; non
parliamo poi dei bilanci comunali che sono ridotti nelle condizioni
in cui tutti sappiamo, e non parliamo della gente che purtroppo non
ha la previdenza sociale e pertanto molte volte non possono
curarsi, e non possono, non dico guarire, ma almeno alleviare le
sofferenze.
Quindi noi votiamo a favore, ben contenti che si incominci a
fare un primo passo e speriamo solo che questo sia un primo passo
verso la definitiva risoluzione: la Valle ha tutto il potere per
poterlo fare.
Fosson (U.V.)
- Io non vorrei prolungare la discussione
che è già stata abbastanza esauriente, però vorrei chiarire il
malinteso che è sorto fra il Consigliere Pollicini e il
sottoscritto, perché io posso anche accogliere l'ordine del giorno
così come è stato redatto, con lo spirito che è stato specificato
adesso, comprendendo anche la quota regionale se è per quest'anno,
ma c'era un meccanismo che noi volevamo anche sopprimere, in
questo, perché, questi fondi che andavano per questi pacchi
natalizi, da parte delle Regione, venivano dall'Assessorato al
Turismo.
Ora, la questione, siccome l'assistenza viene da parte
dell'Assessorato alla Sanità ed Assistenza, questo doveva essere
devoluto tutto, questo era anche nel principio e nella base di chi
aveva presentato la mozione, cioè di dire, cosa mettiamo una parte
di assistenza da parte del Turismo, che si esplicava solo per
questa parte dei pacchi natalizi? E allora si era detto: però non
vogliamo rinunciare a quella parte che la SITAV ha sempre messo per
questo, e vogliamo devolverla per l'assistenza, in maniera che non
ci sia una perdita, se per quest'anno questi fondi che sono sul
turismo, devono essere integrati con quelli della SITAV, va
benissimo l'ordine del giorno comprensivo anche dei fondi
regionali. Per il resto, per un altro anno, la questione dei fondi
regionali l'Assessorato alla Sanità interviene già verso gli ECA,
con il suo bilancio. Quindi sarà necessario, viste le necessità che
hanno questi ECA, magari aumentare questa quota in maniera che
ritenevo superfluo di dire che i fondi regionali, che andavano agli
ECA, di ribadirli in un ordine del giorno, perché era già chiaro
nella sua ... (
voce
). Ma ad ogni modo questo rientra già
nella normale funzione dell'Assessorato alla Sanità, se per il
fatto specifico di quest'anno 1970 noi aboliamo questi patti,
l'Assessorato al Turismo ha ancora sui suoi fondi questi fondi, può
andare benissimo l'ordine del giorno onnicomprensivo, ma lo spirito
sarà poi quello di dire che, nel futuro, noi manteniamo i fondi
della SITAV che vengono incorporati nella questione
dell'Assessorato alla Sanità, di maniera che ci sia un unico Ente,
un'unica Commissione che si occupa di questa cosa, senza avere
delle intromissioni degli uni e degli altri, era questa la...
Montesano (P.S.D.I.)
- Nessun altro chiede la parola?
Assessore Benzo, per concludere.
Benzo (D.P.)
- A me pare che gli interventi fatti dal
Consigliere Savioz e dal Consigliere Fosson abbiano esattamente
configurato il problema che oggi dibattiamo.
La Commissione Sanità e la Giunta che poi ha deliberato questa
abolizione totale, non hanno fatto che rispondere a quanto era già
stato richiesto dal Consigliere regionale, precedentemente.
Quello che come Giunta noi possiamo dire è che l'affermazione
del Consigliere Savioz è la più pertinente di tutte, cioè noi
dobbiamo fare veramente in modo di coordinare questo settore,
affinché, anche in questo settore, dove noi purtroppo non abbiamo
competenza primaria, ma soltanto secondaria, si possa trovare il
modo di intervenire a beneficio dei pubblici cittadini, per casi di
particolare bisogno, in modo organico, cercando proprio, - e questo
è già stato da noi iniziato, in Commissione Sanità, e i Consiglieri
presenti lo sanno -, proprio di vedere quali possono e vedono
essere le modalità.
Ecco perché l'ordine del giorno presentato dal Consigliere
Pollicini, mi pare, che esattamente configuri quanto da Lei
richiesto.
Nello stesso tempo configura la volontà della Commissione Sanità
di devolvere questi fondi, direi 50% che era devoluto
dall'Assessorato al Turismo, ad integrazione del 50% della SITAV,
proprio per questi casi di particolare bisogno.
Montesano (P.S.D.I.)
- Allora ritirata la mozione si
mette ai voti l'ordine del giorno. Consigliere Pedrini.
Pedrini (P.L.I.)
- Da qui dipende il mio voto, che
conterà poco, ma comunque, per la mia coscienza, conta molto. La
proposta Dujany vive, perché se vive, io voto a favore, se non vive
io voto contro. (
voce: ...
vive).
Montesano (P.S.D.I.)
- Allora si mette ai voti l'ordine
del giorno presentato dal Consigliere Pollicini, chi vota a favore
alzi la mano. Contrari? Astenuti? Il Consiglio approva.
Si dovrebbe ora passare ai nuovi oggetti, facciamo le
interpellanze, interrogazioni e interpellanze: sono due e allora io
pregherei il Consigliere Caveri, siccome, la sua
interrogazione...
E allora oggetto n. 7 del nuovo elenco.
