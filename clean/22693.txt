Classificazione
CONSIGLIO REGIONALE



Oggetto del Consiglio n. 2149 del 21 settembre 2006 - Resoconto
OGGETTO N. 2149/XII - Ordine dei lavori. Iscrizione
all'ordine del giorno di due risoluzioni.
Il Consiglio
- ai sensi del secondo comma dell'articolo 53 del Regolamento
interno del Consiglio;
Delibera
di iscrivere all'ordine del giorno dell'adunanza in corso le
seguenti risoluzioni:
39.1) Risoluzione dei Consiglieri Tibaldi, Frassy e Lattanzi:
"Solidarietà al Santo Padre in relazione agli attacchi per le sue
affermazioni sul rapporto tra religione e fede";
39.2) Risoluzione dei Consiglieri Viérin Marco, Lanièce, Comé
e Stacchetti: "Solidarietà al Sommo Pontefice vittima di
aggressione culturale da parte dei settori più intransigenti del
mondo islamico".
Président
- Collègues, je vous ai fait distribuer 2
résolutions concernant le même argument, c'est-à-dire la solidarité
au Saint-Père. Je demande au Conseil de s'exprimer pour
l'inscription des 2 résolutions:
Conseillers présents et votants: 32
Pour: 32
Le Conseil approuve à l'unanimité.
Président
- Il nous reste peut-être, avant de suspendre,
le temps de faire encore une motion; je suis de l'avis, si on veut
discuter tous les arguments, de reprendre l'après-midi.
La parole au Conseiller Sandri pour motion d'ordre.
Sandri (GV-DS-PSE)
- Per mozione d'ordine. Il nostro
gruppo è disponibile a rinviare al prossimo Consiglio le 2 mozioni
che sono ancora all'ordine del giorno per facilitare i lavori.
Presidente
- La parola al Consigliere Ottoz.
Ottoz (UV)
- Solo per capire lo svolgimento dei lavori,
nel senso che, se continuiamo, avrei intenzione di presentare una
mozione che esprima la soddisfazione del Consiglio sulla nomina
dell'avv. Luca Pancalli, Presidente del Comitato Paralimpico
italiano a Commissario straordinario della "Federcalcio", dando
finalmente una speranza ai giovani che i valori dello sport
rientrino nel dibattito del mondo sportivo e, in particolare, del
calcio; se, invece, le cose si articolano diversamente, non vorrei
obbligare nessuno a non andare a mangiare.
Presidente
- La parola al Consigliere Lattanzi.
Lattanzi (CdL)
- Siamo sorpresi, perché siamo stati
convocati per ieri e oggi; siamo qui per lavorare, siamo pagati...
non vedo il motivo per andare a casa!
Presidente
- Non sostengo assolutamente questa tesi, sono
per continuare fino all'una, al limite ancora una mozione fino alle
ore 13, altrimenti...
Lattanzi (CdL)
- ... come glielo spieghiamo ai cittadini
che andiamo a mangiare prima e saltiamo mezzo Consiglio perché
rinviamo le cose alla prossima volta? Non capisco!
Presidente
- Non sostenevo assolutamente questa tesi, che
sia chiaro.
Allora il Consiglio sospenderà intorno alle ore 13; abbiamo
ancora il tempo di fare il punto 32, prima della ripresa
pomeridiana dei lavori.
Il Consiglio prende atto.
