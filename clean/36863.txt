Classificazione
CASA DA GIOCO



Oggetto del Consiglio n. 779 del 10 ottobre 2014 - Resoconto
OGGETTO N. 779/XIV - Ritiro di risoluzione: "Verifica della
sussistenza delle condizioni per l'esercizio dell'azione di
responsabilità nei confronti dell'Amministratore unico della Casino
de la Vallée S.p.a.".
Presidente -
Qualcuno intende prendere la parola per
illustrare? Ha chiesto la parola il Consigliere Viérin, ne ha la
facoltà.
Viérin L. (UVP)
- Merci Président.
Questa risoluzione nasce dalla gravissima situazione in cui
versa la Casa da gioco di Saint-Vincent, non è una novità, parrebbe
forse uno slogan trito e ritrito di cui abbiamo parlato tante volte
anche in questa legislatura in quest'aula, ma i fatti del recente
passato, degli ultimi giorni ci impongono oggi, Assessore Perron,
di portare all'attenzione di questo Consiglio una discussione che
ha un'evoluzione rispetto a ciò di cui abbiamo parlato in questi
mesi. Al di là del bilancio e dei dati, che in parte sono stati
anche discussi in quest'aula, perché, al di là della trasmissione
ufficiale, che avverrà nel prossimo...e della discussione nel
prossimo Consiglio, abbiamo già avuto modo e crediamo che le
discussioni fini a sé stesse, che continuano semplicemente a dire
che le cose vanno male non siano più sufficienti a dare delle
soluzioni politiche a questo dossier.
Il bilancio del Casinò chiude con 21 milioni di euro di perdita,
che si aggiunge alle perdite degli esercizi degli anni scorsi. Al
di là della preoccupazione, al di là di tutte le enunciazioni che
in quest'aula sono arrivate sulla diagnosi e sulle diagnosi che
possiamo fare nei confronti della Casa da gioco e della crisi, che
pare irreversibile, che sta toccando la Casa da gioco di
Saint-Vincent, noi crediamo che in quest'aula si siano spese tante
parole e non tanto da parte della politica, ma che sia mancato un
po' a volte un interlocutore. Abbiamo vissuto qui scene anche a
porte chiuse con l'amministratore, cercando di aprire un dibattito,
in commissione abbiamo cercato veramente tutti assieme...cercare
delle soluzioni che noi non vedevamo, che non abbiamo visto, che
qualcuno forse sperava di vedere, ma che oggi ci mettono davanti ad
una realtà che è preoccupante. In commissione e anche in quest'aula
spesso...poi, da un punto di vista politico, spesso chiaramente le
risposte che arrivavano erano dettate anche da chi tecnicamente, da
un punto di vista gestionale, aveva la conduzione e noi qui, come
politici, come Amministratori, ci siamo veramente spesi e
confrontati su questo dossier sapendo che nessuno di noi,
soprattutto gli Amministratori, in quest'aula ha la bacchetta
magica.
Chi invece è deputato ad un ruolo tecnico gestionale dovrebbe
almeno dare delle risposte a chi è in quest'aula, che sia poi di
maggioranza o di opposizione, per poi dare gli strumenti anche,
soprattutto, fuori da quest'aula, per eventualmente difendere
quelle che sono delle scelte, magari anche che si possono
migliorare, per poi eventualmente difendere anche quella che è una
realtà, che soprattutto in un momento di difficoltà economica è
oggetto di grandi critiche. Chi è oggetto di critiche? I lavoratori
di questa Casa da gioco, e sono emerse anche in quest'aula; è
oggetto di critica la conduzione, cioè fa discutere questo Casinò e
soprattutto in questi mesi è stato oggetto di grande dibattito.
Allora, quali erano le colpe che si traducevano in giustificazioni?
Qualcuno...e noi spesso li abbiamo chiamati anche alibi, quali sono
state le colpe che si addossavano diciamo ai mancati risultati, a
questa grave crisi? Beh, la crisi del gioco, si è spesso detto:
"eh, c'è la crisi del gioco, le fette di mercato", i soliti grafici
che si fanno scorrere in commissione, la questione dei grandi
investimenti e dei lavori, che impedivano sia un rilancio del gioco
da un punto di vista appunto di logistica, ma anche con
investimenti ingenti, che avevano impedito, da un punto di vista
contabile, di avere una crescita, la questione che si stava
lavorando al mercato cinese - e questi cinesi li stiamo ancora
aspettando -, c'era la questione del personale, perché ad un certo
punto la crisi del Casinò..."eh, il personale costa troppo,
tagliamo il personale, i costi...", e si taglia il personale, a
volte in certe interviste: "eh, la Regione ci ha dato queste
indicazioni e io...noi portiamo avanti questo piano di sviluppo
approvato dal Consiglio", ma certe cose sono state approvate da
questo Consiglio e poi non è che si è realizzato proprio quello che
c'era scritto in questo piano di sviluppo!
Noi, assieme ai colleghi che erano presenti in quest'aula,
abbiamo sostenuto il piano di sviluppo del Casinò, perché in certe
parti era costruito con una certa logica e ci faceva sperare in un
rilancio che sapevamo sicuramente essere arduo come sfida, ma che
nessuno si aspettava in termini di risultati così negativi. Le
colpe quindi sono sempre state distribuite a tutti e a tutto, anche
e soprattutto a chi era seduto in quest'aula, dall'esterno...quindi
noi compresi, i Consiglieri anche di opposizione, perché ad un
certo punto è stato confermato in audizione: "la colpa è di questi
Consiglieri di opposizione che vanno nei bar a parlare degli
stipendi dei dirigenti", noi abbiamo semplicemente detto che per
noi gli stipendi dei dirigenti sarebbero da pubblicare sui siti
come quelli dei politici, che problema c'è? Pubblichiamoli sui siti
questi stipendi, perché bisogna tenerli nascosti? Solo gli
amministratori pubblici devono avere la trasparenza dei redditi
davanti all'intera comunità? Allora, a parte quelli che si trovano
effettivamente sui siti, che sono quelli degli amministratori di
alto livello, noi crediamo che la trasparenza debba prevedere senza
problema almeno quei livelli alti che abbiamo visto circolare in
quest'aula...di modo che la comunità ne sia informata. Dico questo
perché le patenti di responsabile del fallimento, comunque della
crisi del Casinò sono state distribuite a tanti, anche e
soprattutto in quest'aula.
Peccato che la Dirigenza, in particolare l'Amministratore unico,
abbia dimenticato in questi mesi soprattutto di fare un'autocritica
sulla propria gestione, come la politica, invece, in certi momenti
ha saputo fare, perché veramente, quando si adottano magari certe
scelte che possono anche essere migliorate e/o sbagliate, non c'è
nessun problema nel dire: "benissimo, noi credevamo che questo
avrebbe portato un incremento, invece la strategia la vogliamo
modificare perché non ha dato i frutti". No, non c'è mai stata in
questi mesi un'assunzione di responsabilità da parte della
Dirigenza, in particolare dell'Amministratore unico, nel dire:
"benissimo, abbiamo sottovalutato", "abbiamo sopravvalutato", "non
abbiamo valutato bene", e questo a noi dispiace, perché, quando si
parla...e soprattutto in questo periodo in cui si parla di
condivisione dei dossier...se vogliamo difendere tutti assieme un
dossier dall'oggi in avanti, bisogna che la politica sia il più
possibile unita, ma deve avere anche gli strumenti per poter
difendere certe scelte, altrimenti fuori diventa incomprensibile e
prima di tutto, prima che fuori, potremmo anche non essere
d'accordo noi o, meglio, non essere convinti noi di certe scelte.
Quando non si è convinti, quando non c'è coinvolgimento dei
Consiglieri di maggioranza o anche di opposizione, è chiaro che poi
diventa più difficile all'esterno difendere le scelte che non sono
di tutti, anche se si potrebbero avere posizioni sfumate, ma
diventano di una parte o, meglio, in questo caso diventano della
Giunta o, meglio, magari solo di un Assessore, perché dico questo?
Perché l'elemento di novità che ci ha mossi nel presentare
quest'iniziativa, al di là dell'audizione l'altro giorno in
commissione su cui tornerò, la commissione è spesso il luogo dove
ci si può confrontare in modo un po' più diretto e quindi lontano
dai riflettori...ma è la notizia dei 60 milioni di euro di
rifinanziamento...ricapitalizzazione, chiamiamola come vogliamo, al
Casinò. Allora, noi come Consiglieri, almeno noi del gruppo UVP
abbiamo saputo e appreso dai giornali di questa
ricapitalizzazione.
Noi allora le diciamo, Assessore Perron, che sarebbe stato molto
semplice la settimana scorsa...o quando avete avuto quest'urgenza,
che abbiamo capito essere un'urgenza...che lei avesse convocato la
commissione d'urgenza o i Capigruppo, o i Consiglieri in qualche
modo per informare, perché noi non sappiamo se i colleghi di
maggioranza hanno avuto queste informazioni nelle riunioni di
maggioranza o di gruppo, ma noi, quando è uscita la notizia
venerdì, e soprattutto il sabato, quando questa è stata espansa sui
giornali, abbiamo avuto forte difficoltà sul territorio a spiegare
certe cose. Già che non sapevamo se condividevamo, perché era una
notizia che chiaramente, soprattutto in un momento di difficoltà,
come ricordavo questa mattina, rischia di mettere un settore contro
l'altro, perché, quando si legge che ci sono 60 milioni per il
Casinò, beh, la prima domanda che uno si pone, dice: "ma allora i
soldi non sono finiti, allora ci sono". Potrebbero essere messi per
l'agricoltura, per il turismo, per la cultura, per l'edilizia
scolastica, faccio degli esempi. E così in questo modo la comunità
ha difficoltà a capire le scelte amministrative, perché spesso non
c'è condivisione. Allora, l'invito sui grandi dossier, soprattutto,
Assessore Perron, in un momento in cui si parla appunto di una
maggioranza che è in difficoltà...chiedo il secondo intervento...ci
si appella al buon senso delle opposizioni e poi cosa si fa? In
modo bipolare si approva una delibera senza informare nessuno. Beh,
queste noi non crediamo che siano le premesse giuste per dare gambe
a quella che può essere una condivisione sui dossier, cioè sui
problemi che toccano la comunità valdostana.
Non dimentichiamoci che i primi 90 milioni erano già stati
concessi, è vero, sono prestiti, è una cosa diversa rispetto a
questa...30 milioni divisi, rispetto agli altri, tutto quello che
vogliamo. Da un punto di vista comunicativo, da un punto di vista
dell'impatto sulla comunità, ne abbiamo anche discusso con
l'Assessore Fosson in commissione quando è venuto a parlarci del
J.B. Festaz...io le ho chiesto: "ma scusi, lei, Assessore, è lo
stesso Assessore che ha votato questo delibera e poi viene a dirci
che i soldi in sanità sono meno, che ha subito dei tagli". Noi
quindi riteniamo essere scelte...allora spiegare una certa scelta,
senza una condivisione a monte, diventa difficile, lasciamo stare
chi poi cerca di scaricarla dicendo: "ma noi non c'entriamo", in
modo magari anche...diciamo politicamente che può fare gioco a chi
è all'opposizione come noi. Al di là di questo, noi crediamo che,
se effettivamente si vuole affrontare il dossier Casinò con una
certa serietà e in una situazione che ci preoccupa fortemente, non
sia questo il modo di procedere. Allora, nel merito noi ne
parleremo quando quest'atto poi arriverà. Noi, da un lato, non
possiamo essere contro ad un'operazione che probabilmente eviterà
la chiusura del Casinò, ma, d'altro canto, per essere a favore,
dobbiamo capire questi 60 milioni come vengono utilizzati e,
soprattutto, se parallelamente c'è un piano di rilancio, ma non il
famoso "piano di rilancio", di sviluppo
de longue haleine
,
quello immediato, perché qui si parla di un piano di rilancio che
possa nel breve e medio periodo dare quello scatto che faccia
uscire dalla crisi questa Casa da gioco.
Allora, arrivo all'audizione. Sommata...la notizia, non
condivisa, che ha allarmato e allertato la comunità e noi
stessi...su una spiegazione difficile da far percepire alla
comunità, quando stiamo dicendo a tutti che sono finiti i soldi e
noi prendiamo 60 milioni e li mettiamo in un certo settore...e la
gente si trova smarrita, dice che allora si sono raccontate
frottole, che chissà quanta ce n'è di polvere sotto il tappeto...
Accanto a questo in commissione abbiamo assistito all'audizione
dell'Amministratore unico, che ha rispolverato le solite
slide
che ogni tanto ci presenta, partendo dalla Gestione
straordinaria, l'acquisto, la legge del 2001, e tutti, da
Marguerettaz in avanti, tutte le scelte che sono state fatte...a
noi va tutto bene, ma noi dobbiamo occuparci del Casinò da oggi in
avanti, perché se siamo solo chiamati per fare l'autopsia, se
questi 60 milioni servono solo per l'autopsia e il giorno dopo
assistere ad un funerale, a noi sinceramente la cosa preoccupa
ancora di più, noi vorremmo capire da oggi in avanti, dopo
l'innesto di questi 60 milioni, sui quali ci sarà la discussione,
che cosa avverrà. E risposte non ne abbiamo avute, abbiamo
ascoltato nell'audizione i soliti alibi per giustificare: "rispetto
al passato, quando sono arrivato, le cose sono migliorate", i
picchi, i grafici, le
slide
, ma alla fine non abbiamo
concretamente ricevuto alcuna assicurazione per il futuro delle
persone che lavorano lì, dell'indotto che il Casinò rappresenta e
di tutto ciò che oggi la Casa da gioco può ancora
rappresentare...niente di niente!
Noi allora crediamo che adesso si debba dire: "basta", si debba
ammettere - noi lo crediamo - che ci sono state alcune strategie
sbagliate, probabilmente, che però bisogna correggere, perché non
basta dire: "beh, sono state sbagliate, ma come le correggiamo...",
noi politicamente possiamo anche dare degli avvalli, ma
tecnicamente chi è pagato per fare quello deve dirci...chi è
esperto, come si definisce negli articoli di giornale:
"un
esperto di gioco"
, e giustamente è stato anche scelto per
questo, è un manager...deve dirci, deve dare alla politica le
soluzioni per uscire dall'
impasse
e su quello poi essere
giudicato. Chi è pagato lautamente ha questo dovere nei confronti
della politica e di noi Amministratori che rappresentiamo il Casinò
in termini di proprietà. Si sono tagliati i dipendenti, si è celata
in parte la situazione, magari sperando che questa sarebbe un
po'...così, si sarebbe ripresa, magari è anche giustificabile, però
adesso, per usare l'espressione del Presidente sui
media
,
gli alibi sono finiti, noi chiaramente crediamo che gli alibi
debbano finire, proprio perché altrimenti non troviamo delle
soluzioni.
Crediamo di essere in una nuova fase, quindi noi non crediamo
più oggi di rispolverare la questione delle dimissioni, quella è
una questione che è chiusa. L'Amministratore ha fatto le sue
valutazioni, noi diciamo che politicamente non ha seguito le
indicazioni di questo Consiglio e per noi è grave. Oggi, al di là
delle dimissioni che non sono arrivate, noi crediamo che si debba
capire se ci sono delle responsabilità, ma questo per sollevare in
parte chi è amministratore nel momento in cui si sceglierà questo
finanziamento di 60 milioni, perché anche da un punto di vista
delle responsabilità, che siano politiche o contabili, di noi
Consiglieri che...già voi in Giunta, lei, Assessore, in
particolare, che è il proponente della delibera, ma anche noi
Consiglieri, quando saremo chiamati qui a ricapitalizzare il
Casinò, se parallelamente noi appuriamo se ci sono o meno delle
responsabilità ed eventuali azioni nei confronti di chi può aver
avuto una gestione non consona...e noi abbiamo usato le parole che
ritenevamo giuste...di sussistenza delle condizioni per un'azione
nei confronti della società e i danni arrecati a causa di ciò che
si è fatto...noi intendiamo tutelare anche e soprattutto noi
Amministratori e voi
in primis
, nel senso che non si vada
poi a scaricare esclusivamente sulla politica la questione di un
Casinò che oggi, con questi numeri, sinceramente ha avuto, secondo
noi, una gestione, da un punto di vista operativo, fallimentare.
Ecco perché noi crediamo che oggi si debba capire se l'assenza di
idee che abbiamo, di cui abbiamo preso atto in commissione, è
parametrata, è corrispondente ad un'assenza anche di azioni,
perché, se si brancola nel buio, se si continua dopo questi 60
milioni su questa linea, fra sei mesi probabilmente saremo di nuovo
qui a dire: "benissimo, adesso non sono 60, sono 30, perché sono
passati solo sei mesi", ma non è così che si salva un'azienda! Non
è così che si salva un'azienda sapendo tutte le difficoltà e
sapendo tutto ciò che c'è stato appunto enunciato come
giustificazione.
Allora, oggi noi non vogliamo capri espiatori, ma non vogliamo
neanche trovarci qui a dover appunto discutere di cose di cui non
siamo responsabili, mentre qualcuno laggiù beve champagne. Noi
allora non crediamo che politicamente, com'è apparso sulle
interviste delle ultime ore...con quest'iniziativa si dice che
vogliamo colpire l'Amministratore per colpire il Presidente e ci fa
già capire questa dichiarazione come la parte gestionale in questo
momento cerchi di aggrapparsi alla politica per dire: "attenzione,
eh no, qui la questione è politica, non è gestionale". Noi allora
crediamo che ci siano delle responsabilità politiche sicuramente,
ma che quelle gestionali oggi siano evidenti e pensiamo che il dare
mandato a tutela dell'Amministrazione per verificare se ci sono
eventuali responsabilità, e l'invito a dire: "basta" a questi
manager, che alla fine non hanno mai responsabilità...in un'azienda
privata io non so che cosa sarebbe successo, io non so alla FIAT
cosa sarebbe successo, ma in un'azienda pubblica noi abbiamo una
responsabilità nei confronti della comunità e continuare a pagare
un Amministratore centinaia di migliaia di euro per farlo fallire,
scusate, ma anche questo la gente non ce lo perdonerà. Noi quindi
crediamo che sia giunto il momento di dire: "basta", di togliere
gli ostacoli tra la politica e la gestione, evitando appunto che
alla fine ci sia collimazione tra settori che dovrebbero essere
leggermente separati, anche se siamo gli azionisti di riferimento,
diamo linee di indirizzo, autorizzazioni sulle grandi scelte e le
percentuali, il disciplinare...certo che la politica dà...ma il
piano di sviluppo che è stato approvato qui aveva certi indirizzi,
ma i risultati...che poi non si dia la colpa a quel piano di
sviluppo, perché significa che la colpa è di tutti noi, e di chi
l'ha votato di più, certamente, ma del Consiglio regionale
tutto...ecco la
ratio
e il cuore della nostra iniziativa
Assessore Perron. Noi crediamo che lei probabilmente, anzi
sicuramente è l'ultimo arrivato su questo dossier in termini
temporali, potrebbe anche essere quello che sta con il cerino in
mano, come si suol dire, ma quello che noi non vorremmo è che la
politica rimanesse con il cerino in mano, ma soprattutto che
fossero i lavoratori a rimanere con il cerino in mano, perché in
questo momento chi ha subito all'interno della Casa da gioco i
tagli sul personale sono i dipendenti, i dirigenti in parte.
L'Assessore ci ha rassicurato che qualcosa è stato fatto, lo
abbiamo anche letto, altri presentano dei problemi, quindi sarà
difficile intervenire, ma noi non crediamo di ridurre tutto a
queste questioni. Noi crediamo che oggi ci sia preoccupazione a
Saint-Vincent, in chi lavora nella politica, in chi opera sul
territorio per l'indotto che non arriva, per tutte le questioni di
concorrenza sleale che il Casinò sta facendo, e noi inviteremmo
anche - lei si faccia un po' interprete di questa cosa - ad usare
un po' di prudenza nelle interviste dei giornali, dei
media
...
Presidente
- Consigliere Viérin, la invito a
terminare.
Viérin L. (UVP)
- ...e concludo...al di là delle
considerazioni politiche, nel fare certe affermazioni, che in
quest'ultimo periodo non hanno fatto bene né a Saint-Vincent, né
alla Casa da gioco, ma soprattutto anche a voi che siete, così, i
diretti interlocutori rispetto all'Amministratore unico. Noi quindi
invitiamo lei, Assessore Perron, il Governo e la maggioranza in
generale a riflettere su questa cosa, perché crediamo che sia
giunto il momento di appurare le reali responsabilità di chi ha
portato la Casa da gioco al disastro. Grazie.
Si dà atto che dalle ore 18.05 assume la presidenza il
Vicepresidente Follien.
Follien (Presidente)
- Grazie Consigliere Viérin per
l'illustrazione della risoluzione. Dichiaro aperta la discussione
generale. Colleghi, se ci sono interventi, vi invito a prenotarvi.
Colleghi, se non ci sono interventi, chiudo la discussione
generale. La discussione generale è chiusa. Per la replica, la
parola al Capogruppo Farcoz.
Farcoz (UV)
- Sì, grazie Presidente. Chiedo una
sospensione per una riunione di maggioranza. Grazie.
Presidente
- Okay, una sospensione per dieci minuti.
Si dà atto che la seduta è sospesa dalle ore 18,25 alle ore
19,07
.
Follien (Presidente)
- Colleghi riprendiamo i lavori dopo
la sospensione. Eravamo in chiusura di discussione generale...la
discussione generale era già chiusa. Qualcuno per la replica? La
parola all'Assessore Perron.
Perron (UV)
- Grazie Presidente.
Sì, questa risoluzione, per certi aspetti, anticipa in qualche
modo una discussione più approfondita e più contestualizzata che
credo immagineremo di fare durante il prossimo Consiglio regionale
quando tratteremo del bilancio del Casinò e, se la commissione
vorrà approvarlo, anche del progetto di rafforzamento finanziario.
Io ad oggi quindi, anche se i temi evocati sono tanti, non aprirei
una discussione sulla gestione del Casino de la Vallée a 360 gradi,
anche se gli aspetti che sono evocati in qualche modo nella
risoluzione sono diversi. Il mio è un approccio che certamente,
colleghi, collega Viérin, che allo stato attuale non nasconde le
difficoltà che esistono all'interno della Casa da gioco e l'invito
che cerco di fare è un invito sereno, per quanto possibile,
condiviso, a non guardare unicamente a senso unico a ciò che
succede all'interno della Casa da gioco, ma a cercare anche di
contestualizzare, per quanto possibile, il momento in cui la Casa
da gioco si trova a vivere. Inizierei dicendo - e penso che sia uno
spirito condiviso - che certamente come proprietà, e penso in
questo senso di raccogliere gli inviti che sono stati fatti su una
maggiore condivisione nei percorsi, un maggiore coinvolgimento
all'interno del Consiglio, nelle commissioni, dicendo che
ovviamente abbiamo a cuore le sorti della Casa da gioco di
Saint-Vincent, quelle dei lavoratori. Io penso che, se ci potranno
essere dei percorsi condivisi circa delle azioni da intraprendere
per rafforzare la Casa da gioco di Saint-Vincent, sono certo che,
al di là delle visioni politiche diverse che ci sono, delle
opinioni diverse che ci sono, anche i lavoratori potranno
comprendere appieno lo sforzo che viene fatto in questo senso per
cercare di tutelare uno di quelli che è ancora considerato un
gioiello della Regione autonoma Valle d'Aosta.
Posso assicurare che, siccome parliamo di dirigenze, l'impegno
che chiediamo in questa fase alla Dirigenza è un impegno massimo,
lo abbiamo chiesto nel momento in cui questo Consiglio regionale ha
votato un piano di rilancio, nel momento in cui ha approvato delle
azioni che andavano nella direzione della ristrutturazione. Io
allora cercherei di avere uno sguardo sereno, cercando di non
riconoscere unicamente e esclusivamente le ragioni di questo
momento di difficoltà nell'atteggiamento condivisibile o no del
management
della Casa da gioco. Per fare due ragionamenti di
contestualizzazione, io oggi penso di poter dire la verità dicendo
che il 2014 è il primo anno in cui il Resort de la Vallée si
presenta con una struttura totalmente rinnovata. Erano 30 anni che
non si facevano degli interventi sul Casino de la Vallée, il Casinò
ad un certo punto rischiava persino di perdere le autorizzazioni
necessarie per poter operare ed essere aperto come struttura. È da
pochi anni che abbiamo la proprietà del Billia, io ricordo tutti i
ragionamenti fatti in quest'aula circa la necessità nel tempo di
attuare delle politiche che andassero nella direzione di rompere il
cosiddetto "accerchiamento", quindi di poter disporre unicamente di
tutti quei beni che mettessero la Regione nella condizione di
proporre un piano globale di investimenti di rilancio della Casa da
gioco, essendone completamente e totalmente proprietari, e quindi
di poter decidere. Io credo che aver avuto la possibilità di avere
un'unica regia abbia permesso ad oggi di avere certamente da un
punto di vista strutturale...una struttura ad alto livello sia per
quanto riguarda il Casinò, sia per quanto riguarda il Billia e,
nonostante le difficoltà, credo che i primi timidi segnali, ad
esempio, anche sulla struttura del Billia, di un suo rilancio, si
inizino ad avvertire. Certamente i lavori fatti in questi anni sono
stati lavori importanti e hanno determinato delle difficoltà:
questo noi lo riconosciamo, hanno determinato delle difficoltà
nelle sale, che, nonostante questo, non sono state chiuse, hanno
determinato certamente delle difficoltà per quanto riguarda
l'accoglienza e l'ospitalità dei clienti, ma io penso di poter dire
che in questa fase i disagi che ci sono stati durante i lavori sono
stati dei disagi limitati, assolutamente limitati.
Certo le perdite - e relazionerò nel dettaglio in modo
approfondito durante il prossimo Consiglio - non sono una novità:
questo lo abbiamo vissuto anche in periodi lontani, come abbiamo
vissuto altre situazioni legate al Billia. Vorrei dire
semplicemente che sulle perdite - poi entrerò nel dettaglio quando
parleremo di bilancio - ci sono vari motivi. Certamente i bilanci
degli ultimi due esercizi sono stati pesantemente condizionati per
effetto della ristrutturazione relativa al piano di sviluppo, per
effetto degli scorpori anche che sono stati effettuati sulle
strutture e sugli impianti dell'hôtel, arrivando in qualche modo a
comportare degli oneri passivi straordinari, che non si ripeteranno
più nei futuri esercizi, per circa 20 milioni di euro.
Torno a dire però che, dal nostro punto di vista, in questa fase
l'attenzione affinché il lavoro del
management
della Casa da
gioco sia il più proficuo possibile è massima. In questo senso
abbiamo cercato anche di far seguire al
management
tutte
quelle indicazioni che erano contenute negli accordi: la riduzione
delle indennità, la rinuncia ai premi, non entro adesso nel merito,
ma per dire che anche delle azioni concrete per quello che riguarda
la Dirigenza sono state in qualche modo chieste.
Lei, collega Viérin, molto nel dettaglio evocava questo progetto
di finanziamento. Io ci ritornerò in un confronto più approfondito,
posso solo dirle ad oggi che - e lei ha fatto bene ad evidenziarlo
- a fronte di questo che consideriamo un impegno straordinario, per
il quale in futuro potremo immaginare delle forme più coinvolgenti
di partecipazione, arrivando a formulare questi atti, è una
situazione spesso di emergenza che ci obbliga a dei tempi anche
molto rapidi, però vorrei dire che abbiamo chiesto all'azienda un
impegno molto preciso e molto accurato sia sotto il profilo
organizzativo ed economico, sia sotto il profilo commerciale e di
marketing
. In questo senso quindi abbiamo chiesto degli
impegni molto puntuali alla Dirigenza, sui quali mi riservo di
relazionare più in dettaglio nel prossimo Consiglio.
Dal nostro punto di vista, fatte queste premesse, non
nascondendo le difficoltà, assicurando da parte nostra il massimo
dell'impegno, quindi io ritengo che su questa materia, sulla
materia evocata dalla risoluzione, ci possa essere di fatto un
impegno per un ulteriore approfondimento circa le politiche
gestionali in atto all'interno della Casa da gioco e su questa
materia confrontarsi in modo più approfondito ancora magari durante
le prossime adunanze consiliari. L'impegno che prendo quindi è in
qualche modo di fare una verifica approfondita sulle politiche
gestionali che possano dar risposta alle questioni che lei ha
evocato durante, in qualche modo, la risoluzione che è stata
presentata.
Président
- Merci Assesseur Perron. La parola al
Consigliere Viérin Laurent.
Viérin L. (UVP)
- Merci Président.
Vede, Assessore, noi non abbiamo voluto anticipare nessun
dibattito, a meno che lei o la Giunta non vogliate dirci quando
possiamo parlare di certi temi in quest'aula e quando no. Noi
crediamo che quest'aula sia il riflesso della comunità fuori, e se
lei, come noi immaginiamo, gira per strada, in questi giorni
sentirà, accanto a tutti i discorsi, a tutte le discussioni che
animano la gente, che questa questione dei 60 milioni al Casinò è
stata deflagrante. Allora, ci sembrava il minimo, accanto a tutte
le questioni importanti delle interpellanze di questo Consiglio,
che abbiamo affrontato e che ci hanno visto discutere di qualsiasi
cosa, perché ormai in quest'aula si discute veramente di qualsiasi
cosa...ci sembra come minimo importante discutere dei temi un po'
di grande
envergure
, tra i quali quest'estemporanea notizia
del finanziamento al Casinò. Anche perché lei questo dibattito non
l'ha portato in commissione, ecco perché noi abbiamo dovuto
anticipare un dibattito che lei porterà in quest'aula, perché non
c'è stata condivisione, quindi le nostre sono semplicemente
riflessioni che cercano di rappresentare, intanto, le
preoccupazioni che ci animano e ciò che anima in questi giorni la
comunità.
Ci fa piacere sicuramente che lei ammetta che certe difficoltà
ci sono e che le preoccupazioni, Assessore Perron, sono condivise.
Noi sicuramente prendiamo come buoni i suoi buoni propositi che
vanno nella direzione di monitorare, di verificare, di vedere...noi
riassumiamo i nostri quesiti che sono in un impegno politico di
verificare se ci sono delle responsabilità in capo anche al
futuro...in capo al presente su questa fase che ci vede intervenire
con una vicenda straordinaria...che deve andare a ricapitalizzare
la Casa da gioco, che, Assessore Perron, le ricordo, lei che è
Assessore alle finanze, ha avuto un terzo di perdita del capitale
sociale: ecco perché voi dovete intervenire! Allora il nostro
discorso, al di là...non abbiamo voluto fare una disamina a 360
gradi sul Casinò, ma semplicemente dire: "benissimo, facciamo
attenzione, accompagniamo quest'atto ad un'eventuale verifica di
responsabilità sulla politica gestionale". Noi quindi non vogliamo
distruggere, non è nostra intenzione andare avanti in una politica
e soprattutto in un intervento negativo di distruzione, ma in senso
propositivo tutelare, capire, approfondire e tutelare la proprietà,
gli Amministratori, noi tutti su quelle che sono le azioni che ci
sono state in questo periodo, che hanno condotto a questa
situazione e sul futuro monitorare, come lei diceva, quindi
sicuramente tutelare la proprietà, chi lavora all'interno della
Casa da gioco, l'indotto, gli operatori. È vero, lei dice che non è
che c'è solo la responsabilità del
management
, noi crediamo
che lei lo dica
in primis
a sé stesso, perché è l'ultimo
arrivato, e poi qualche collega magari seduto non appena vicino a
lei, ma appena più in là...e poi indietro su chi ha avuto le
responsabilità su questo dossier. Noi oggi però, Assessore Perron,
le chiediamo un impegno politico preciso, che le chiediamo di
specificare per capire se effettivamente...se c'è quest'impegno,
noi siamo anche disposti a ridiscutere questa risoluzione, a
ritirarla, nel senso...col suo impegno, però vorremmo capire bene
nel suo intervento sfumato se c'è quest'impegno preciso a fare
questi passaggi di verifica delle responsabilità. Grazie.
Président
- Merci Conseiller Viérin. Quelqu'un d'autre?
La parole à l'Assesseur Perron.
Perron (UV)
- L'ho detto un attimo fa: ribadisco
l'impegno assunto poc'anzi a fare una verifica approfondita sulle
responsabilità che ci sono e quindi poi a relazionare in
futuro.
Président
- La parole au Conseiller Viérin.
Viérin L. (UVP)
- Grazie Assessore.
Scusi se le abbiamo chiesto di esplicitare, ci pareva di aver
colto nel suo intervento che c'era questa volontà, ma non era
esplicitata. Visto che nelle prossime adunanze consiliari ci sarà
la possibilità di discutere sul bilancio del Casinò, su questo
finanziamento straordinario, noi quindi chiediamo che questa
verifica avvenga e che sia parallela a tutte quelle che sono le
azioni che noi discuteremo...e di cui dovremo assumere, in termini
di responsabilità politiche in quest'aula, le decisioni in merito.
Noi quindi crediamo che, da un punto di vista politico, il
messaggio che a noi interessa sia questo, affinché effettivamente,
al di là della politica, ci siano delle risposte anche da parte di
chi gestisce la Casa da gioco direttamente. Grazie.
Presidente
- Vi è quindi il ritiro della risoluzione?
Bene, allora prendiamo atto del ritiro della risoluzione iscritta
al punto 35.02. Punto 35.03 all'ordine del giorno.
