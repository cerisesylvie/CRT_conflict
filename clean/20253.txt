Classificazione
TURISMO E INDUSTRIA ALBERGHIERA


Resoconto integrale del dibattito dell'aula
Oggetto del Consiglio n. 240 del 19 novembre 2003 - Resoconto
OGGETTO N. 240/XII - Intendimenti circa la valorizzazione delle
nostre località turistiche. (Interpellanza)
Interpellanza
Considerato che un importante istituto di ricerca e
classificazione delle località turistiche europee ha bocciato
Courmayeur come località turistica d'eccellenza;
Evidenziato che tra le problematiche evidenziate dagli
esperti vi sono tutta una serie di temi di interesse regionale come
il trasporto funiviario obsoleto e la salvaguardia del sistema
ambientale;
i sottoscritti Consiglieri regionali
Interpellano
l'Assessore competente per conoscere se è intendimento del
governo regionale affrontare tale problematica attraverso un tavolo
specifico di valorizzazione di Courmayeur e di quelle località
valdostane ad aspirazione turistica internazionale.
F.to: Lattanzi - Frassy
Président - La parole au Conseiller Lattanzi.
Lattanzi (CdL) - Abbiamo potuto tutti leggere come ha giudicato
la nostra "perla delle Alpi" un noto istituto di qualificazione
delle località turistiche alpine qualche settimana fa, abbiamo
dovuto purtroppo constatare quello che già tutti sapevamo: che
Courmayeur negli ultimi 20 anni ha visto diminuire il suo livello
qualitativo di prestazione turistica e paesaggistica. Fra le
motivazioni, che hanno fatto crollare Courmayeur in questa
classifica della qualità del turismo montano, mi ha incuriosito
come a volte sia aberrante dover constatare quello che già tutti
sanno: Courmayeur crolla perché non ha strutture moderne per quanto
riguarda il trasporto a fune, perché non è attenta
all'utilizzazione delle sue vallate e quindi all'impatto
ambientale. Noi aggiungiamo che Courmayeur, in questi ultimi 20
anni, ha perso quasi tutte le attrattive ricreative possedute, che
attraevano frotte di turisti, proprio perché, andare nei locali
tipici della località alpina, era "in" per quelli di Milano, di
Torino, di Novara, di tutto il mondo e anche per i Valdostani; così
purtroppo non è più e, oltre a dircelo per 20 anni, abbiamo dovuto
constatare che se ne sono accorti nel mondo.
Chiedo in maniera concreta se questa problematica è importante
per questa Amministrazione e se intende affrontarla; non credo sia
legata solo alla località di Courmayeur, ritengo che colpisca anche
altre località ad ispirazione turistica internazionale che ancora
non sono state considerate in quella graduatoria: penso a Cervinia,
Brusson, Cogne. Vorrei sapere se l'Assessorato intende mettere una
particolare attenzione nel verificare la possibilità di rimediare a
questa situazione, prendendo anche atto della reazione - a mio
avviso sconcertante - dell'Assessore comunale al turismo di
Courmayeur che, nell'intervista rilasciata ai media, ha manifestato
un'inconsapevolezza della "partita" che si sta giocando. Le
affermazioni del tipo "adesso abbiamo capito e sistemiamo tutto" mi
sembrano non solo semplicistiche, ma non coerenti con i temi
all'ordine del giorno, con le difficoltà a rilanciare una località
come questa, con l'impiego di risorse finanziarie e umane,
qualificate, che Courmayeur deve mettere in campo, magari con
l'aiuto della Regione, essendo una località ad aspirazione
internazionale… che fa del bene a tutte
le casse anche quelle regionali. A fronte di tutto questo, chiedo
se la Regione ha già nel suo programma qualcosa di specifico.
Président - La parole à l'Assesseur au tourisme, aux sports, au
commerce, aux transports et aux affaires européennes, Caveri.
Caveri (UV) - Merci beaucoup, M. Lattanzi, pour cette
interpellation qui est tout à fait utile, parce que ce qu'il y
avait dans l'article de ce journal n'était pas clair - et je le dis
en tant que journaliste -, donc sans trop reprocher mes confrères
qui ont fait cet article et qui ont interviewé M. Truchet, qui a
répondu aux questions posées, j'essaierai de donner une réponse sur
le plan local des engagements de la Commune de Courmayeur.
Je dois éclaircir le point de départ: "Best of the Alps" (BOTA)
n'est pas un institut de recherche, il s'agit, au contraire, d'une
association à caractère privé constituée par des localités alpines
réunies pour mener des actions de marketing notamment sur les
marchés extra-européens, comme les Etats Unis et le Japon. Font
partie de cette association 4 stations touristiques suisses:
Zermatt, Grindelwald, Davos, Saint-Moritz; une française:
Chamonix-Mont Blanc; 4 autrichiennes: Lech, Seefeld, Kitzbuel,
Saint Anton et une italienne: Cortina d'Ampezzo. La principale
caractéristique pour entrer à faire partie du "Best of the Alps"
est d'être une localité touristique historique fréquentée aussi
bien en été qu'en hiver. L'accès au club est onéreux - 60.000
francs suisses d'entrée + 20.000 de cotisation annuelle - et
l'AIAT, le syndicat d'initiative du Mont Blanc, en avait fait
demande en considérant important pour Courmayeur le fait
d'appartenir à ce club élitaire. L'été dernier le Président de
l'AIAT, M. Leo Garin, m'invita à rencontrer les opérateurs
touristiques des stations adhérant à "Best of the Alps" lors de
leur visite à Courmayeur. Je les ai trouvés sympathiques et nous
avons discuté du futur du tourisme dans les Alpes.
L'entrée de Courmayeur n'a pas été refusée: notre station sera
l'objet d'un monitorage pendant 3 ans et pendant cette période
aucune autre localité ne pourra entrer à faire partie de
l'association. Courmayeur sera acceptée si elle prouve sa volonté
de résoudre les faiblesses qui ont été repérées pendant la visite
de l'été dernier. Sur la base des renseignements enregistrés, la
délégation de BOTA a évalué positivement la restauration, les
hôtels, les magasins, le paysage et les structures - Palais des
sports de la glace, terrain de golf,
promenades… -, alors qu'elle n'a pas
considéré à la hauteur les remontées mécaniques et la viabilité
dans les vallées latérales.
Il ne revient sans doute pas à la Région d'évaluer les
jugements, bien que nous sourions un peu en pensant aux problèmes
de circulation routière pour rejoindre Cortina et au trafic de la
localité pendant les moments de haute présence touristique, pour ne
pas parler des remontées mécaniques, donc c'est bien de critiquer
les autres, peut-être que BOTA pourrait même des fois s'interroger
sur quelques adhérents au club. Nous n'avons qu'un rôle de soutien
dans l'éventuelle décision de Courmayeur d'adhérer à "Best of the
Alps" et je pense qu'il soit impossible de donner un aspect
scientifique à une courte visite de la part d'une petite
délégation. Les analyses structurelles, sociales et économiques
vraiment scientifiques sont autre chose. A ce propos, je réponds
très volontiers à la question de nos perspectives vis-à-vis du
tourisme. Je pense, de ce point de vue, ce sera une réponse très
courte, parce que nous aurons sans doute le temps et l'opportunité
d'en discuter plusieurs fois dans cette salle du Conseil de la
Vallée.
Je pense que le point de départ doit être scientifique,
c'est-à-dire nous avons besoin de données. Par exemple,
l'Université de la Vallée d'Aoste est en train de conduire une
étude sur les stations hivernales de notre Région avec une logique
de comparaison avec les stations des Alpes, pour mieux comprendre
surtout nos faiblesses, parce que, de ce point de vue, je suis
d'accord sur le fait que nous connaissons nos caractéristiques
mais, pour améliorer le tourisme au Val d'Aoste, il faut avoir,
avec une logique d'autocritique très forte, le courage de vérifier
nos faiblesses. Même à propos de cette visite de BOTA, qui a parmi
ses adhérents de grandes et renommées stations touristiques des
Alpes, je pense qu'il faut garder les choses utiles, moi j'ai voulu
faire une analyse qui tienne compte que Courmayeur reste une grande
station très remarquable, mais c'est vrai qu'il faut savoir
améliorer notre accueil, nos structures, c'est-à-dire offrir aux
touristes le mieux possible.
Président - La parole au Conseiller Lattanzi.
Lattanzi (CdL) - Mi pare di aver capito, perché l'Assessore,
evidentemente, non ha potuto dare una risposta
precisa… e lo capisco perché ho
assistito a Saint-Vincent agli "Stati generali del turismo" e ho
potuto comprendere meglio di quanto percepito in aula in occasione
dei suoi interventi quali sono i suoi progetti; devo dire che ho
apprezzato l'approccio scientifico e analitico, perché la politica
oggi non può essere fatta sulle impressioni, su questo siamo
d'accordo, anzi, prima ne usciamo, meglio sarà!
Proprio questo approccio scientifico e di analisi ci fa dire che
possiamo avere di noi stessi tutte le migliori impressioni, ma non
è sufficiente guardarsi allo specchio e dire che ci piacciamo, è
importante piacere agli altri, visto che di questo dobbiamo vivere.
Se la risposta a questa interpellanza è: "l'approccio è quello di
mettere sul tavolo uno studio, un approfondimento della nostra
realtà per capire i nostri punti di
forza…" - che già conosciamo -
"… ma soprattutto i nostri punti
migliorabili", visto che quanto diciamo qui non arriverà
all'orecchio del potenziale cliente milanese, che deve andare a
Courmayeur e che magari ha la casa acquistata da qualche mese,
possiamo dirci che la "proposta Courmayeur" - La Thuile, ad
esempio, al contrario di Courmayeur, ha fatto dei passi avanti
importanti in questi ultimi 20 anni -, come quella, purtroppo, di
altre stazioni, è una proposta datata, perché sembra un po' di
andare in quelle località al mare in Liguria. Vi è un approccio
che, con l'alibi di difendere qualcosa, ha prodotto in questi
ultimi 20 anni un immobilismo che poi si è tradotto nel fatto che,
dopo una cena a Courmayeur, si può andare a casa, non vi è nulla!
Manca anche la festa dei coscritti, cioè siamo proprio alla frutta!
È evidente che chi deve vivere di
turismo… con tutto il tifo che possiamo
fare per avere sempre ricchi bilanci e super assessori alle
finanze… auspicherei che, più che un
super assessore alle finanze, si possa cominciare ad avere un super
turismo, una super economia, una super realtà!
Vorrei fare un'ultima riflessione su questa graduatoria su cui
l'Assessore ha sollevato alcuni dubbi. Posso capire che fa un certo
effetto vedersi "rifiutare"… lei ha
usato un termine più elegante: ha detto che l'AIAT ha fatto
domanda; il BOTA è comunque un organo privato di valutazione che
manda i suoi dati in mercati interessanti come gli Usa e il
Giappone, dove esiste il cliente target che vorremmo conquistare -
se avessimo un giorno l'aeroporto, sarebbe il massimo -, però è un
organo che promuove certe località. Lei ha fatto anche il nome di
alcune località e possiamo anche insieme sollevare, da Valdostani,
qualche perplessità legata agli impianti che hanno altre località,
però sta di fatto che la nostra domanda, tramite l'AIAT di
Courmayeur, a pagamento - che è salato, perché quella graduatoria,
quella classifica non ce la regalano; se si riesce ad entrare, devi
pure pagare salatamente per restarci dentro! - è stata rifiutata!
Lei ha usato un termine più "delicato": "la domanda non è stata
ancora accettata", io le dico che è stata rifiutata. Se poi fra 3
anni ci saremo comportati bene, avremo saputo dare delle risposte,
pagando, possiamo entrare nel club dei VIP del turismo montano
internazionale. Questo significa che non sempre è così facile fare
parte di organi privati - che quali potrebbero avere l'interesse al
danaro per l'iscrizione -, bisogna comunque avere i requisiti
richiesti; noi, purtroppo, ancora non li abbiamo e in quel club non
ci possiamo ancora entrare. Dovremo stare in osservazione 3 anni e
fra 3 anni, se avremo portato avanti un certo discorso, pagando,
potremo ambire ad essere promossi in mercati importanti.
Possiamo sollevare tutte le perplessità legate a questo
istituto, ma noi abbiamo bisogno che le nostre località possano
godere di un salto di qualità nella loro prestazione. Credo che
l'analisi che oggi ha messo in atto - e mi ricordo tutte le cose su
cui lei ha posto l'attenzione come Assessorato -, cioè un'analisi
scientifica della situazione per poi giungere alla definizione di
obiettivi possibili con strategie concrete e realizzabili - ed è un
approccio che mi piace - debba tenere in considerazione il fatto
che vi dovranno essere strategie diverse per settore e per qualità,
perché quello che possiamo fare per Courmayeur, Cervinia e Brusson
o Cogne, è diverso da quello che possiamo fare per località minori.
Anche qui bisogna fare un salto di qualità perché, se non usciamo
dalle consulenze amicali - che alla fine portano qualche voto, ma
pochi risultati alla nostra Regione -, non ne usciamo vivi. Mi ha
fatto piacere aver percepito che vi è la volontà di "girare questo
Assessorato come un calzino", per farlo diventare efficiente a
favore di tutto il turismo valdostano. Siamo ancora nella fase
delle buone intenzioni, nella fase dell'analisi di un lavoro di
legislatura che potrà durare 6 mesi o 1 anno, ma poi dovremo
cominciare ad entrare concretamente nelle soluzioni e io è lì che
sarò, insieme al gruppo, per comprendere se le buone intenzioni di
un Assessore di buona volontà si possono realizzare nella propria
Giunta, come noi auspichiamo.
