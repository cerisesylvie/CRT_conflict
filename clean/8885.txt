Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3386 del 13 gennaio 1988 - Resoconto
OGGETTO N. 3386/VIII - DATI SUGLI IMPIANTI DI INNEVAMENTO
ARTIFICIALE IN FUNZIONE IN VALLE D'AOSTA. (Interrogazione).
PRESIDENTE:
Do lettura dell'interrogazione presentata dal
Consigliere Sandri:
INTERROGAZIONE
OSSERVATA la notevole penuria di neve che si è verificata
nella nostra Regione durante le Feste Natalizie e verificato che
numerosi impianti di risalita sono rimasti chiusi;
RITENUTO opportuno conoscere i risultati pratici degli
interventi di innevamento artificiale per verificare
l'attendibilità delle scelte della Giunta in tale settore il
rapporto costo-benefici di tali scelte;
il sottoscritto Consigliere regionale
INTERROGA
l'Assessore competente per conoscere:
- quanti e quali impianti di risalita erano corredati di
impianti di innevamento artificiale al 28.12.1987;
- quanti cannoni erano installati alla stessa data in ogni
impianto;
- per che periodo hanno funzionato e in che numero per ogni
impianto;
- quali siano stati i risultati in centimetri di neve e in
funzionalità delle piste.
PRESIDENTE:
Ha chiesto di parlare l'Assessore al Turismo,
Urbanistica e Beni Culturali Lanièce, ne ha facoltà.
LANIECE (D.C.) -
L'interrogazione chiede quali e quanti
impianti di risalita erano corredati di impianti di innevamento
artificiale al 28.12.1987 e quanti cannoni erano installati alla
stessa data in ogni impianto.
I cannoni installati sono:
Funivie Val Veny: 200
Funivie Piccolo S. Bernardo-La Thuile: 32
Funivie G. Paradiso-Cogne: 2
Funivie Champoluc: 3 ad alta pressione, 2 a bassa pressione.
Si chiede inoltre per quale periodo hanno funzionato e in che
numero per ogni impianto, quali siano stati i risultati in
centimetri di neve e in funzionalità delle piste.
Funivie Val Veny: i cannoni della zona Plan Checrouit hanno
funzionato regolarmente dal 20 novembre, per innevare il percorso
di gara della Coppa del mondo tenutasi il 30 novembre, 65 ore di
funzionamento con 25 cannoni. Successivamente dal 10 dicembre al 30
dicembre le condizioni meteorologiche non hanno permesso di
produrre neve. Dal 31 dicembre all'8 gennaio i cannoni hanno
funzionato saltuariamente per complessive 51 ore, con 30 cannoni.
Complessivamente sono stati prodotti circa 22 mila metri cubi di
neve.
Funivie del Gran Paradiso-Cogne: i cannoni hanno funzionato i
giorni 26-27 dicembre, 7-8 gennaio per 14 ore con 2 cannoni,
producendo circa 100-1200 metri cubi di neve.
Funivie del Piccolo S
.
Bernardo: dal 27 novembre al 17
dicembre in fase di collaudo hanno funzionato in modo discontinuo 5
cannoni per circa 200 ore complessive. Sono stati prodotti 6500
metri cubi di neve; dal 17 dicembre al 6 gennaio impianti fermi per
temperatura troppo alta; dal 7 all'11 gennaio hanno funzionato per
80 ore con 9 cannoni inseriti contemporaneamente; sono stati
prodotti altri 3900 metri cubi di neve.
Funivie di
Champoluc: la funzione dei cannoni installati
è di integrare e mantenere agibile la pista dei Larici, zona
Ciarcerio, di integrare il manto nevoso zona sbarco seggiovia
Frachey e sciovia Plan Second con cannone a bassa pressione di
integrare e mantenere agibile la pista a monte della sciovia le
Mandrie. Cannoni a bassa pressione: mese di novembre usati 3 volte
per 23 ore di funzionamento e per una produzione di 300 metri cubi;
mese di dicembre usati 11 vote per 50 ore di funzionamento con una
produzione di 600 metri cubi. Mese di gennaio, usati 5 volte, 10
ore di funzionamento per una produzione di 150 metri cubi.
Cannoni ad alta pressione: usati una volta al mese di novembre
per 7 ore con una produzione di 50 metri cubi di neve; mese di
dicembre usati 8 volte per 52 ore con una produzione di 1200 metri
cubi; mese di gennaio usati due volte per 18 ore con una produzione
di 400 metri cubi.
PRESIDENTE:
Ha chiesto di parlare il Consigliere Sandri,
ne ha facoltà.
SANDRI (N.S.)
Come già presentato in un servizio
televisivo della Rai, nell'edizione del TG 3 della Valle d'Aosta,
mi sembra che i dati dell'Assessore al Turismo confermino lo scarso
utilizzo in questa annata dei cannoni da neve; in particolare
sarebbe interessante fare un confronto fra cannoni installati e
cannoni funzionanti. Vediamo che a Courmayeur dal 10 al 15% dei
cannoni sono stati utilizzati con una produzione di neve
estremamente scarsa, ad eccezione forse del percorso di gara della
Coppa del Mondo, ma dal punto di vista della funzionalità delle
piste direi che la situazione è stata sufficientemente penosa, come
mi sembra penosa la situazione in tutte le altre stazioni che sono
state citate. Infatti vediamo che a Cogne in tutto il mese di
dicembre è stato usato due volte l'impianto di innevamento
artificiale per un totale di 28 ore; lo stesso si può dire dei
primi otto giorni di gennaio, con produzioni veramente esigue
perché 1200 metri cubi di neve se vengono distribuiti su una
superficie appena dignitosa diventano strati di neve scarsi. In
questo senso avevo chiesto la misurazione in centimetri di neve,
per rendermi conto, come viene abitualmente fatto per spiegare agli
sciatori che devono venire in Valle d'Aosta, di quale sia la
consistenza del manto nevoso.
Il fornire la neve in metri cubi è uno stratagemma usato dai
gestori degli impianti di risalita per far vedere dei numeri
grossi, che tradotti sul terreno diventano molto scarsi. Credo che
sia questo un campanello di allarme che testimonia come questi
impianti abbiano scarsa funzionalità: quando non c'è neve la neve
in Valle d'Aosta non è certo un impianto di innevamento artificiale
che funziona a temperature sotto ai 3° che possa migliorare la
situazione. Chiederei all'Assessore di tenere conto anche dei
risultati economici, perché a fine stagione andremo a verificare
quale è stato l'effettivo incremento dal punto di vista economico
dei bilanci delle varie società funiviarie che hanno utilizzato
questi impianti di risalita. Per i dati che ho potuto conoscere io,
a Courmayeur non c'è stato un grosso miglioramento rispetto allo
scorso anno, malgrado che l'anno scorso ci fossero dei dati molto
bassi.
