Classificazione
NOMINE E INCARICHI DI CONSULENZA E SPECIALI
Incarichi di consulenza e speciali



Oggetto del Consiglio n. 457 del 11 marzo 2014 - Resoconto
OGGETTO N. 457/XIV - Interrogazione: "Criteri utilizzati per
l'individuazione di uno studio legale torinese per l'affidamento di
incarichi e consulenze".
Presidente
- Ha chiesto la parola, per la risposta, il
Presidente Rollandin; ne ha la facoltà.
Rollandin (UV)
- Grazie Presidente.
Per quanto riguarda la prima domanda, va precisato che gli
incarichi di patrocinio legale e consulenze conferiti tra il 2008 e
il 2014 allo studio legale Finocchiaro-Formentin-Saracco non sono
529.
Nel 116 che avevate fatto, sono riportate 529, ma queste sono la
somma di tutte quelle conferite ai vari legali. Difatti, come
specificato nella risposta, alla richiesta che lei aveva fatto, ai
sensi dell'articolo 116, 529 è il totale degli incarichi di
patrocinio legale conferiti negli anni 2008-2013. Quindi, quello è
il totale.
Allo studio legale in questione sono stati conferiti, nello
stesso periodo, complessivamente 88 incarichi di cui 84 di
patrocinio legale e 4 di consulenza. Gli incarichi di consulenza
sono stati conferiti nel rispetto di quanto previsto dalla legge 11
del '98 e sulla base di specifiche conoscenze e competenze
giuridico-amministrative delle materie oggetto di incarico.
Gli incarichi di patrocinio legale, invece, sono esclusi
dall'ambito di applicazione della legge 11 sopra richiamata e sono
conferiti sulla base del carattere fiduciario degli incarichi
stessi e della specializzazione del professionista, nonché del
criterio di rotazione, come è evidente, in questo specifico caso,
considerato che, tra il 2008 e il 2013, allo studio legale è stato
conferito il 16 percento degli incarichi del patrocinio legale
complessivi, quei 529 che richiamavamo prima. Va specificato anche
che gli incarichi di patrocinio legale sono conferiti per il primo
grado di giudizio di ogni singola causa, mantenendo, poi, il
medesimo legale anche per il prosieguo, per ragioni di efficienza
ed economicità negli eventuali gradi successivi.
Nel caso di specie, tra gli 88 incarichi di cui al patrocinio
legale, ben 21 sono conferiti con riferimento alle pendenze con la
società AVDA che gestisce l'aeroporto.
Infine, per quanto riguarda l'incidenza delle trasferte sulle
parcelle, a parte che le cause di appello o presso il Tribunale
Superiore delle Acque o presso la sezione specializzata per le
imprese si discutono a Torino, lo studio legale in questione non ha
mai fatturato spese vive e i compensi sono predeterminati in base
ai minimi tariffari, con la previsione di riduzione in caso di
esito sfavorevole.
Per il secondo punto, l'avvocato Saracco è stato, in effetti,
incaricato nell'ambito di un giudizio elettorale relativo alle mie
elezioni del '98, quello che lei ha chiesto e, successivamente, per
la difesa al TAR. Recentemente, nel 2011, lo stesso avvocato è
stato incaricato per tutta la Giunta e ha difeso il sottoscritto e
gli altri componenti della stessa nell'ambito di un procedimento
penale terminato con l'archiviazione, scaturito dalla denuncia del
Presidente di AVDA per reati di diffamazione e calunnia nei suoi
confronti. Grazie.
Presidente
- Ha chiesto la parola, per la replica, il
collega Ferrero; ne ha facoltà.
Ferrero (M5S)
- Grazie Presidente.
Faccio solo una premessa. Dato che la scorsa volta qualche
collega della maggioranza mi aveva fatto notare che non bisognava
andare su questioni personali e cose del genere. Non è nel nostro
stile andare su questioni personali. Diciamo che, ultimamente,
abbiamo avuto degli interessamenti particolari, a livello di vita
privata, da parte di qualcuno dei vostri e, secondariamente, se
qualcuno, in politica, trascina le cose personali, questo è per
colpa vostra e non nostra.
Siamo portati, quindi, sul personale da queste cose. Starò molto
attento perché, ovviamente, parlando di un avvocato, la querela è
nell'aria. Ne ho già collezionate un po' e, quindi, devo stare un
po' attento a come mi esprimo. I numeri sono, secondo noi,
notevoli. Parlano di 1.290.408 euro, in 5 anni, dati a uno studio
di Torino. Ci si trova veramente di fronte ad una specie di
berlusconismo de
nò antri
. Qualcuno aveva nominato
l'igienista dentale fatta poi eleggere nelle liste per diventare
consigliere regionale, la Zanin che è diventata Eurodeputato e
l'avvocato Ghedini è diventato anche lui Deputato. Anche noi, in
Valle d'Aosta, effettivamente, non ci distinguiamo e vediamo che
gli avvocati difensori, in questo caso, del Presidente della
Regione godono sicuramente di un trattamento, a livello di
incarichi, che è un trattamento che possiamo definire inopportuno.
Peraltro, non diciamo nulla sulla professionalità dell'avvocato
Saracco. D'altronde, per il solo fatto che il Presidente della
Regione Rollandin sia ancora lì dove è seduto, secondo noi, Saracco
è il massimo che potremmo avere. Da questo punto di vista, quindi,
non entriamo nel merito.
Certo è che è ovvio che, di fronte a cifre del genere, dobbiamo
chiederci se non si sia un po' esagerato. Abbiamo decine e decine
di avvocati valdostani che, in questo momento, sono in difficoltà.
Abbiamo poi anche - e bisogna dirlo - un Servizio legale, un
Dipartimento legale, un Ufficio legale: ma che cosa fanno questi?
Abbiamo degli avvocati: che cosa fanno? Per che cosa gli abbiamo
assunti? Per che cosa paghiamo centinaia di migliaia di euro dei
Dirigenti per poi andarci a fare le consulenze da un avvocato
esterno?
Viene poi il dubbio, in un momento in cui la gente è così
sospettosa, dubbio che, secondo noi è legittimo, nell'opinione
pubblica per cui, effettivamente, ci possano essere dei
cortocircuiti per quanto riguarda il fatto che l'avvocato del
Presidente tratta delle questioni della Regione. Scusate, ma non è
che possiamo sempre puntare il dito verso Roma, quando poi qui noi
riusciamo anche a fare meglio. Non siamo ancora arrivati a Caligola
che aveva nominato senatore il suo cavallo. Qui non so che cosa
dovremo vedere, però, effettivamente, tra parenti, amici, avvocati,
eccetera, insomma!
Il segnale che sta arrivando, in questo momento, è un segnale
decisamente negativo. Che questo venga condiviso pacificamente
anche da tutti gli altri componenti della maggioranza mi sembra un
po' strano. Se per voi questo è normale... Si continua a parlare
delle difficoltà della Regione, della disoccupazione, del fatto che
si contrae il mercato del lavoro e poi noi che cosa facciamo? Gli
avvocati di Torino sono più bravi degli avvocati di Aosta: questo
mi sembra chiaro. A livello di Servizio legale non riusciamo a fare
sostanzialmente nulla e, allora, per che cosa lo teniamo? Aboliamo
l'Ufficio legale, risparmiamo tranquillamente quei soldi, diamo
tutto a Saracco, gli diamo anche la residenza onoraria, forse ce
l'ha già, e siamo tranquilli.
Questa è, ovviamente, la punta dell'iceberg. Perché la punta
dell'iceberg? Perché non sappiamo - dovremmo fare 50 richieste di
accesso agli atti - quali incarichi abbia ottenuto l'avvocato
Saracco o il suo studio - devo dire bene di preciso perché
altrimenti parte la querela, l'avvocato Saracco o il suo studio,
perché non ci siano poi delle questioni - quanti incarichi hanno
ottenuto dalle società partecipate regionali e quanti incarichi - e
qui termino - ha ottenuto - e qui, invece, ho delle certezze -
dagli altri Enti locali, comuni ed eventuali Comunità montane e
tutto quanto. Parliamo di milioni di euro che, sicuramente, sono
finiti nelle tasche di un uomo di fiducia, sì, del Presidente della
Regione.
Si dà atto che dalle ore 10,42 assume la presidenza il
Presidente Emily Rini.
Rini (Président)
- Point 9 à l'ordre du jour.
