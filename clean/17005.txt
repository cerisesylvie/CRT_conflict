Classificazione
ZONA FRANCA


Resoconto integrale del dibattito dell'aula
Oggetto del Consiglio n. 358 del 27 gennaio 1999 - Resoconto
SÉANCE DU 27 JANVIER 1999 (MATIN)
OGGETTO N. 358/XI Valutazione del rapporto costi-benefici della
nuova modalità di distribuzione dei buoni benzina. (Interrogazione
con risposta scritta)
Interrogazione r.s. Preso atto della nuova modalità di
distribuzione del contingente di benzina attuata dall'Assessorato
competente;
Consapevoli che è utile, nel momento di passaggio da una
procedura di tipo cartaceo ad una procedura di tipo informatico,
valutare il rapporto costi-benefici di tali procedure;
I sottoscritti Consiglieri regionali
Interrogano
l'Assessore competente per conoscere:
1. rispetto alla passata modalità di distribuzione dei buoni
benzina
a) quale è stato il costo annuale del servizio relativo alla
distribuzione dei buoni e quali sono le voci che lo compongono;
b) come è stato stabilito il costo unitario per il buono benzina
e/o gasolio che l'utente pagava nel momento in cui ritirava il
quantitativo di benzina e/o gasolio assegnatogli per legge;
c) a quanto ammonta l'entità annuale del costo- pagato dagli
utenti al momento del ritiro del quantitativo di benzina e/o
gasolio assegnatogli per legge;
d) come vengono utilizzati i ricavi di cui al punto
precedente;
e) quanto personale ha richiesto tale organizzazione di
distribuzione dei buoni.
2. rispetto alla situazione nuova introdotta con l'uso della
tessera magnetica
a) quale è il costo unitario (per litro) che l'utente pagherà
per i diversi tipi di benzina;
b) se questo costo corrisponde a quello pagato in precedenza,
con il passato regime di distribuzione dei buoni;
c) se l'utente deve pagare il costo della tessera magnetica ed
eventualmente a quanto ammonta;
d) quando i distributori di benzina saranno dotati della
necessaria apparecchiatura e quale eventuale costo sarà loro
addebitato;
e) come la Regione intende far fronte alla carenza di eventuali
entrate garantite dalla precedente procedura di distribuzione dei
buoni.
F.to: Squarzino Secondina - Beneforti - Curtaz
Président La réponse à cette question avec réponse écrite a déjà
été transmise aux collègues conseillers.
