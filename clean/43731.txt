Classificazione
ASSISTENZA SANITARIA E OSPEDALIERA



Oggetto del Consiglio n. 909 del 6 ottobre 2021 - Resoconto
OGGETTO N. 909/XVI - Interrogazione: "Iniziative per
incrementare l'attrattività in ambito sanitario".
Bertin (Presidente) -
Punto n. 14. Risponde l'assessore
Barmasse.
Barmasse (UV) -
Per quanto riguarda la prima domanda:
"quanti e quali concorsi sono stati indetti nel 2020 e nel 2021 per
l'assunzione di medici infermieri e altri operatori della sanità
tra quelli previsti nei piani d'incremento del personale":, nel
corso dell'anno 2020 le procedure espletate sono state le
seguenti:.
Abbiamo avuto per il reclutamento dei dirigenti sanitari medici
diciassette concorsi pubblici per titoli ed esami per l'assunzione
a tempo indeterminato, di cui: tre unità da assegnare alla
struttura complessa di anestesia; due da assegnare alla struttura
complessa di chirurgia toracica; tre da assegnare alla struttura
complessa di oculistica; due unità da assegnare alla struttura
complessa di neurologia; tre unità da assegnare alla struttura
complessa di medicina e chirurgia d'accettazione e d'urgenza,
emergenza territoriale; una unità da assegnare alla struttura
complessa di nefrologia e dialisi; due unità da assegnare alla
struttura complessa di cardiologia; quattro unità da assegnare alla
struttura complessa di radiologia diagnostica e interventistica;
due unità da assegnare a struttura complessa pediatria; tre unità
da assegnare alla struttura complessa ortopedia e traumatologia;
due unità da assegnare alla struttura complessa psichiatria; due
unità da assegnare alla struttura complessa geriatria, due unità da
assegnare alla struttura semplice dipartimentale dermatologia; due
unità da assegnare alla struttura complessa medicina interna; una
unità da assegnare alla struttura complessa analisi cliniche; una
unità da assegnare alla struttura complessa immuno-ematologia e
medicina trasfusionale; una unità da assegnare alla struttura
semplice di pneumologia riabilitazione respiratoria; un utilizzo di
graduatorie di altra ASL, cioè struttura semplice dipartimentale di
dermatologia; una mobilità interregionale struttura complessa di
oncologia, tre avvisi pubblici per titoli e colloquio per la
formazione di graduatorie per l'assunzione a tempo determinato
nell'ambito della struttura semplice dipartimentale di
gastroenterologia endoscopica dell'area territoriale della
struttura complessa neurologia e Stroke-Unit.
Per il reclutamento, invece, di dirigenti sanitari non medici,
tre concorsi pubblici per titoli ed esami per l'assunzione a tempo
indeterminato di due unità da assegnare alla struttura complessa
analisi cliniche; un'unità da assegnare alla struttura complessa
farmacia; un'unità da assegnare alla struttura complessa
immunoematologia e medicina trasfusionale; due avvisi pubblici per
titoli e colloquio per la formazione di graduatorie per
l'assunzione a tempo determinato nell'ambito della struttura
semplice dipartimentale di fisica sanitaria.
Per quanto riguarda il reclutamento del personale sanitario del
comparto, tre concorsi pubblici per titolo ed esami per
l'assunzione a tempo indeterminato di due tecnici di neuro
fisiopatologia; ottantatré infermieri; due tecnici della
prevenzione dell'ambiente e dei luoghi lavoro; tre trasferimenti
interregionali, in questo caso si tratta di infermieri.
Nel corso dell'anno 2021, le procedure espletate invece che
intraprese sono le seguenti: per il reclutamento dei dirigenti
medici venticinque concorsi indetti per l'assunzione di: un'unità
di medicina e chirurgia d'accettazione; un'unità da assegnare alla
struttura semplice di dermatologia; tre da assegnare all'oncologia;
tre da assegnare alla medicina interna; due unità da assegnare alle
malattie infettive; un'unità da assegnare alla nefrologia; un'unità
da assegnare alla neuropsichiatria infantile; due unità da
assegnare alla psichiatria; due unità da assegnare al SERD; due
unità da assegnare alla geriatria; due unità da assegnare alla
gastroenterologia; due unità da assegnare alla pneumologia; due
unità da assegnare all'ortopedia; un'unità da assegnare
all'otorinolaringoiatria; un'unità da assegnare alla chirurgia
generale; un'unità da assegnare alla medicina nucleare; due unità
da assegnare all'immuno-ematologia; tre unità da assegnare alla
radiologia; cinque unità da assegnare all'anestesia; tre unità da
assegnare alle analisi cliniche; un'unità da assegnare alla
medicina legale; tre unità da assegnare alla struttura complessa
igiene; due unità da assegnare alla struttura complessa igiene e
sanità pubblica.
Mobilità interregionale: in radioterapia oncologica abbiamo
avuto una mobilità; quattro avvisi pubblici per titoli e colloquio
per la formazione di graduatorie per l'assunzione a tempo
determinato nell'ambito delle malattie infettive, oncologia,
neuropsichiatria infantile, radiodiagnostico; un avviso pubblico
per titoli e colloqui per tempo determinato per una unità da
assegnare alla direzione strategica e due avvisi per l'attribuzione
dell'incarico di direttore della struttura complessa oculistica e
di direttore della struttura complessa igiene e alimenti di origine
animale.
Per il reclutamento dei dirigenti sanitari veterinari: due
concorsi per l'assunzione di due unità da assegnare alla struttura
complessa igiene della produzione e trasformazione degli alimenti e
due unità da assegnare alla struttura complessa sanità animale.
Per il reclutamento di dirigenti sanitari non medici: un
concorso pubblico per titoli ed esami per l'assunzione a tempo
indeterminato di tre unità del assegnare alla psicologia e un
utilizzo di una graduatoria di altra ASL per il fisico.
Per il reclutamento di personale sanitario del comparto: cinque
concorsi pubblici per titoli ed esami per l'assunzione a tempo
indeterminato di un assistente sanitario, due tecnici sanitari di
radiologia, sei logopedisti, due assistenti sociali e ottanta
infermieri, mobilità interregionale per infermieri.
Per la seconda domanda "Quanti concorsi per medici sono andati
deserti nel biennio sopra richiamato": relativamente all'anno 2020
gli unici concorsi pubblici per medici andati completamente deserti
sono quelli relativi ai dirigenti sanitari medici da assegnare alla
struttura complessa immunoematologia e medicina trasfusionale e
della struttura semplice di pneumologia.
Si evidenzia, inoltre, che in diversi casi, pur non essendo
andati deserti i concorsi, non è stato possibile arruolare il
numero di operatori per cui i concorsi sono stati banditi.
Un esempio è quello relativo all'ortopedia e traumatologia per
cui su tre unità poste a concorso nel 2020 è stato possibile
assumere un solo candidato il quale, in quanto specializzando, non
può ancora fornire una risposta efficace alle esigenze aziendali in
quanto non è stato appunto ancora assunto, bisogna aspettare che si
specializzi per il 2020, mentre nel 2019 il concorso dell'ortopedia
è andato completamente deserto.
La terza domanda "Quali iniziative si stanno mettendo in campo
per rendere più attrattivo venire a lavorare in ambito sanitario in
Valle d'Aosta soprattutto per medici e infermieri": le iniziative
che si stanno mettendo in campo per rendere più attrattivo il
venire a lavorare in ambito sanitario in Valle d'Aosta, soprattutto
per medici e infermieri, sono molteplici, in particolare, tra le
iniziative più rilevanti, si evidenziano attività in corso da parte
dell'Assessorato per introdurre un'indennità integrativa regionale;
gli approfondimenti in corso sono volti a valutare la
regionalizzazione del contratto di lavoro dell'area sanità, anche
mediante specifiche norme di attuazione dello Statuto Speciale
della Valle d'Aosta, legge costituzionale 26 febbraio '48, al fine
d'introdurre delle misure strutturali.
In parallelo, a seguito degli esiti che si otterranno dalla
Corte Costituzionale relativi all'impugnativa in corso circa
l'espletamento delle procedure concorsuali per i dirigenti medici,
veterinari e sanitari senza preliminare accertamento linguistico,
si potranno valutare eventuali azioni e modifiche e consolidamento
della norma attualmente impugnata o l'elaborazione di nuove norme
relative alla modalità di accertamento linguistico.
Aggiungerei a questo tipo di iniziative le iniziative legate a
maggiori legami con l'Università, la revisione dell'atto aziendale,
quindi per valorizzare più strutture rendendo le strutture
complesse, la riorganizzazione all'interno dell'Ospedale anche per
migliorare la qualità di vita e dei servizi.
Queste sono alcune delle misure che sono presenti in quello che
è il piano di attrattività che l'Azienda ha predisposto e che poi
presenteremo.
Presidente -
Per la replica, il consigliere Baccega.
Baccega (PA) -
Evidentemente questa interrogazione, - che
avrebbe potuto essere anche una mozione -, nella quale lei ci ha
elencato correttamente tutti i concorsi che sono stati indetti ed
in parte espletati, viene un po' incontro a quello che è stato il
grido d'allarme suo e non solo suo, nel senso che un mese fa
abbiamo avuto modo di prendere atto che la situazione è abbastanza
difficile, lei ha detto addirittura drammatica, e lo hanno anche
ribadito i sindacati medici, ANAO, ASSOMED ecc. in un loro
comunicato, poi è arrivata anche puntuale la comunicazione di
Vallée d'Aoste Santé, diciamo che quando c'è un meccanismo che si
muove tutti quanti mettono a disposizione il loro sapere.
Noi abbiamo ritenuto opportuno, infatti le chiederei
eventualmente la risposta, perché non sono riuscito a starle dietro
con gli appunti, se gentilmente ce la fa avere perché ovviamente
andiamo ad affrontare un momento complicato, momento dove dovremo
lavorare sul piano della salute e benessere sociale che aspettavamo
a giugno e sul piano regionale delle liste attesa; c'è bisogno di
fare del lavoro in quella direzione e noi vogliamo essere
ovviamente collaborativi in questo senso, ma abbiamo anche appreso
che nelle altre Regioni sono partiti anche lì i concorsi e in modo
definitivo e anche l'INPS ha fatto un concorso per 189 medici a
livello nazionale, anche questo porta via risorse.
Quindi noi crediamo che per dare miglior approccio rispetto al
piano della salute rispetto ai documenti che saranno predisposti
nel periodo successivo, sia necessario avere un numero di dati
sufficienti.
Devo dire che pensavo che il numero dei concorsi deserti fosse
più alto, quindi vuol dire che un minimo d'inversione di tendenza
può esserci stato.
L'auspicio è che si possa fare poi le assunzioni e ricoprire in
qualche modo i posti di coloro o che se ne vanno o che vanno in
quiescenza.
La ringrazio per la risposta, se ci farà avere copia della
risposta.
