Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 189 del 5 dicembre 1988 - Resoconto
OGGETTO N. 189/IX - ESIGENZA DI ELABORARE NUOVE NORME
REGOLAMENTARI SULL'ORDINAMENTO DEI SERVIZI REGIONALI DI CONTROLLO
PRESSO LA CASA DA GIOCO DI SAINT-VINCENT. (Interpellanza)
PRESIDENTE: Do lettura dell'interpellanza in oggetto, presentata
dal Consigliere Riccarand ed iscritta al punto 7 dell'ordine del
giorno.
INTERPELLANZA
PREMESSO che le "Norme Regolamentari"
sull’ordinamento dei servizi di controllo regionale
presso la Casa da Gioco di Saint-Vincent risalgono al 1967 e
presentano numerose lacune, carenze e difficoltà
interpretative;
RICORDATO che da anni i controllori regionali presso la Casa da
Gioco di Saint-Vincent chiedono una revisione di tali "Norme
Regolamentari" per un controllo più efficace;
RICORDATO altresì che era stata decisa la nomina di una
Commissione paritetica con rappresentanti designati dalla Regione e
dalle organizzazioni sindacali dei lavoratori per
l’elaborazione di nuove "Norme Regolamentari";
APPRESO che le Organizzazioni sindacali hanno già da tempo
provveduto a incaricare i propri rappresentanti nella citata
Commissione paritetica, ma che nessuna designazione è stata fatta
dalla Regione con il risultato che la commissione non ha mai potuto
iniziare i lavori;
SOTTOLINEATA l'urgenza e l'importanza di elaborare nuove "Norme
Regolamentari", di portarle all’esame del Consiglio
e di recepirne i contenuti nelle forme di gestione che regoleranno
il funzionamento della Casa da Gioco dopo la scadenza dell'attuale
convenzione Regione-Sitav;
il sottoscritto Consigliere
INTERPELLA
la Giunta regionale per conoscere:
1) per quale motivo non è stata costituita la Commissione
paritetica citata in premessa;
2) come intende operare per giungere in tempi brevi
all'elaborazione di nuove e più precise "Norme regolamentari"
sull’ordinamento dei servizi di controllo regionale
presso la Casa da Gioco di Saint-Vincent.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
La necessità di nuove norme regolamentari
sull'ordinamento dei servizi di controllo regionale al Casinò di
St. Vincent è già stata evidenziata più volte all'interno di questo
Consiglio. Ricordo in particolare che nel 1984, nel momento in cui
venne costituita la Commissione di indagine sulle vicende del
Casinò, questa necessità fu indicata come uno dei punti prioritari
da affrontare.
Successivamente la stessa esigenza è stata più volte espressa
con forza dai controllori regionali che in numerosi documenti ed in
numerose lettere hanno chiesto di rivedere certe norme che ormai
risalgono al 1967 e si riferiscono ad un Casinò che era
evidentemente molto più piccolo, con un minor numero di giochi, con
meno personale, con minore affluenza ed era totalmente privo dei
giochi americani che hanno posto nuovi problemi di controllo. Si
trattava, quindi, di norme già carenti; inoltre la situazione si è
profondamente modificata.
Nel gennaio di quest'anno c'è stata una formale richiesta da
parte delle organizzazioni sindacali per costituire una commissione
paritetica, con rappresentanti della Regione e delle organizzazioni
sindacali, per porre mano ad una revisione di queste norme
regolamentari.
Il 2 febbraio, il Presidente della Giunta con una sua lettera ha
invitato le organizzazioni sindacali a nominare i loro
rappresentanti in seno a questa commissione paritetica, accogliendo
quindi in sostanza la proposta delle stesse organizzazioni
sindacali che, il 7 marzo 1988, hanno provveduto a designare i
propri rappresentanti in seno alla commissione paritetica.
La vicenda poi si è fermata, probabilmente perché, avvicinandosi
la scadenza elettorale, si è pensato bene di rinviare la
designazione della commissione alla fase successiva alle elezioni,
in modo da permettere un lavoro su un periodo un po' più ampio.
Adesso, però, le elezioni sono ormai trascorse, anzi sono già
passati diversi mesi e quindi noi vorremmo sapere se è intenzione
della Giunta mantenere fede agli impegni assunti con le
organizzazioni sindacali, se vuole ancora nominare questa
commissione e quando la si costituirà. Si tratta infatti di
procedere rapidamente ad una revisione delle norme regolamentari,
affinché per la trattativa che si aprirà per la nuova gestione del
Casinò di St. Vincent, che scadrà fra un paio di anni, siano
comunque pronte delle nuove norme regolamentari che possano essere
recepite tra i criteri fondamentali con cui verrà assegnata la
gestione della Casa da Gioco. Comunque essa verrà gestita,
bisognerà avere delle norme molto precise da recepire nella
convenzione, negli accordi e nei contratti.
PRESIDENTE:
Ha chiesto la parola il Presidente della
Giunta Rollandin; ne ha facoltà.
ROLLANDIN (UV):
Comme M. Riccarand vient de dire, le
problème se pose depuis longtemps et donc il exige une réponse
concrète.
En effet, il y avait eu une requête de la part pas seulement des
contrôleurs mais aussi des organisations syndicales. J'avais
annoncé d'avance que j'étais disponible à reprendre ce discours,
mais après, comme le Conseiller Riccarand a rappelé, on avait cru
qu'il était pratiquement impossible de faire partir une commission
qui, après quelques mois, aurait terminé les travaux, étant donné
qu’il y avait les élections régionales.
Par la suite, il y a eu différentes rencontres avec les
organisations syndicales et à ce propos on avait cru qu'il était
nécessaire, avant tout, de discuter (je répète, avec les
organisations syndicales) le problème concernant le contrat de
travail et maintenant on attend d'avoir une plate-forme générale
pour ce qui est du contrat qui concerne aussi les contrôleurs.
Donc, pour une partie, on avait continué le discours sur le
problème du bilinguisme en attendant de reprendre le discours des
modifications des règlements à l'intérieur du Casino.
En même temps, j'ai rappelé ce problème aux organisations
syndicales et on proposera une Commission paritaire (au-delà des
quatre représentants) qui sera composées par trois représentants de
l'Administration régionale et par le représentant du Bureau du
Personnel, afin qu'on puisse démarrer avec les travaux au début de
l'année prochaine.
Donc je crois que pour le prochain Conseil ou pour l'autre après
il y aura la possibilité de nommer les représentants du Conseil à
cette commission pour partir avec les travaux.
On partage ce que le Conseiller Riccarand venait de dire, que
certaines réglementations sont plutôt dépassées, étant donné qu'il
y a eu des modifications même au niveau des jeux qui ont été
introduits à la maison de jeux de Saint-Vincent.
Par conséquent, je crois qu’avec le début de
l'année prochaine les travaux de cette commission pourront
démarrer; commission un peu spéciale car elle sera composée pas
seulement par des Conseillers, mais aussi par des représentants du
Conseil qui examineront les différentes propositions de
modification qu'ont déjà été l'objet d'une analyse préalable de la
part du Commissaire et du représentant du Bureau du Personnel.
Donc je crois avoir répondu à M. Riccarand, en disant qu'on est
d'accord avec cette ligne de conduite.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
Sono soddisfatto della risposta del
Presidente della Giunta e chiedo che nelle adunanze del Consiglio
previste per il mese di gennaio si possa procedere alla nomina di
questa commissione.
