Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1681 del 5 dicembre 1985 - Resoconto
OGGETTO N. 1681/VIII - INIZIATIVE DELLA REGIONE PER UNA NUOVA
POLITICA GENERALE NEI CONFRONTI DELLO SPORT. (Interpellanza
).
PRESIDENTE:
Do lettura dell'interpellanza in oggetto
presentata dai Consiglieri Torrione e Breuvé:
INTERPELLANZA
In un contesto sportivo dove i contributi regionali hanno
largamente premiato società lautamente sponsorizzate o ad attività
pressochè professionistica non può non destare una certa
perplessità il fatto che altre discipline sportive siano invece
trascurate al punto da pregiudicare la stessa sopravvivenza nel
panorama dello sport valdostano.
Alludiamo all'atletica leggera e al tennis che possono essere
chiaramente classificati come le "Cenerentole" delle attività
sportive praticate in Valle d'Aosta.
Per quanto riguarda l'atletica leggera non può non destare
preoccupazione la constatazione che il numero dei praticanti negli
ultimi anni si è ridotto di quattrocento unità passando dai 1.000
tesserati nel 1982 agli attuali 600.
Questo elemento che ha destato legittime preoccupazioni
nell'ambiente e negli operatori del settore è determinato da una
serie di fattori tra cui quelli principali possono essere
individuati in un insostenibile pletorico sviluppo in Valle degli
sport-spettacolo, favorito dalla mancanza di una preordinata
politica sportiva e nell'in sufficiente ed irrazionale
distribuzione degli impianti di atletica leggera sul territorio
regionale unitamente in alcuni casi, ad una obsolescenza degli
stessi.
A questo riguardo emblematica è la situazione del Campo
Scuola di Aosta "E. Tesolin", la cui pista è stata recentemente
rinnovata a cura dell'Amministrazione regionale, ma che presenta
alcuni inconvenienti (degrado delle tribune per il pubblico e
relativi servizi, mancanza dell'impianto di illuminazione) da
impedirne l'utilizzazione per manifestazioni di prestigio a livello
nazionale ed internazionale.
Altra carenza a livello generale è rappresentata dalla
mancanza nell'ambito regionale di un impianto ridotto ma coperto in
grado di garantire la preparazione invernale degli atleti.
Passando ad esaminare i problemi relativi alla pratica del
tennis, non si può non evidenziare come la cronica insufficienza di
campi, specie coperti, costituisca una grave limitazione ad una più
vasta diffusione di tale disciplina sportiva. Se poi si considera
in particolare la situazione di Aosta allora si deve porre nel
giusto rilievo come gli attuali cinque campi di cui dispone il Club
tennistico aostano non solo non riescono a soddisfare le esigenze
dei soci ma impediscono addirittura uno svolgimento corretto
dell'attività didattica e una conseguente valorizzazione dei
giovani atleti.
Tutto ciò premesso, i sottoscritti Consiglieri
regionali
INTERPELLANO
l'Assessore competente per conoscere:
a) quali iniziative intende assumere la Giunta regionale per
venire incontro alle legittime aspettative del mondo sportivo
valdostano, iniziative che evidenzino le linee direttrici di una
nuova politica generale della
Regione nei confronti dello sport;
b)
se è intenzione della Giunta dare attuazione a
quanto previsto nel Piano triennale delle infrastrutture sportive
approvato nel 1980 ed in particolare:
1°) alla costruzione di un nuovo impianto tennistico dotato
di 14 campi da tennis da realizzarsi in Aosta - Regione
Saumont;
2°) alla costruzione di un impianto coperto per l'atletica
leggera da realizzarsi in Aosta in adiacenza al Campo Scuola "E.
Tesolin";
c)
se a proposito del Campo Scuola "E.
Tesolin" è previsto un ulteriore intervento finanziario per
la sistemazione delle tribune e dei relativi servizi dello
stesso.
PRESIDENTE:
Ha chiesto la parola il Consigliere Torrione:
ne ha facoltà.
TORRIONE (P.S.I.):
La ragione per la quale abbiamo
ritenuto opportuno sollevare questo problema è legata a due fatti
che vanno analizzati nella loro giusta dimensione.
In Valle d'Aosta ci sono degli sport che godono di una
particolare attenzione da parte dei vari enti pubblici e non solo
della Regione, e vi sono poi degli sport che sembrano essere qua si
le "Cenerentole" dell'attività sportiva. L'atletica leggera, che è
definita la "regina degli sport", ha subito in questi ultimi anni
un calo di praticanti che non può non preoccupare.
Entrando nel merito dell'interpellanza ricordo che dai 1000
tesserati del 1982 siamo scesi agli attuali 600 tesserati circa.
Secondo noi questa diminuzione così netta è dovuta al fatto che la
Regione ha privilegiato in modo particolare gli "sport spettacolo",
in primo luogo il calcio, con interventi finanziari che
personalmente considero discutibili specie se confrontati con i
risultati raggiunti: emblematico infatti è il caso della società
sportiva Aosta.
Inoltre la carenza di strutture distribuite sul territorio
regionale rende la crisi dell'atletica quasi irreversibile. Non
considerando il campo scuola di Aosta, abbiamo un impianto a Pont
Saint Martin e altri due impianti a Saint Christophe. Ora io mi
chiedo perché un'attività, che forse esercita una funzione
educativa più accentuata di altre proprio perché viene praticata in
modo individuale e non collettivo, non debba essere guardata con lo
stesso occhio benevolo con il quale la Regione guarda altri
sport.
Peraltro debbo dare atto, proprio alla Regione, di essere stata
sollecita e sensibile nel rifare a proprie spese le piste e le
pedane del campo scuola "Ettore Tesolin" di Aosta. Si trattava del
resto di un intervento necessario perché non era più possibile
praticare alcuna forma di atletica in quel campo. L'intervento
tuttavia è rimasto a metà, non solo per colpa della Regione, perché
ci sono anche delle carenze da addebitare al Comune di Aosta, ed
infatti lo stato di degrado delle tribune e dei servizi è tale da
rendere addirittura inutilizzabile l'intero impianto, che potrebbe
essere utilizzato per grandi manifestazioni atletiche che hanno
anche un notevole riflesso turistico, come il meeting di Viareggio
che attira turisti da tutta l'Europa.
Per quanto riguarda l'atletica mi permetto ancora di osservare
che la Vale d'Aosta ha avuto diversi atleti di fama e, per citare
soltanto i più noti, possiamo ricordare: Ottoz, Acerbi, Fontana, la
stessa Brunet, che è un personaggio di questi ultimi giorni, Cerri,
Challancin ed altri. Però tutti coloro che hanno delle possibilità
di emergere in campo agonistico per poter proseguire la loro
attività debbono militare in società che non hanno sede in
Valle.
Ricordo ancora che per quanto riguarda l'atletica manca nel modo
più assoluto un impianto coperto che, specie per le condizioni
climatiche della nostra Regione, consentirebbe di fare
dell'attività per quasi sei mesi all'anno. Eppure il piano delle
infrastrutture sportive di interesse regionale, approvato nel 1980,
prevedeva appunto la costruzione ad Aosta di un impianto per
svolgere dell'attività atletica indoor o perlomeno per consentire
l'allenamento degli atleti durante i mesi invernali.
L'altra attività sportiva che viene considerata anch'essa una
specie di "Cenerentola" è il tennis, per il quale il discorso si fa
lungo perché si perde nella notte dei tempi l'inizio delle
discussioni intorno a questo argomento. E' assolutamente ridicolo
infatti che una città come Aosta possa avere a sua disposizione
solamente cinque impianti tennistici, che sono insufficienti
addirittura per le stesse esigenze del Tennis Club e servono a poco
o a niente sul piano turistico, perché i cinque impianti, di cui
due coperti, consentono di fare dell'attività a malapena e tra
molte difficoltà ai soli soci.
Il Tennis Club di Aosta ha infatti un numero di soci che ammonta
a 371 nella categoria senior, 88 nella categoria junior, e già
superiamo le 450 unità, alle quali debbono essere aggiunti i
partecipanti ai corsi di allenamento comunali, che sono 82, ed i
ragazzi della scuola di addestramento al tennis, che sono 75. Se a
queste cifre aggiungiamo anche solo una quota minima di turisti che
vengono ad Aosta per villeggiare, possiamo dire che l'insufficienza
dell'attuale struttura tennistica è addirittura assoluta.
Concludo ricordando che anche il tennis era stato visto
nell'ottica del piano delle infrastrutture sportive e si era
pensato di costruire 14 campi da tennis in regione Saumont, con una
scelta che io ritengo assolutamente sbagliata, perché il parco
Saumont deve avere una destinazione diversa rispetto a quella di
ospitare delle infrastrutture sportive che potrebbero essere
collocate in altre zone della città.
Lo spostamento del Puchoz è ormai diventato un atto quasi dovuto
alla città di Aosta, perché è impensabile che uno stadio possa
essere situato nel centro cittadino. Tenendo conto di ciò ricordo
che quando ero ancora al Comune di Aosta si era pensato di spostare
i campi da tennis in località Mont Fleury, ma credo che collocare
in quella zona delle attività sportive significhi eliminare
completamente la presenza di una qualche forma di attività
agricola(in questo caso gestita dalla Scuola di Agricoltura) nel
territorio comunale di Aosta e si verrebbero a creare ulteriori
difficoltà.
Io ho sollevato questo problema per ché il mondo politico si
agita moltissimo quando una squadra di calcio sta per retrocedere
nella divisione inferiore per non aver conseguito risultati
positivi, e sono emblematiche al riguardo le discussioni dell'anno
scorso intorno alla squadra dell'Aosta, mentre resta quasi
indifferente quando delle attività, che non hanno una grande
risonanza o un grande rilievo, non riesco no ad avere a
disposizione neanche delle strutture che ne garantiscano a
sopravvivenza nel contesto sportivo valdostano. Grazie.
PRESIDENTE:
Ha chiesto la parola l'Assessore al Turismo,
Urbanistica e Beni Culturali Borbey; ne ha facoltà.
BORBEY (D.C.):
Per quanto concerne la prima richiesta
dell'interpellante, in merito alle iniziative che intende assumere
la Giunta regionale per andare incontro alle legittime aspettative
del mondo sportivo valdostano e che evidenziano le direttrici della
nuova politica generale, ricordo che ho già avuto modo di dire in
Consiglio che, verso il mese di gennaio, il piano triennale delle
infrastrutture turistico-sportive verrà ampiamente discusso in
Consiglio per una revisione del programma delle infrastrutture.
Quella discussione sarà preceduta da un dibattito che si svolgerà
all'interno dell'assemblea sportiva con lo scopo di indicare le
direttrici del nuovo piano e della nuova politica sportiva che
modificherà la legge sullo sport.
Il piano triennale presentato dall'amico Consigliere Pollicini
nel 1981 prevedeva a dislocazione nelle varie Comunità Montane di
determinate infrastrutture e proprio qui in Consiglio regionale
allora non si riteneva affatto che quel piano privilegiasse
un'attività sportiva piuttosto che un'altra. Dall'assemblea
sportiva e da tutti i presidenti delle federazioni era stato
riconosciuto anzi che il piano aveva una sua logica e prevedeva
un'equa distribuzione dei finanziamenti. Venne infatti penalizzata
la costruzione di nuovi campi di calcio, mentre venne finanziata la
costruzione di parecchi nuovi campi da tennis: ogni Comunità
Montana aveva previsto la costruzione di otto e a volte dieci o
dodici campi da tennis. Non mi ricordo ora se per la città di Aosta
la previsione era di dieci o dodici campi da tennis, ma anche se la
maggior parte di quei nuovi campi da tennis era prevista a totale
carico della Regione, per alcuni era stato previsto solo un
contributo regionale. Ora non ricordo più quanto era stato previsto
allora per la città di Aosta a totale carico della Regione, ma mi
sembra che le strutture fossero il campo scuola "Tesolin" ed il
Palazzetto dello sport (che, specie quest'ultima, è di interesse
regionale e non può essere adibita ad uso esclusivo della città di
Aosta). E' la Regione quindi, ed in particolare il sottoscritto,
che deve interessarsi e farsi carico della sua costruzione e
dell'eventuale ritardo nella sua realizzazione.
Approfitto però dell'occasione che mi si presenta per far notare
che il Comune di Aosta è piuttosto carente nel proporre interventi
e nell'approfittare di determinate leggi. Gli stadi del ghiaccio di
Courmayeur e di Cogne, la cui spesa è stata a totale carico della
Regione, erano stati progettati dalle rispettive Amministrazioni
comunali e la Regione ha dato solo il proprio parere positivo ed ha
appaltato le opere.
Si tratta pertanto di sollecitare il Comune di Aosta, ma
soprattutto a Comunità Montana n. 4, che non ha mai beneficiato
della legge istitutiva del piano triennale delle infrastrutture
turistico-sportive, non avendo mai fatto pervenire nessuna
richiesta né per la costruzione di un campo da tennis, non ultimo
quello di Gressan, né per altre strutture. Probabilmente ciò
dipende da varie difficoltà operative all'interno della Comunità
Montana, ma a legge dice chiaramente che è la Comunità Montana che
deve richiedere il contributo alla Regione, e sono i vari comuni
che devono farsi carico di riunire la Comunità Montana ed in questo
caso in modo particolare il Comune di Aosta che, come dice
giustamente il Consigliere Torrione, è molto carente nel settore
delle infrastrutture di carattere sportivo.
E' il Comune di Aosta che per primo deve farsi carico di
redigere i progetti, di sollecitare le riunioni della Comunità
Montana e di richiedere, stando sempre alla legge, i finanziamenti
regionali. Noi siamo aperti e disposti a collaborare con il Comune
di Aosta, però non vogliamo togliere alcuna competenza specifica al
Comune, come Lei Consigliere Torrione, ha ricordato poc'anzi.
Lei non deve confondere la sala del Consiglio regionale con
quella del Consiglio comunale di Aosta, perché l'Assessore Borbey,
ma credo tutta la Giunta regionale, non vuole togliere nel mo do
più assoluto alcuna competenza al Comune di Aosta, così come pare
emergere dalle sue preoccupazioni. Se la zona di Saumont non è
idonea per ospitare dei campi da tennis...
(.... INTERRUZIONE ....)
TORRIONE
(fuori microfono): "Questa è una mia opinione
personale".
BORBEY (D.C.):
Questa è la sua opinione personale, ma Lei
fino a ieri stava al Comune di Aosta!
TORRIONE
(fuori microfono): "Ed infatti non ero
d'accordo!"
BORBEY (D.C.):
Pertanto se ora non possiamo decidere lo
spostamento e quindi il finanziamento dei campi da tennis, o lo
spostamento e quindi il finanziamento del campo sportivo, ciò
dipende dal fatto, ad esempio, che il piano regolatore di Aosta
prevede ancora il campo sportivo nella stessa sede dove è ora. Non
è ancora stata fatta la revisione del piano regolatore.
Noi riconosciamo la giustezza del suo discorso in merito al
finanziamento da parte della Regione dei campi da tennis e della
pista di atletica coperta da realizzarsi nel Comune di Aosta, però
ci occorrono i progetti esecutivi e la scelta della loro
localizzazione, che spettano agli strumenti urbanistici del Comune
di Aosta in collaborazione con la Regione. Se non dovessimo
rispettare questo normale iter, io riceverei nuovamente una
interpellanza del Consigliere Torrione che mi accuserebbe di
travalicare le competenze dell'Assessorato regionale o della Giunta
per aver obbligato il Comune di Aosta a fare i campi da tennis.
Termino dicendo che la società di atletica "Aosta" ha già
presentato un progetto di massima che, secondo noi, è molto
ristretto perché prende un angolo del campo scuola "Tesolin", e non
è idoneo allo scopo.
Per quanto riguarda il discorso generale dell'atletica ricordo
che il Consigliere Torrione ha ragione, ma le sue preoccupazioni
sono di carattere generale e non dipendono soltanto dalla mancanza
di campi di atletica, perché infatti a St. Christophe le piste di
atletica sono quasi completamente inutilizzate, pur costituendo una
bellissima struttura. Abbiamo di recente realizzato un progetto e
appaltato la costruzione di un impianto di atletica a Sarre, ma
siamo preoccupati di spendere centinaia di milioni per realizzare
il progetto redatto dall'arch. Capra, perché non c'è alcuna
richiesta per svolgere qualche forma di attività atletica su quelle
piste.
Bisognerebbe probabilmente fare una ricerca sul perché oggi i
ragazzi non fanno più atletica. Forse sono più appetibili altri
sport? Ma allora la responsabilità dipende anche dalla scuola e
dalle varie associazioni sportive dei vari partiti o movimenti,
come a Libertas, l'ENDAS, l'UISP..., che invece di sponsorizzare il
calcio, le bocce o altre attività, potrebbero tranquillamente
sponsorizzare l'atletica. Invito pertanto il Consigliere Torrione,
che è molto sensibile su questi problemi, a sponsorizzare questo
genere di attività e noi ci faremo carico...
(.... INTERRUZIONE ....)
Siccome è presidente della Bocciofila e si sta muovendo molto
bene, si muova anche in questo senso, perché da parte nostra c'è
senz'altro grande sensibilità e disponibilità a collaborare perché
sappiamo che l'atletica è in calo come numero di praticanti.
Siamo invece aperti a livello di costruzione delle strutture e
aspettiamo la presentazione dei vari progetti che non sono solo di
competenza regionale.
PRESIDENTE:
Ha chiesto la parola il Consigliere Torrione:
ne ha facoltà.
TORRIONE (P.S.I.):
Quando l'Assessore Borbey mi da del
lei mi preoccupo un pochino, ma io continuo a rivolgermi a lui
dandogli del tu.
L'Assessore ha fatto delle considerazioni che possono essere
ritenute valide e nella sua risposta ci sono degli elementi che
devono essere valutati con particolare attenzione. Però, mi suona
un po' strano quèsto appello al funzionamento delle Comunità
Montane, specie dopo che la Regione nell'ultimo suo atto ufficiale,
il bilancio, ha deciso di non finanziare più le Comunità Montane,
per ripensare tutto il problema della loro struttura e funzione, e
che dimostra chiaramente che esse non hanno mai funzionato. Ciò è
stato anche confermato dall'Assessore proprio mentre dichiarava che
non sono mai pervenuti ala Regione progetti di infrastrutture
sportive da parte della Comunità Montana.
Mi consenta l'Assessore, e adesso le do anch'io del lei, ma dire
che la Comunità Montana numero 4 ha avuto una sua certa vitalità
significa quasi voler dire che un cadavere cammina, eventualità
quest'ultima piuttosto difficile. Senza pensare poi che il
territorio e la zona pianeggiante in cui è situata la città di
Aosta, stando almeno alla legge istitutiva delle Comunità Montane,
ufficialmente non potrebbero neppure far parte della Comunità
Montana e a questo assurdo, che dura dal 1972 in poi, non siamo
ancora riusciti a porre rimedio. Infatti, quando io ho fatto il
Sindaco della città di Aosta, la sede della Comunità Montana era ad
Aosta, ma dopo le elezioni l'hanno portata via e la Comunità
Montana non si è più chiamata "Comunità de Veulla" ma "Comunità
Monte Emilius". Ho citato questa vicenda per ricordare quanta
animosità c'era già allora nei confronti della città di Aosta.
Devo riconoscere però che anche l'ente locale ha delle sue
responsabilità, riassumibili in incertezze, mancanza di decisioni
rapide e soprattutto mancanza di progetti. Il Comune di Aosta, per
esempio, nel settore delle infrastrutture sportive, ha progettato
molte palestre, e ciò torna a titolo di merito per la città, ma in
altri settori è venuto meno in modo anche fin troppo evidente.
Concludo facendo due considerazioni. Il fatto che non si
pratichi dell'atletica può essere una considerazione giusta che
attiene anche allo svolgimento e al modo di essere di una
manifestazione che invece dovrebbe interessare in maniera diversa
il mondo dell'atletica in generale; mi riferisco in modo
particolare ai Giochi della gioventù. Riconosco che in ciò ha
ragione l'Assessore Borbey quando dice che si tratta di una
manifestazione prettamente scolastica e che quasi si esaurisce al
suo interno, perché è gestita dal CONI e dalle autorità
scolastiche, senza interessare il resto della collettività. Per
questo probabilmente i Comuni si sentono un pochino estranei ed
anche a ragione. Inoltre l'aspetto promozionale che è essenziale è
piuttosto limitato e qui da noi, a differenza di altre località,
l'atletica è scarsamente sponsorizzata.
Se l'Assessore Borbey mi promette dei finanziamenti, e sempre se
me lo consente, io mi metto a fare anche il presidente della
Libertas, ma credo che quella associazione sportiva disponga di
presidenti ben più validi di me!
Quando invece passiamo ad analizzare il tennis, occorre
precisare che esistono anche delle responsabilità che competono in
modo specifico alla Regione, perché l'aver programmato 14 campi da
tennis sul territorio comunale dimostra chiaramente che la Regione
aveva ufficialmente riconosciuto che l'attuale dotazione di campi
da tennis ad Aosta era assolutamente insufficiente e
sottodimensionata rispetto alle esigenze della città, anche sotto
l'aspetto turistico.
Che adesso si faccia un ripensamento di carattere generale
sull'intero problema delle strutture sportive, prendendo atto che
le Comunità Montane, così come sono strutturate, non potranno più,
d'ora in avanti, fare delle richieste per impianti sportivi, è
un'altra delle considerazioni che dovremo fare.
Concludo dicendo che la situazione del Tennis Club Aosta, anche
se solo in via transitoria, non può essere lasciata così com'è. Va
comunque ricercata una
soluzione tampone, perché cinque
campi, in attesa dei quattordici preventivati e che certamente
stenteranno ad arrivare, sono assolutamente intollerabili per la
realtà aostana.
Invito pertanto l'Assessore, per quanto è di sua competenza, a
prendere contatti con il Tennis Club di Aosta che avrebbe già una
soluzione provvisoria che consiste nell'eliminazione della pista
dello stadio Puchoz, che del resto verrà spostato comunque, per
costruire al suo posto altri tre campi da tennis. Questa potrebbe
essere una prima idea, dopo di che vedremo se con otto campi da
tennis, ad operazione ultimata, varrà ancora la pena spostare tutta
la struttura del tennis club oppure lasciarla lì dov'è. Un Tennis
club potrebbe rimanere anche al centro di un parco, visto che si
ipotizza anche di fare una grossa zona verde al posto dello stadio
Puchoz.
Comunque noi seguiremo con molta attenzione il discorso del
nuovo piano delle infrastrutture sportive e staremo soprattutto
attenti ai finanziamenti regionali che si dovranno orientare non
solo verso i cosiddetti sport spettacolo, ma anche verso le
"Cenerentole" dello sport come l'atletica ed il tennis. Grazie.
