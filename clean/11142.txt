Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2155 del 22 maggio 1991 - Resoconto
OGGETTO N. 2155/IX Comunicazioni del Presidente del
Consiglio.
Dolchi (Presidente)
Do comunicazione al Consiglio
dell'attività svolta dalla Presidenza del Consiglio e dagli organi
consiliari dopo l'ultima adunanza:
Progetti di legge presentati
:
Disegno di legge n. 293 presentato dalla Giunta regionale in
data 7 maggio 1991: "Istituzione dell'Assessorato dell'ambiente,
territorio e trasporti" (I, II e III Commissione)
Disegno di legge n. 294 presentato dalla Giunta regionale in
data 13 maggio 1991: "Concorso finanziario della Regione nelle
spese per il funzionamento, in Valle d'Aosta, di laboratori della
scuola in storia, analisi, valutazione dei beni architettonici e
ambientali (II e V Commissione)
Disegno di legge n. 295 presentato dalla Giunta regionale in
data 14 maggio 1991: "Finanziamento per interventi di manutenzione
straordinaria tramite IACP nel settore del patrimonio edilizio
esistente" (III e II Commissione)
Disegno di legge n. 296 presentato dalla Giunta regionale in
data 15 maggio 1991: "Assunzione in ruolo, trasferimenti e
riammissione in servizio del personale direttivo delle istituzioni
scolastiche regionali" (V Commissione)
Disegno di legge n. 297 presentato dalla Giunta regionale in
data 16 maggio 1991: "Ulteriori aggiornamenti e modifiche della
legge regionale 10 gennaio 1961, n. 1 istitutiva di un assegno
annuo di riconoscimento a favore degli ex insegnanti delle scuole
sussidiate della Valle d'Aosta (V e II Commissione)
Disegno di legge n. 298 presentato dalla Giunta regionale in
data 20 maggio 1991: "Modifiche e integrazioni alla legge regionale
28 giugno 1982, n. 16 "Costituzione della Società Finanziaria
Regionale per lo sviluppo economico della Regione Valle d'Aosta"
(II Commissione)
Proposta di regolamento n. 9, presentato dalla Giunta regionale
in data 8 maggio 1991: "Attuazione della legge regionale 5 aprile
1991, n. 15 recante interventi regionali a favore di animali
improduttivi e a fine carriera" (III Commissione)
Deliberazioni vistate:
n. 44
Deliberazioni non vistate:
Con lettera in data 16 maggio 1991 il Presidente della
Commissione di Coordinamento ha richiesto chiarimenti sulla
deliberazione n. 2014/IX del 22 aprile 1991: "Approvazione di
perizia suppletiva e di nuovi prezzi per i lavori di costruzione di
impianto di irrigazione a pioggia lenta per caduta naturale del "Ru
Crepellaz" - Primo intervento - Approvazione ed impegno di
spesa"
Riunioni:
Ufficio di Presidenza: 1
Conferenza Capigruppo: 2
I Commissione: 1
II Commissione: 1
III Commissione: 2
IV Commissione: 2
V Commissione: 2
In data 8 maggio 1991 il Sindaco del Comune di Montjovet ha
inviato a questa Presidenza ed a vari organi dell'Amministrazione
regionale un documento sottoscritto dagli abitanti e proprietari di
alcune frazioni del Comune di Montjovet con il quale richiedono
l'allargamento della strada comunale della "Collina".
Tale documento non è ricevibile come petizione in quanto, oltre
a non essere indirizzato espressamente al Consiglio, non è
corredato dei certificati attestanti il possesso, da parte dei
sottoscrittori, dei requisiti previsti dall'articolo 36 del
Regolamento interno (nascita o residenza nella Regione).
Si fa rilevare inoltre che, ai sensi di quanto previsto dal
primo comma dell'articolo 36 del Regolamento interno, la suddetta
richiesta di sistemazione della "strada comunale" non rientra nelle
materie di competenza del Consiglio regionale.
Le secrétaire général de l'Assemblée Internationale des
Parlementaires de langue française, Monsieur Delhedde, ainsi que
les représentants de la section de la Communauté française de
Belgique, ont adressé à cette Présidence leurs remerciements pour
l'accueil et l'organisation qu'on leur a réservés à l'occasion de
la tenue de l'Assemblée de la Région Europe de l'AIPLF du 10 au 12
avril.
Colleghi Consiglieri,
Una dolorosa notizia di ieri sera, dolorosa, tragica e
sconvolgente ha colpito l'India e tutti quanti credono nella
democrazia: ancora una volta una bomba ha ucciso un uomo politico,
l'ex premier indiano Gandhi e altre 11 persone.
Gandhi era stato primo ministro del paese dal 1984 al 1989, si
era distinto per l'impulso che aveva cercato di dare all'India
nella ricerca di quei valori democratici ancora rari nei paesi
asiatici, continuando l'opera di sua madre, Indira Gandhi, anche
lei vittima di un tragico attentato.
Una dolorosa e luttuosa perdita ha colpito la famiglia dei
consiglieri regionali la scorsa settimana. Ci ha improvvisamente
lasciato Sergio Ramera, a cui mi legavano lunghi anni di amicizia,
di battaglie, di affettuosi scontri ed incontri.
Partigiani assieme a Cogne nel 1944, assieme anche se in campi
diversi nelle lotte per l'autonomia, ed ancora insieme, in
schieramenti opposti, al Consiglio comunale di Aosta, dove Sergio
ricoperse con capacità ed impegno il ruolo di capogruppo della
Democrazia Cristiana.
Siamo stati eletti entrambi consiglieri regionali nel 1968, ed
in questa sala da banchi diversi abbiamo - me lo auguro - operato
nell'interesse della Regione e delle sue popolazioni.
Nell'esprimere oggi il cordoglio mio personale e di tutto il
Consiglio alla vedova, Rita Rullet, ai familiari e alla Democrazia
Cristiana, di cui Ramera è stato importante dirigente e punto di
riferimento, mi lascio forse trascinare dai sentimenti di antica,
salda e reciproca stima e comprensione. Dirà di lui meglio e più a
lungo il Gruppo della Democrazia Cristiana; a me era riservato il
doloroso compito di sottolineare la perdita di un uomo politico che
ha profondamente marcato la vita valdostana dal 1944 a pochi anni
or sono.
Consigliere comunale e regionale, Assessore, esponente di un
partito, ma anche uomo, con tutti i pregi e i difetti di un essere
umano, di uno studente - lo ricordo - a volte insofferente, ma
capace. Ricordo che un anno abbandonò la scuola perché voleva
andare a lavorare alla Cogne, e poi ritornò a scuola e compì il
corso di studi fino al diploma di maestro.
Giornalista anche, quando essere tali era una forma di
pionierismo. Insegnante, che ha vissuto le vicende della scuola
valdostana dal di dentro. Amministratore, che a volte sembrava un
po' staccato dai problemi, ma che era profondamente coinvolto
invece nel momento dell'impegno: vale per tutti l'esempio della sua
perseveranza per la realizzazione del riparto fiscale.
E potrei continuare, perché sono molte le situazioni in cui
Ramera fu presente e determinante, e parecchi i ricordi che ho di
tutti questi momenti.
Mi limito a rinnovare qui il commosso e profondo cordoglio mio
personale e del Consiglio alla vedova e al Gruppo della Democrazia
Cristiana.
Presidente
Ha chiesto di parlare sulle comunicazioni
del Presidente del Consiglio, il Presidente della Giunta,
Bondaz.
Bondaz (DC)
Signor Presidente, nel ringraziarla delle
parole commosse e impregnate di amicizia che Ella ha voluto
indirizzare nei confronti dell'amico Ramera, mi sia concesso, a
nome del Gruppo della Democrazia Cristiana, di tracciarne un breve,
ma pieno di rammarico, ricordo.
Ricordare un amico scomparso, con cui per tanti anni si è stati
protagonisti di battaglie politiche comuni, è un dovere che si
assolve con animo velato di mestizia.
Sergio Ramera è stato sicuramente un protagonista di primo piano
della vita politica della nostra Regione, nella quale si era
gettato con profondo entusiasmo nell'immediato periodo postbellico,
caratterizzato da generosi slanci e dalla volontà di operare per
perfezionare l'istituto di autonomia, che ci aveva aperto e
continua ancora oggi ad aprire nuove prospettive di sviluppo fino a
ieri inimmaginabili.
Si può senz'altro dire che gran parte di quanto è accaduto in
questi ultimi anni in Valle d'Aosta, ha visto Sergio Ramera sempre
come attore e testimone.
La comune militanza nella Democrazia Cristiana ha rafforzato
maggiormente quel legame che unisce, anche al di là delle divisioni
politiche sempre contingenti, tutti gli appartenenti a qualsivoglia
assemblea elettiva, per cui, con la dipartita di uno di essi, è
come se scomparisse una parte anche di noi stessi.
Consigliere comunale ad Aosta nel 1956, in anni di feconda
dialettica democratica, costellati da un serrato e a volte anche
acceso confronto politico, e poi l'elezione in Consiglio regionale
nel 1968, dove siederà fino al 1982, allorquando si dimise, prima
della scadenza della legislatura, per dedicarsi sempre con immutata
energia al suo nuovo incarico di Presidente della neo-nata
Finanziaria Regionale, organismo per la cui costituzione si era
battuto con particolare passione, vedendo giustamente in esso uno
strumento di valido supporto all'economia regionale, alla luce
anche della ben collaudata esperienza di tali strutture in altre
Regioni. Assessore al Turismo e alle Finanze dal 1976 al 1982.
Queste sono le tappe più significative del suo impegno
politico.
Nella sua veste di Assessore alle Finanze Ramera diede prova di
grande intelligenza e lungimiranza politica, legando al suo nome
importanti provvedimenti di cui tutt'oggi ancora avvertiamo la
geniale intuizione.
Tutti i valdostani sono al corrente dell'impegno profuso da
Ramera nell'approvazione della legge di riparto fiscale del 1981,
che ha sancito definitivamente il principio dell'autonomia
finanziaria, strumento indispensabile per una corretta
programmazione degli interventi e di conseguenza per lo sviluppo
economico della Regione, ed ha perfezionato le precedenti
disposizioni legislative del 1955 e del 1971, che già avevano fatto
fare un significativo passo in avanti sulla strada delle entrate
finanziarie sicure per la Regione stessa.
Non va poi dimenticata la tenacia con cui si adoperò per
l'approvazione di importanti provvedimenti legislativi, mirati a
facilitare con condizioni meno onerose l'accesso al credito per le
imprese industriali ed artigianali.
A riprova della bontà e della giustezza delle scelte perseguite
da Ramera di istituire i consorzi garanzia fidi, sta il fatto che
tali facilitazioni sono state successivamente estese ad altre non
meno importanti categorie produttive.
La sua scomparsa lascia un vuoto profondo, difficilmente
colmabile, e il suo ricordo rimane, pertanto, in quanti hanno avuto
modo di apprezzarne le alte doti di amministratore pubblico e di
politico.
Presidente
Ha chiesto di parlare il Consigliere
Andrione, ne ha facoltà.
Andrione (UV)
Les différences d'âge de quelques
années s'estompent quand on est adulte, mais quand on est très
jeune quelques années de différence peuvent constituer un abîme
immense. Je me souviens de Ramera au lendemain de la libération,
j'étais un peu plus qu'un gamin, il était un partisan, et je me
souviens que déjà alors nous avions des idées fort différentes et
que nous étions, non seulement entre le Président du Conseil, M.
Ramera et moi, mais nous étions à plusieurs à penser d'une façon
différente.
Il aimait la politique: il y est entré très jeune et y est
toujours resté avec une passion remarquable.
Je me souviens de lui évidemment à ce temps-là, et je me
souviens de lui comme collaborateur, comme ami, dans une Junte
régionale et dans d'autres charges qu'il a recouvertes au nom d'une
majorité que nous formions alors.
Je me souviens également de l'homme, de son équilibre, de sa
capacité de médiation et de son humour: il nous arrivait quelque
fois encore de jouer aux tarots en souvenir de vieux temps, de
quand j'étais universitaire et il était lui déjà un retraité.
A sa femme, à la Démocratie Chrétienne, au Conseil régional nos
condoléances émues pour cette disparition prématurée.
Presidente
Ha chiesto di parlare il Consigliere
Milanesio, ne ha facoltà.
Milanesio (PSI)
Molto brevemente. Alle commosse
parole che sono state dette questa mattina in aula, prima dal
Presidente del Consiglio, poi dal Presidente della Giunta, dal
Consigliere Andrione, vorrei aggiungere anch'io una brevissima
considerazione su Sergio Ramera, sull'amicizia e la stima che ci
legava.
Ramera sembrava una persona distratta e disincantata, in realtà
era una persona che si impegnava nelle cose che faceva, che metteva
tutto se stesso con grande concretezza, con grande capacità di
analisi e di risultato.
Il nostro pensiero riverente ed affettuoso va alla sua memoria
per questa improvvisa e immatura scomparsa. Le condoglianze mie
personali, del mio partito e del gruppo consiliare alla vedova, ai
parenti e alla Democrazia Cristiana.
