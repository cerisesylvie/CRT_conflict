Classificazione
SANITÀ VETERINARIA E ZOOTECNIA


Resoconto integrale del dibattito dell'aula
Oggetto del Consiglio n. 566 del 23 marzo 1994 - Resoconto
OGGETTO N. 566/X - Disegno di legge: "Norme per la tutela e
per il corretto trattamento degli animali di affezione".
CAPO I - Principi generali
Articolo 1 - (Finalità della legge)
1. La presente legge si propone di:
a) favorire la corretta convivenza tra l'uomo e gli animali di
affezione;
b) tutelare gli animali di affezione attraverso la repressione
de­gli atti di crudeltà contro di essi;
c) tutelare la salute pubblica e l'ambiente attraverso il
corretto trattamento degli animali di affezione.
Articolo 2 - (Oggetto della legge: animali di affezione
domestici ed urbani)
1. Ai sensi della presente legge si intendono per:
a) animali di affezione domestici: gli animali che, stabilmente
o occasionalmente, convivono con l'uomo nella o presso la sua
abitazione, appartenenti a specie mantenute per compagnia o per
diporto a cui si possono anche far svolgere attività utili all'uomo
senza però avere fini produttivi o alimentari;
b) animali di affezione urbani: gli animali appartenenti alle
specie di cui alla lettera a) che abitualmente vivono allo stato
libero nei centri urbani.
CAPO II - Tutela degli animali di affezione domestici
Articolo 3 - (Detenzione degli animali: limitazioni)
1. É proibito detenere animali selvatici che, per
caratteristiche innate e permanenti, non si possono adattare alla
cattività o, comunque, alla vita domestica.
2. É proibito detenere animali di affezione domestici in numero
o condizioni tali da pregiudicare la loro salute e il loro
benesse­re o, comunque, da nuocere all'igiene, alla salute, alla
quiete o all'incolumità dell'uomo o dell'ambiente.
Articolo 4 - (Cura degli animali)
1. Chiunque possegga o detenga animali di affezione domestici è
responsabile della loro custodia, delle loro azioni, della loro
salute e del loro benessere e, in particolare, deve provvedere, in
conformità alle esigenze di ogni singola specie, a:
a) fornire loro adeguate quantità di acqua pulita e di
nutrimen­to adatto;
b) assicurare loro la possibilità di espletare le proprie
funzioni organiche, fisiologiche e comportamentali nel rispetto
delle vi­genti norme di igiene e sanità pubblica;
c) assicurare loro, nel caso si rendessero necessarie
limitazioni della libertà di movimento per esigenze di igiene e
sanità pub­blica o per la sicurezza degli animali medesimi,
dell'uomo o di altri animali, una sistemazione che garantisca sia
protezione sia possibilità di adeguato esercizio fisico;
d) occuparsi della loro riproduzione nonché della custodia,
della salute e del benessere della prole;
e) garantire loro le cure sanitarie di cui necessitano;
f) garantire la loro incolumità e, nello stesso tempo, garantire
l'incolumità delle persone e degli altri animali con cui possono
venire a contatto.
Articolo 5 - (Trasporto degli animali)
1. Il trasporto degli animali, da chiunque sia effettuato e per
qualunque motivo, deve avvenire in modo adeguato alla specie, in
condizioni tali da non pregiudicare la loro salute e da non causare
loro pena o sofferenza, nel rispetto delle norme di igiene e sanità
pubblica.
2. I mezzi di trasporto e gli imballaggi devono essere
strutturati in maniera tale da:
a) garantire che al loro interno vi sia una ventilazione, una
cu­batura d'aria, uno spazio minimo vitale e di movimento ade­guati
alle condizioni di trasporto ed alle specie animali
traspor­tate;
b) proteggere gli animali trasportati dalle intemperie e dalla
possibilità di procurarsi eventuali ferimenti:
c) - consentire l'ispezione e la cura degli animali
trasportati.
Articolo 6 - (Divieto di sfruttamento degli animali)
1. É vietato sfruttare gli animali di affezione domestici.
2. Gli animali possono essere impiegati dall'uomo per lavoro o
per altre attività nel rispetto delle norme di cui alla presente
legge.
Articolo 7 - (Divieto di abbandono degli animali)
1. É vietato abbandonare gli animali di affezione domestici.
2. Chiunque possegga o detenga animali di affezione domestici,
in caso di sopravvenuta impossibilità al mantenimento, deve
provvedere, a proprie spese, affinché la loro soppressione avven­ga
in modo esclusivamente eutanasico tramite l'intervento di medici
veterinari, ovvero deve segnalare l'evenienza, indicando i motivi
che ne impediscono la detenzione, al Servizio di igiene, sanità
pubblica ed assistenza veterinaria dell'Unità sanitaria locale
della Valle d'Aosta per essere autorizzato, a proprie spese, a
consegnare gli animali ad apposite strutture pubbliche o pri­vate
atte ad accoglierli.
Articolo 8 - (Divieto di maltrattamento, ferimento e
soppressione degli ani­mali di affezione domestici)
l. É vietato maltrattare, ferire o uccidere gli animali di
affezione domestici se non per immediata e necessaria difesa della
pro­pria o di altrui persona.
2. Chiunque possegga o detenga animali di affezione domestici,
divenuti gravemente malati, incurabili o di comprovata
perico­losità, deve segnalarlo al Servizio di igiene, sanità
pubblica ed assistenza veterinaria dell'Unità sanitaria locale
della Valle d'Aosta o a veterinari liberi professionisti i quali,
se lo ritengo­no necessario, provvedono alla soppressione in modo
esclusiva­mente eutanasico.
3. Il Servizio ed i veterinari di cui al comma 2 devono
rilasciare ai proprietari o detentori degli animali soppressi una
dichiara­zione dell'avvenuto abbattimento dalla quale
risultino:
a) generalità ed indirizzo del proprietario o detentore:
b) specie e descrizione dell'animale soppresso;
c) eventuale marca di identificazione dell'animale
soppresso;
d) causa della soppressione;
e) luogo, data, timbro e firma del veterinario esecutore.
4. Qualora la soppressione sia attuata da veterinari liberi
pro­fessionisti, questi devono trasmettere copia della
dichiarazione di cui al comma 3 al Servizio di igiene, sanità
pubblica ed as­sistenza veterinaria dell'Unità sanitaria locale
della Valle d'Aosta.
Articolo 9 - (Divieto di sperimentazione e vivisezione sugli
animali)
1. É vietato, in ogni caso, sperimentare su animali di affezione
vivi o effettuare pratiche di vivisezione.
2. Chiunque possegga o detenga animali di affezione domestici in
Valle d'Aosta non può cederli, in nessun caso, a istituti o
la­boratori che effettuano esperimenti su animali vivi o che
prati­cano la vivisezione, anche se situati fuori del territorio
della Re­gione.
3. É consentito lo studio degli animali e dei loro comportamenti
secondo quanto disposto dal decreto legislativo 27 gennaio 1992, n.
116 (Attuazione della direttiva n. 86/609/CEE in ma­teria di
protezione degli animali utilizzati a fini sperimentali o ad altri
fini scientifici), in base ai protocolli di ricerca interna­zionali
e a condizione che, conformemente all'esperienza acqui­sita ed alle
conoscenze scientifiche, questo non implichi, nei loro confronti,
maltrattamenti che generino pena o sofferenza.
Articolo 10 - (Allevamenti, centri di vendita, centri di
addestramento e pen­sioni per gli animali di affezione
domestici)
1. Chiunque intenda procedere all'allestimento, a fini
commer­ciali, di allevamenti, centri di vendita, centri di
addestramento o pensioni per gli animali di affezione domestici
deve, nel ri­spetto delle vigenti norme per l'esercizio del
commercio, farne preventiva richiesta scritta all'Unità sanitaria
locale della Valle d'Aosta.
2. I competenti servizi dell'Unità sanitaria locale della Valle
d'Aosta, valutata la conformità degli ambienti, delle strutture e
delle attrezzature dell'attività in corso di allestimento alle
vi­genti norme in materia di igiene, sanità pubblica, allevamento
di animali ed alle norme della presente legge, formulano un pa­rere
scritto per il rilascio agli interessati, da parte dell'autorità
comunale competente, dell'autorizzazione all'esercizio
dell'atti­vità in questione.
3. I titolari degli esercizi commerciali e delle attività di cui
al comma 1 devono tenere un registro di carico e scarico degli
animali.
CAPO III - Tutela degli animali di affezione urbani
Articolo 11 - (Divieto di maltrattamento, ferimento e
soppressione degli ani­mali di affezione urbani)
1. É vietato maltrattare, ferire o uccidere gli animali di
affezio­ne urbani se non per immediata e necessaria difesa della
pro­pria o di altrui persona.
Articolo 12 - (Controllo delle popolazioni di specie di
animali)
1. Qualora vi siano specie di animali urbani la cui eccessiva
proliferazione, conformemente all'esperienza acquisita ed alle
conoscenze scientifiche, costituisca pericolo per l'uomo, per altri
animali, per l'ambiente, per l'igiene o per la sanità pubblica, la
Giunta regionale, sentito il Servizio di igiene, sanità pubblica ed
assistenza veterinaria dell'Unità sanitaria locale della Valle
d'Aosta, può disporre iniziative per il controllo delle popolazioni
di quelle specie di animali avvalendosi anche della collabora­zione
di enti ed associazioni zoofile, animaliste e protezioniste.
2. Il controllo demografico si effettua mediante la limitazione
incruenta delle nascite da attuarsi, quando possibile, attraverso
la sterilizzazione degli animali a cura del Servizio di igiene,
sanità pubblica ed assistenza veterinaria dell'Unità sanitaria
locale della Valle d'Aosta ovvero, nel caso che la gravità della
situazione lo richieda, di medici veterinari liberi professionisti
con essa convenzionati.
3. Nel caso che, tra le iniziative disposte dalla Giunta
regionale, sia prevista anche la cattura degli animali, questa deve
essere effettuata con metodologie e mezzi, quali cartucce
anestetiz­zanti, gabbie, reti e simili, tali da infliggere la minor
sofferenza possibile agli animali che ne sono oggetto, e deve
essere messa in pratica esclusivamente da soggetti pubblici, ovvero
privati convenzionati, competenti, chiaramente individuati dalla
Giunta regionale.
4. La soppressione degli animali può essere autorizzata soltanto
per quelli di comprovata pericolosità per i quali non è possibile
procedere alla cattura e può essere messa in pratica
esclusiva­mente da soggetti pubblici, ovvero privati convenzionati,
compe­tenti, individuati dalla Giunta regionale.
5. I soggetti preposti alla cattura ovvero all'abbattimento di
animali devono essere dotati di specifiche tessere di
riconosci­mento mentre esercitano le funzioni loro attribuite.
CAPO IV - Trattamento dei cani e dei gatti
Articolo 13 - (Istituzione dell'anagrafe regionale canina)
1. Presso l'Unità sanitaria locale della Valle d'Aosta è
istituita l'anagrafe regionale dei cani consistente nel registro
della popo­lazione canina presente sul territorio della
Regione.
2. L'anagrafe regionale canina è uno strumento utile per il
controllo sanitario e numerico della popolazione dei cani, per la
prevenzione delle zoonosi, per la prevenzione ed il controllo del
randagismo, per la repressione dell'abbandono dei cani e per la
restituzione dei cani smarriti ai proprietari o detentori.
3. L'anagrafe regionale canina è gestita dal Servizio di igiene,
sanità pubblica ed assistenza veterinaria dell'Unità sanitaria
locale della Valle d'Aosta in collaborazione con i comuni della
Regione.
4. Per l'istituzione dell'anagrafe regionale canina la Regione
provvede all'acquisto delle attrezzature necessarie per
l'allesti­mento di un apposito sistema informatico ed all'acquisto
dei microprocessori occorrenti per il tatuaggio elettronico
indolore da applicare ai cani, come previsto dall' articolo 17,
comma 1.
Articolo 14 - (Iscrizione all'anagrafe regionale canina)
1. I proprietari o detentori, a qualsiasi titolo, di un cane,
resi­denti nella Regione ovvero ivi dimoranti per un periodo di
tem­po superiore a novanta giorni, devono provvedere alla sua
iscri­zione all'anagrafe regionale cani­na entro novanta giorni
dalla nascita o, comunque, per i cani di età supe­riore, entro
sessanta giorni dall'acquisizione del possesso dell'animale.
2. L'iscrizione si effettua, gratuitamente, presso il Comune di
residenza o di abituale dimora dei proprietari o detentori del
cane.
3. I proprietari o detentori di cagne devono, altresì, segnalare
al Comune di residenza o di abituale dimora l'eventuale nascita di
cuccioli entro quindici giorni dall'evento e non possono
arbi­trariamente liberarsene o sopprimerli; i cuccioli
indesiderati, terminato il normale periodo di allattamento e
svezzamento, possono essere ceduti, a condizione che i proprietari
o detentori medesimi abbiano, nel frattempo, provveduto a far
sterilizzare le proprie cagne, con le modalità previste
all'articolo 7, comma 2, al canile regionale, di cui all'articolo
21, che provvederà alla loro successiva sistemazione.
4. I medici veterinari liberi professionisti che, nell'esercizio
della loro attività, vengano a conoscenza dell'esistenza di cani
non iscritti all'anagrafe regionale canina ovvero della nascita di
cuccioli, devono segnalare la circostanza al Servizio di igiene,
sanità pubblica ed assistenza veterinaria dell'Unità sanitaria
locale della Valle d'Aosta.
Articolo 15 - (Codice di identificazione del cane)
1. Ad ogni cane iscritto all'anagrafe regionale canina è
assegna­to un codice di identificazione alfanumerico che
contraddistin­gue in modo specifico e senza possibilità di
duplicazione cia­scun cane.
Articolo 16 - (Modalità di gestione dell'anagrafe regionale
canina)
1. L'Unità sanitaria locale della Valle d'Aosta predispone e
stampa i certificati di iscrizione all'anagrafe regionale canina,
redatti in tre copie e recanti i campi necessari per l'acquisizione
dei seguenti dati:
a) generalità ed indirizzo del proprietario o detentore del
cane:
b) nome, data di nascita, sesso, razza e caratteristiche
somati­che del cane;
c) codice di identificazione, prestampato, da assegnare al
cane;
d) luogo, data, timbro del Comune e firma dell'addetto comuna­le
al rilascio dei certificati;
e) luogo, data, timbro e firma del veterinario che ha eseguito
l'operazione di tatuaggio sul cane in conformità a quanto pre­visto
dall'articolo 17.
2. L'Unità sanitaria locale della Valle d'Aosta rifornisce
perio­dicamente i comuni della Regione del numero necessario di
cer­tificati di iscrizione all'anagrafe regionale canina.
3. I comuni attivano le operazioni di iscrizione dei cani
presenti sul proprio territorio all'anagrafe regionale canina
provvedendo a:
a) richiedere, periodicamente, all'Unità sanitaria locale della
Valle d'Aosta il numero necessario di certificati di iscrizione di
cui al comma 1;
b) compilare, secondo le indicazioni fornite dai proprietari o
detentori di cani presentatisi per iscrivere all'anagrafe il
pro­prio cane ai sensi dell'articolo 14, i certificati di
iscrizione in triplice copia, rispettando l'ordine progressivo dei
codici di identificazione prestampati;
c) rilasciare una copia del certificato di iscrizione, che deve
sempre seguire il cane nei trasferimenti di proprietà o di
deten­zione, al proprietario o detentore del cane:
d) trattenere una copia del certificato di iscrizione e farne
per­venire una, entro due mesi dalla data del rilascio, al Servizio
di igiene, sanità pubblica ed assistenza veterinaria dell'Unità
sa­nitaria locale della Valle d'Aosta:
e) segnalare al Servizio di cui alla lettera d) eventuali casi
di randagismo o di cani vaganti che costituiscano pericolo per
l'uomo, per le sue colture, per altri animali o, comunque, per
l'igiene e la salute pubblica.
4. Il Servizio di igiene, sanità pubblica ed assistenza
veterinaria dell'Unità sanitaria locale della Valle d'Aosta, oltre
alle norma­li funzioni in materia di profilassi e polizia
veterinaria, gestisce l'anagrafe regionale canina provvedendo
a:
a) allestire, nell'ambito dei propri uffici, con il supporto di
un apposito sistema informatico, il registro della popolazione
cani­na presente nel territorio della Regione;
b) curare il continuo aggiornamento del registro inserendo ed
elaborando di volta in volta i dati che pervengono dai comuni della
Regione e dai veterinari incaricati di eseguire le operazio­ni di
tatuaggio di cui all'articolo 17;
c) trasmettere al Servizio della sanità dell'Assessorato della
sa­nità ed assistenza sociale ed ai comuni della Regione, ogni
an­no, una copia aggiornata dell'anagrafe regionale canina;
d) comunicare, semestralmente, i dati concernenti i cani
iscritti all'anagrafe ad enti ed associazioni zoofile, animaliste e
prote­zioniste che ne facciano richiesta;
e) predisporre gli interventi per contrassegnare, mediante il
ta­tuaggio elettronico indolore di cui all'articolo 17, ogni cane
iscritto all'anagrafe regionale canina.
Articolo 17 - (Operazione di tatuaggio dei cani iscritti
all'anagrafe regionale canina)
1. Il Servizio di igiene, sanità pubblica ed assistenza
veterinaria dell'Unità sanitaria locale della Valle d'Aosta, entro
novanta giorni dal ricevimento della comunicazione da parte di un
Co­mune dell'avvenuta iscrizione di un cane all'anagrafe regionale
canina, provvede a contrassegnare il cane mediante l'applica­zione
di un tatuaggio elettronico indolore con microprocessore da
impiantare, di norma, nel collo dell'animale.
2. L'operazione di tatuaggio va compiuta, preferibilmente, tra
il sesto ed il nono mese di vita del cane ed è praticata
esclusiva­mente da medici veterinari dipendenti dell'Unità
sanitaria lo­cale della Valle d'Aosta, ovvero da medici veterinari
liberi pro­fessionisti allo scopo convenzionati con l'Unità
sanitaria locale o dalla stessa autorizzati.
3. L'operazione di tatuaggio è eseguita presso gli ambulatori
predisposti sul territorio della Regione dal Servizio di igiene,
sanità pubblica ed assistenza veterinaria dell'Unità sanitaria
locale della Valle d'Aosta ovvero presso gli ambulatori dei me­dici
veterinari liberi professionisti convenzionati o autorizzati ovvero
presso locali adeguati ed igienicamente idonei messi a disposizione
dai comuni.
4. I comuni, su indicazione del Servizio di igiene, sanità
pubbli­ca ed assistenza veterinaria dell'Unità sanitaria locale
della Valle d'Aosta, rendono noti il calendario, gli orari ed il
luogo in cui i proprietari o detentori di cani che hanno provveduto
ad iscrivere il proprio animale all'anagrafe regionale canina
devo­no presentarsi per sottoporre il proprio cane all'operazione
di tatuaggio.
5. L'operazione di tatuaggio è gratuita soltanto per i
proprietari o detentori di cani che hanno provveduto all'iscrizione
del pro­prio cane all'anagrafe regionale canina nei modi e nei
tempi stabiliti dalla presente legge; qualora, per poter eseguire
le ope­razioni di tatuaggio su di un cane si rendano necessari
inter­venti di sedazione o contenimento, le relative spese sono a
carico dell'Unità sanitaria locale della Valle d'Aosta.
6. Il medico veterinario che ha compiuto l'operazione di
tatuag­gio su di un cane deve indicare l'avvenuto contrassegno
se­gnando luogo, data, e i propri timbro e firma sulla copia del
certificato di iscrizione all'anagrafe regionale canina in
posses­so del proprietario o detentore; il medico veterinario deve,
al­tresì, trasmettere un certificato di avvenuta marcatura,
ripor­tante il codice di identificazione del cane, al Comune presso
cui lo stesso era stato iscritto ed al Servizio di igiene, sanità
pubbli­ca ed assistenza veterinaria dell'Unità sanitaria locale
della Valle d'Aosta che provvede ad allegarlo al certificato di
iscri­zione precedentemente ricevuto dal Comune e ad aggiornare il
registro della popolazione canina.
Articolo 18 - (Iscrizione all'anagrafe di cani provenienti da
fuori della Regione o già tatuati)
1. L'obbligo di iscrizione dei cani all'anagrafe regionale
canina e di applicazione del relativo tatuaggio sussiste sia per i
cani provenienti da fuori della Regione che rientrino nelle
condizioni di cui all'articolo 14, comma 1, anche se già tatuati ai
sensi di disposizioni normative diverse dalla presente legge, sia
per i cani già tatuati a seguito di iniziative di enti cinofili, di
asso­ciazioni di allevatori di cani o per l'iscrizione a libri
genealogici di razza.
Articolo 19 - (Cani esentati dall'obbligo di iscrizione
all'anagrafe regionale canina)
1. Sono esentati dall'obbligo di iscrizione all'anagrafe
regionale canina e di applicazione del relativo tatuaggio:
a) i cani al seguito di proprietari o detentori di passaggio o
in soggiorno temporaneo nella Regione, la cui permanenza non si
protragga oltre i novanta giorni;
b) i cani di età inferiore a sei mesi allevati o detenuti a
scopo di commercio in impianti e strutture specificamente
autorizzati ai sensi dell'articolo 10.
2. L'introduzione nella Regione di cani da parte di proprietari
o detentori, per una permanenza superiore a trenta giorni, deve,
comunque, essere segnalata al Servizio di igiene, sanità pubbli­ca
ed assistenza veterinaria dell'Unità sanitaria locale della Valle
d'Aosta mediante una scheda, predisposta dal Servizio medesimo, che
viene messa a disposizione di turisti e visitatori tramite i comuni
e le aziende di promozione turistica.
3. Gli allevatori o detentori di cani a scopo di commercio
hanno, comunque, l'obbligo di tenere un apposito registro di carico
e scarico degli animali.
Articolo 20 - (Trasferimento, cessione, smarrimento,
sottrazione, ferimento e morte dei cani)
1. I proprietari o detentori di cani, entro cinque giorni
dall'evento, devono denunziare al Comune, di residenza o di
abituale dimora, presso il quale avevano iscritto il proprio cane
all'anagrafe regionale canina ai sensi dell'articolo 14, i
seguen­ti avvenimenti:
a) il trasferimento della propria residenza o abituale dimora
per periodi superiori a novanta giorni;
b)la cessione definitiva della proprietà o della detenzione, a
qualsiasi titolo, del cane;
c) lo smarrimento o la sottrazione del cane;
d) la morte del cane.
2. I comuni provvedono a segnalare gli avvenimenti di cui al
comma 1 al Servizio di igiene, sanità pubblica ed assistenza
veterinaria dell'Unità sanitaria locale della Valle d'Aosta entro
dieci giorni dal ricevimento della denunzia da parte dei
pro­prietari o detentori dello stesso.
3. Chiunque provochi, accidentalmente, il ferimento o la morte
di un cane è tenuto a segnalare la circostanza al canile
regiona­le, di cui all'articolo 21, per gli opportuni
provvedimenti.
4. I proprietari o detentori di cani, nel caso di morte del
proprio animale, non possono arbitrariamente sbarazzarsi del corpo
inanimato, ma devono contattare il canile regionale, di cui
all'articolo 21, presso il quale si provvederà alla cremazione in
strutture appositamente adibite allo scopo.
Articolo 21 - (Canile regionale)
1. In considerazione delle caratteristiche del territorio e
della consistenza della popolazione canina presente nella Regione,
è istituito in Valle d'Aosta un unico canile, di proprietà
regionale, presso cui sono assicurati:
a) il ricovero e la custodia temporanea dei cani nei casi
previsti dagli articolo 86 e 87 del decreto del Presidente della
Repubbli­ca 8 febbraio 1954, n. 320 (Regolamento di polizia
veterinaria), e successive modificazioni;
b) il ricovero e la custodia temporanea dei cani catturati, per
il tempo necessario alla loro restituzione ai proprietari o
detentori ovvero al loro affidamento ad eventuali richiedenti:
c) il ricovero e la custodia dei cani per i quali non è
possibile la restituzione ai proprietari o detentori ovvero
l'affidamento ad eventuali richiedenti;
d) il soccorso e le prime cure ad animali vaganti feriti;
e) il trattamento profilattico e vaccinale degli animali contro
le malattie più comuni;
f) la cremazione dei corpi di animali morti.
2. Il canile regionale deve essere convenientemente isolato
fisi­camente ed acusticamente da altri edifici, in particolar modo
se adibiti a civile abitazione, e la sua ubicazione deve essere
ap­provata dai competenti servizi dell'Unità sanitaria locale della
Valle d'Aosta che ne valutano anche l'idoneità rispetto alle
vi­genti norme di igiene e sanità pubblica previste per i
concen­tramenti e la stabulazione di animali.
3. Il canile deve essere dotato di un reparto adibito ai cani in
custodia temporanea, per un periodo non superiore a sessanta
giorni, di un reparto per il ricovero permanente o, comunque, oltre
i termini previsti per la custodia temporanea e di un repar­to di
isolamento ed osservazione sanitaria per i casi previsti dagli
articolo 86 e 87 del d.p.r. 320/1954 e successive modifica­zioni;
il canile deve, altresì, essere dotato, per i cani ivi ricovera­ti
o ospitati presso i rifugi comunali di cui all'articolo 23 e per i
gatti ospitati presso l'apposito ricovero regionale, di seguito
de­nominato gattile regionale, di cui all'articolo 25, di un
ambula­torio veterinario, fornito delle attrezzature e del
materiale ne­cessari per il trattamento profilattico e vaccinale
dei cani, per prelievi di laboratorio, per accertamenti
diagnostici, per inter­venti chirurgici o terapeutici, per
l'eventuale soppressione euta­nasica di animali gravemente malati,
incurabili o di comprova­ta pericolosità, per operazioni di
tatuaggio dei cani, per inter­venti di sterilizzazione di cani e
gatti, per il soccorso e per le prime cure ad animali vaganti
feriti; il canile deve, infine, esse­re dotato di un crematorio per
la cremazione dei corpi di anima­li morti.
4. La gestione non sanitaria del canile, ivi compresi il
servizio di cattura dei cani vaganti, randagi o inselvatichiti ed
il servi­zio di trasporto dei corpi di animali morti, può essere
affidata ad enti ed associazioni zoofile, animaliste e
protezioniste sulla base di apposite convenzioni, da stipulare con
la Regione ed ap­provate dalla Giunta regionale, nelle quali devono
essere previ­sti dei programmi di attività concordati con il
Servizio di igie­ne, sanità pubblica ed assistenza veterinaria
dell'Unità sanita­ria locale della Valle d'Aosta; l'attività
svolta, nell'ambito delle convenzioni, da enti ed associazioni e
dal personale da essi im­piegato, può dar luogo soltanto al
rimborso delle spese sostenute per la gestione non sanitaria del
canile, sulla base dei pro­grammi concordati.
5. Le spese per la costruzione, la ristrutturazione,
l'ammoder­namento, l'acquisto di arredi ed attrezzature non
sanitarie e per la gestione non sanitaria del canile sono a carico
della Regione.
6. La gestione dell'ambulatorio veterinario e del reparto di
iso­lamento ed osservazione sanitaria è affidata al Servizio di
igie­ne, sanità pubblica ed assistenza veterinaria dell'Unità
sanita­ria locale della Valle d'Aosta, cui competono anche la
vigilanza ed il controllo igienico-sanitario dell'intero canile; le
spese rela­tive alla gestione sanitaria del canile e per l'acquisto
delle at­trezzature e del materiale sanitari occorrenti per
l'ambulatorio veterinario e per il reparto di isolamento ed
osservazione sani­taria sono a carico dell'Unità sanitaria locale
della Valle d'Ao­sta.
Articolo 22 - (Ricovero e trattamento dei cani nel canile
regionale)
1. Le autorità di pubblica sicurezza, il corpo forestale
regionale, gli agenti di polizia urbana e comunale, i servizi
sanitari, le guardie zoofile volontarie, le associazioni venatorie,
gli enti e le associazioni zoofile, animaliste e protezioniste
devono segnalare la presenza di cani vaganti, randagi o
inselvatichiti al Servizio di igiene, sanità pubblica ed assistenza
veterinaria dell'Unità sanitaria locale della Valle d'Aosta il
quale, qualora sussista pericolo per l'uomo, per le sue colture,
per altri animali o, co­munque, per l'igiene e la salute pubblica,
predispone gli inter­venti necessari per la loro cattura ovvero, se
questa non è possi­bile, per il loro abbattimento in collaborazione
con i comuni e le comunità montane nel cui territorio è avvenuta la
segnalazione.
2. La cattura dei cani vaganti, randagi o inselvatichiti, ovvero
il loro abbattimento, nei casi di comprovata pericolosità per
l'uomo, per la fauna selvatica e per il patrimonio zootecnico,
de­vono essere attuati con metodologie e mezzi tali da infliggere
la minor sofferenza possibile agli animali che ne sono oggetto e
possono essere messi in pratica esclusivamente da soggetti
pubblici, ovvero privati, competenti, convenzionati con i comuni e
le comunità montane interessati, individuati dalla Giunta
re­gionale su indicazioni fornite dal Servizio di igiene, sanità
pubblica ed assistenza veterinaria dell'Unità sanitaria locale
della Valle d'Aosta e dai comuni e comunità montane stessi.
3. I soggetti preposti alla cattura ovvero all'abbattimento di
animali devono essere dotati di specifiche tessere di
riconosci­mento mentre esercitano le funzioni loro attribuite.
4. In caso di cattura o di ritrovamento di cani vaganti, randagi
o inselvatichiti, si deve immediatamente provvedere al loro
tra­sferimento presso il canile regionale dove gli stessi sono
sotto­posti a visita veterinaria da parte di medici veterinari del
Ser­vizio di igiene, sanità pubblica ed assistenza veterinaria
dell'Unità sanitaria locale della Valle d'Aosta.
5. I cani catturati o ritrovati sono custoditi presso il canile
re­gionale per il tempo necessario alla loro riconsegna ai
proprie­tari o detentori ovvero alla loro cessione ad eventuali
richieden­ti; i cani sono tenuti in custodia temporanea per un
periodo massimo di sessanta giorni; trascorso tale periodo, i cani
devo­no essere trasferiti nel reparto adibito al ricovero
permanente.
6. Qualora sia stato catturato o ritrovato un cane regolarmente
tatuato e, quindi, iscritto all'anagrafe regionale canina, il
Ser­vizio di igiene, sanità pubblica ed assistenza veterinaria
dell'Unità sanitaria locale della Valle d'Aosta provvede
all'in­dividuazione del proprietario o detentore per la
restituzione dell'animale.
7. Qualora sia stato ritrovato un cane non tatuato e non
iscritto all'anagrafe regionale canina, di presumibile età
superiore a novanta giorni, reclamato dal proprietario o detentore,
il Servi­zio di igiene, sanità pubblica ed assistenza veterinaria
dell'Unità sanitaria locale della Valle d'Aosta, prima di
proce­dere alla restituzione, deve tatuarlo a spese del
proprietario o detentore medesimo, dopo essersi assicurato che lo
stesso abbia provveduto all'iscrizione del cane all'anagrafe
regionale canina.
8. Le spese per la cattura, la custodia, il mantenimento, le
cure e gli eventuali trattamenti sanitari di un cane di cui sia
stato in­dividuato il proprietario o detentore, sono, in ogni caso,
a carico del proprietario o detentore medesimo sulla base di
tariffe de­terminate dalla Giunta regionale su indicazioni fornite
dal Servizio di igiene, sanità pubblica ed assistenza veterinaria
dell'Unità sanitaria locale della Valle d'Aosta.
9. I cani catturati o ritrovati sprovvisti di tatuaggio e
ricoverati presso il canile regionale devono essere iscritti
all'anagrafe re­gionale canina e tatuati dai medici veterinari del
Servizio di igiene, sanità pubblica ed assistenza veterinaria
dell'Unità sa­nitaria locale della Valle d'Aosta; se questi cani
non sono re­clamati entro il termine di sessanta giorni, possono
essere cedu­ti a privati che diano garanzie di buon trattamento o
ad enti ed associazioni zoofile, animaliste e protezioniste, previo
tratta­mento profilattico contro la rabbia, l'echinococcosi ed
altre malattie trasmissibili.
10. I cani catturati o ritrovati e ricoverati presso il canile
regio­nale non possono, in nessun caso, essere destinati alla
speri­mentazione ed alla vivisezione e, di norma, non possono
essere soppressi; essi, fatto salvo quanto previsto dagli articolo
86, 87 e 91 del d.p.r. 320/1954 e successive modificazioni, possono
esse­re soppressi, in modo esclusivamente eutanasico, ad opera di
medici veterinari del Servizio di igiene, sanità pubblica ed
as­sistenza veterinaria dell'Unità sanitaria locale della Valle
d'Aosta, soltanto se gravemente malati, incurabili o di compro­vata
pericolosità.
11. Presso il canile regionale devono essere tenuti registri di
ca­rico e scarico degli animali ricoverati.
Articolo 23 - (Rifugi comunali per cani)
1. I comuni, singoli o associati, e le comunità montane possono
realizzare o, comunque, garantire la presenza sul proprio
terri­torio di rifugi per il ricovero temporaneo, per un periodo
non superiore a sessanta giorni, dei cani.
2. I rifugi comunali per cani garantiscono il ricovero degli
ani­mali catturati o ritrovati per il tempo necessario alla loro
ricon­segna ai proprietari o detentori ovvero al loro trasferimento
al canile regionale per il ricovero permanente.
3. L'ubicazione dei rifugi comunali per cani deve essere
appro­vata dalla Giunta regionale, sentiti i competenti servizi
dell'Unità sanitaria locale della Valle d'Aosta che ne valutano la
necessità e l'idoneità rispetto alle vigenti norme di igiene e
sanità pubblica previste per i concentramenti e la stabulazione di
animali.
4. Per la realizzazione dei rifugi comunali per cani la Regione
contribuisce nelle spese per la costruzione, la ristrutturazione,
l'ammodernamento e l'acquisto di attrezzature nella misura massima
del settanta per cento dell'ammontare delle spese stes­se e,
comunque, nei limiti degli stanzia­menti previsti annual­mente per
questo tipo di interventi nel bilancio di previsione della Regione;
la restante parte è a carico dei comuni e delle co­munità montane
così come le spese per la gestione e la condu­zione.
5. I comuni e le comunità montane che intendono avvalersi del
contributo regionale per la realizzazione di rifugi comunali per
cani devono presentare domanda, corredata da dettagliato
pre­ventivo di spesa, al Servizio della sanità dell'Assessorato
della sanità ed assistenza sociale entro il 30 giugno di ogni anno
per ottenere l'assegnazione del contributo per l'anno
successivo.
6. Il dirigente del Servizio della sanità dell'Assessorato della
sanità ed assistenza sociale, responsabile del procedimento,
istruisce la pratica nei duecentosettanta giorni successivi al
ri­cevimento dell'istanza; i contributi sono concessi con
delibera­zione della Giunta regionale entro trecentosessantacinque
gior­ni dalla presentazione dell'istanza.
7. La vigilanza ed il controllo igienico sanitario dei rifugi
co­munali per cani sono affidati al Servizio di igiene, sanità
pub­blica ed assistenza veterinaria dell'Unità sanitaria locale
della Valle d'Aosta.
Articolo 24 - (Trattamento dei gatti)
1. Le norme di cui al presente capo, fatta eccezione per quanto
previsto in materia di anagrafe canina, sono estese ai gatti; in
particolare sussistono anche per proprietari o detentori di gatte,
gli obblighi di cui all'articolo 14, comma 3.
2. É vietato a chiunque maltrattare i gatti che vivono in
libertà o spostarli dal loro habitat.
3. Il Servizio di igiene, sanità pubblica ed assistenza
veterinaria dell'Unità sanitaria locale della Valle d'Aosta, in
collabora­zione con gli enti e le associazioni zoofile, animaliste
e protezio­niste, con i comuni e le comunità montane interessati,
al fine di controllare la popolazione dei gatti mediante la
limitazione delle nascite, predispone gli interventi necessari per
la cattura dei gatti che vivono in libertà, per la loro
sterilizzazione e la lo­ro riammissione nel gruppo di
appartenenza.
4. Gli enti e le associazioni zoofile, animaliste e
protezioniste possono, di intesa con il Servizio di igiene, sanità
pubblica ed assistenza veterinaria dell'Unità sanitaria locale
della Valle d'Aosta, con i comuni e con le comunità montane
interessati, avere in gestione le colonie di gatti che vivono in
libertà, assicu­randone la cura della salute e le condizioni di
sopravvivenza.
Articolo 25 - (Gattile regionale)
1. In considerazione delle caratteristiche del territorio e
della consistenza della popolazione felina presente nella Regione,
è istituito in Valle d'Aosta un unico gattile, di proprietà
regiona­le, previsto come sezione, annessa o distaccata, del canile
regio­nale di cui all'articolo 21.
2. Per l'ubicazione, la gestione e la costruzione del gattile
regio­nale vale quanto previsto per il canile regionale
all'articolo 21, commi 2, 4 e 5.
3. Presso il gattile regionale sono assicurati:
a) il ricovero e la custodia temporanea dei gatti nei casi
previsti dagli articolo 86 e 87 del d.p.r. 320/1954 e successive
modifica­zioni;
b) il ricovero e la custodia temporanea dei gatti che vivono in
li­bertà, catturati, per il tempo necessario alle operazioni di
steri­lizzazione degli stessi da parte dei medici veterinari
dipendenti dell'Unità sanitaria locale della Valle d'Aosta ovvero
da parte di medici veterinari liberi professionisti allo scopo
convenziona­ti con l'Unità sanitaria locale stessa;
c) il ricovero e la custodia dei gatti per i quali non
sussistano le condizioni né per la loro restituzione ai proprietari
o detentori ovvero l'affidamento ad eventuali richiedenti, né per
la loro ri­messa in libertà, né per la loro soppressione.
4. Le spese per la cattura, la custodia, il mantenimento, le
cure e gli eventuali trattamenti sanitari di gatti reclamati dai
proprie­tari o detentori sono, in ogni caso, a carico dei
proprietari o de­tentori medesimi sulla base di tariffe determinate
dalla Giunta regionale su indicazioni fornite dal Servizio di
igiene, sanità pubblica ed assistenza veterinaria dell'Unità
sanitaria locale della Valle d'Aosta.
5. Per i gatti catturati o ritrovati e ricoverati presso il
gattile re­gionale vale quanto previsto per i cani all'articolo 22,
comma 9.
Articolo 26 - (Prevenzione del randagismo di cani e gatti)
1. Il controllo della popolazione dei cani e dei gatti si attua
an­che mediante la limitazione delle nascite e, di norma, la
steri­lizzazione di cani e gatti si effettua su proposta o con il
consenso dei proprietari o detentori; se i cani ed i gatti
catturati o ritrova­ti e ricoverati presso il canile ed il gattile
regionali non sono re­clamati entro i termini, rispettivamente, di
sessanta e di quin­dici giorni, devono essere sterilizzati da
medici veterinari del Servizio di igiene, sanità pubblica ed
assistenza veterinaria dell'Unità sanitaria locale della Valle
d'Aosta ovvero da medici veterinari liberi professionisti allo
scopo convenzionati con l'Unità sanitaria locale stessa.
2. Per la corretta applicazione delle norme di cui alla presente
legge, che si pongono come strumento fondamentale per la
pre­venzione del randagismo di cani e gatti, la Giunta regionale,
sentito il Servizio di igiene, sanità pubblica ed assistenza
vete­rinaria dell'Unità sanitaria locale della Valle d'Aosta ed
avva­lendosi anche della collaborazione di enti ed associazioni
zoofi­le, animaliste e protezioniste, definisce programmi di azione
ed interventi volti a conseguire le finalità della presente
legge.
3. In particolare, i programmi di cui al comma 2 possono
pre­vedere:
a) iniziative, da svolgere anche in ambito scolastico, dirette a
sensibilizzare, ad informare e ad educare i giovani e i cittadini
sul tema di un corretto rapporto di convivenza tra l'uomo e gli
animali con l'intento di fare acquisire una nuova coscienza volta
alla tutela ed al rispetto degli animali ed alla difesa del loro
habitat;
b) attività culturali di studio e di ricerca scientifica volte a
fa­vorire la conoscenza degli animali, dei loro comportamenti e
delle loro abitudini di vita;
c) iniziative di coordinamento delle attività in materia di
tutela degli animali svolte dalla Regione, dai comuni, dalle
comunità montane, dal Servizio di igiene, sanità pubblica ed
assistenza veterinaria dell'Unità sanitaria locale della Valle
d'Aosta, da enti ed associazioni zoofile, animaliste e
protezioniste;
d)corsi di formazione ed aggiornamento per le guardie zoofile
volontarie e per il personale della Regione, dei comuni, delle
comunità montane, del Servizio di igiene, sanità pubblica ed
assistenza veterinaria dell'Unità sanitaria locale della Valle
d'Aosta, di enti ed associazioni zoofile, animaliste e
protezioni­ste, addetto ai servizi di cui alla presente legge;
e) ogni altra iniziativa utile alla realizzazione delle finalità
della presente legge.
4. Ai comuni, alle comunità montane, agli enti ed associazioni
zoofile, animaliste e protezioniste operanti nella Regione,
rico­nosciuti come persone giuridiche di diritto privato ed aventi
come fine statutario principale la tutela degli animali, la
Re­gione concede contributi per iniziative volte all'incentivazione
della protezione degli animali ed alla prevenzione del randagi­smo,
nella misura massima del settanta per cento della spesa ritenuta
ammissibile e, comunque, nei limiti degli stanziamenti previsti
annualmente per questo tipo di interventi nel bilancio di
previsione della Regione.
5. I contributi di cui al comma 4 sono concessi su domanda da
presentarsi al Servizio della sanità dell'Assessorato regionale
della sanità ed assistenza sociale almeno sei mesi prima della data
prevista per l'avvio delle iniziative, corredata da un pro­gramma
delle attività da realizzare e da un dettagliato preven­tivo di
spesa.
6. Il dirigente del Servizio della sanità dell'Assessorato della
sanità ed assistenza sociale, responsabile del procedimento,
istruisce la pratica nei trenta giorni successivi al ricevimento
dell'istanza.
7. I contributi di cui al comma 4 sono concessi con
deliberazione della Giunta regionale entro novanta giorni dalla
presentazione dell'istanza e possono essere erogati in via
anticipata nella mi­sura massima del cinquanta per cento
dell'ammontare dei con­tributi stessi; all'erogazione del saldo si
provvede previa presen­tazione al Servizio della sanità
dell'Assessorato regionale della sanità ed assistenza sociale della
documentazione attestante gli oneri effettivamente sostenuti per la
completa e corretta realiz­zazione del programma di attività
ammesso a contribuzione.
Articolo 27 - (Contributi regionali per la tutela del patrimonio
zootecnico)
1. Al fine di tutelare il patrimonio zootecnico, la Regione
conce­de contributi alle imprese agricole e zootecniche a titolo di
ri­sarcimento per le perdite di animali causate da cani randagi,
vaganti o inselvatichiti, comprovate e accertate dal Servizio di
igiene, sanità pubblica ed assistenza veterinaria dell'Unità
sa­nitaria locale della Valle d'Aosta, ferme restando le
responsabi­lità di eventuali proprietari o detentori dei cani,
secondo quanto stabilito dall'articolo 2052 del codice civile.
2. I contributi sono erogati dalla Giunta regionale nella misura
del settanta per cento del valore dell'animale in vita,
determi­nato dal Servizio di cui al comma 1, con modalità definite
con provvedimento della Giunta regionale da emanarsi entro sei mesi
dell'entrata in vigore della presente legge.
CAPO V - Sanzioni ed imposte
Articolo 28 - (Sanzioni)
1. Fermo restando quanto stabilito in materia di maltratta­mento
di animali dall'articolo 727 del codice penale, per l'inos­servanza
delle disposizioni di cui alla presente legge si applica­no le
sanzioni amministrative del pagamento delle seguenti somme:
a) da lire cinque milioni a lire dieci milioni per chiunque
con­travvenga alle norme di cui all'articolo 9, comma 2;
b) da lire un milione a lire tre milioni per chiunque
contravven­ga alle norme di cui all'articolo 8, comma 1,
all'articolo 9, comma 1 e all'articolo 11;
c) da lire trecentomila a lire un milione per chiunque
contrav­venga alle norme di cui agli articolo 3, 4, 5, comma 1, e
all'arti­colo 6 e per chiunque abbandoni cani, gatti o qualsiasi
altro animale custodito nella o presso la propria abitazione, ivi
com­presi eventuali cuccioli;
d) lire centocinquantamila per chiunque ometta di iscrivere il
proprio cane all'anagrafe regionale canina secondo quanto pre­visto
dall'articolo 14, comma 1, e per chiunque ometta di segna­lare
l'eventuale nascita di cuccioli di cani e gatti secondo quanto
stabilito dall'articolo 14, comma 3 e dall'articolo 24, comma
1;
e) lire centomila per chiunque, avendo iscritto il proprio cane
all'anagrafe regionale canina, ometta di sottoporlo all'opera­zione
di tatuaggio elettronico indolore con microprocessore, co­me
previsto dall'articolo 17, e per chiunque ometta di segnalare gli
avvenimenti di cui all'articolo 20, commi 1, 3 e 4.
2. Le sanzioni amministrative di cui al comma 1 si intendono
automaticamente triplicate in caso di recidiva.
3. La Giunta regionale, entro sei mesi dall'entrata in vigore
della presente legge, individua i soggetti autorizzati ad
applica­re le sanzioni amministrative di cui ai commi 1 e 2.
4. Le entrate derivanti dalle sanzioni amministrative di cui ai
commi 1 e 2 confluiscono nel bilancio della Regione.
Articolo 29 - (Imposte: esenzioni)
1. Fermo restando quanto stabilito dalla normativa statale,
so­no, comunque, esenti da ogni imposta nel territorio della
Regio­ne:
a) i cani adibiti alla guida dei ciechi e degli
handicappati;
b) i cani adibiti alla ricerca di persone sepolte da valanghe,
frane, slavine, crolli di edifici o altre calamità:
c) ogni altro cane di accertata e comprovata utilità sociale e
vita­le per l'uomo.
CAPO VI - Disposizioni transitorie e finali
Articolo 30 - (Norme transitorie)
1. L'anagrafe regionale canina, di cui all'articolo 13, dovrà
es­sere attivata entro sei mesi dalla data di approvazione dello
standard unico europeo che uniformerà i sistemi di identifica­zione
elettronica degli animali di affezione mediante applica­zione di un
tatuaggio indolore con microprocessore.
2. Coloro che, alla data di attivazione dell'anagrafe regionale
canina, siano proprietari o detentori di cani devono procedere agli
adempimenti previsti dall'articolo 14, comma 1, entro i successivi
dodici mesi.
Articolo 31 - (Abrogazioni)
1. La legge regionale 7 luglio 1987, n. 53 (Istituzione
dell'ana­grafe dei cani e norme per la loro tutela) è abrogata.
2. La legge regionale 27 luglio 1989, n. 43 (Concessione di un
contributo annuo ad una Associazione protezionistica legalmen­te
riconosciuta, per la sua attività statutaria e per la gestione del
Canile regionale) è abrogata con decorrenza 1° gennaio 1995.
CAPO VII - Disposizioni finanziarie
Articolo 32 - (Introito delle sanzioni)
1. I proventi derivanti dall'applicazione delle sanzioni
previste dalla presente legge sono introitati al capitolo 7700
(Proventi pene pecuniarie per contravvenzioni) della parte entrata
del bi­lancio di previsione della Regione per l'esercizio
finanziario 1994 e sui corrispondenti capitoli dei futuri
bilanci.
Articolo 33 - (Determinazione e copertura degli oneri)
1. Gli oneri derivanti dall'applicazione della presente legge
sono valutati, per il triennio 1994/1996, in annue lire
500.000.000.
2. A decorrere dal 1995, gli oneri necessari per l'applicazione
della presente legge possono essere rideterminati annualmente con
la legge di bilancio, ai sensi dell'articolo 15 della legge
re­gionale 27 dicembre 1989, n. 90 (Norme in materia di bilancio e
di contabilità generale della Regione autonoma Valle d'Aosta),
tenuto conto degli importi determinati per i singoli interventi
dalla Giunta regionale all'atto della presentazione al Consiglio
regionale del bilancio annuale di previsione.
3. Alla copertura degli oneri a carico dell'esercizio
finanziario 1994 si provvede mediante utilizzo per lire 500.000.000
dello stanziamento iscritto al capitolo 69020 (Fondo globale per il
fi­nanziamento di spese di investimento) del bilancio di previsione
della Regione per l'anno 1994 a valere sull'apposito
accanto­namento previsto all'allegato n. 8 al bilancio stesso
(Promozione sociale e sanità - Strutture Interventi per la tutela
ed il corretto trattamento degli animali - E.2.4.).
4. Alla copertura degli oneri a carico degli esercizi finanziari
1995 e 1996 si provvede, indicativamente, mediante utilizzo per
annue lire 500.000.000 delle risorse iscritte al capitolo 69020
(Fondo globale per il finanziamento di spese di investimento) del
bilancio pluriennale della Regione per gli anni 1994/1996.
5. Gli oneri di cui ai commi 1, 2, 3 e 4 gravano sugli
istituendi capitoli n. 59660, 59680, 59700, 59720 e 59740 della
parte spe­sa del bilancio di previsione della Regione per
l'esercizio finan­ziario 1994 e sui corrispondenti capitoli dei
futuri bilanci.
Articolo 34 - (Variazioni di bilancio)
1. Alla parte spesa del bilancio di previsione della Regione per
l'anno 1994 sono apportate le seguenti variazioni in termini di
competenza e di cassa:
a) in diminuzione:
cap. 69020 "Fondo globale per il finanziamento di spese di
in­vestimento" lire 500.000.000;
b) in aumento:
programma regionale 2.2.2.05. - "Zootecnia"
codificazione 1.1.1.4.1.2.10.10.08.31.
cap. 59660 (di nuova istituzione)
"Spese per la realizzazione dell'anagrafe regionale canina e per
l'attuazione di iniziative volte a favorire la tutela ed il
corretto trattamento degli animali" lire 340.000.000;
programma regionale 2.2.2.05. - "Zootecnia
codificazione 2.1.2.4.2.3.10.10.08.31
cap. 59680 (di nuova istituzione)
"Contributi per la realizzazione di rifugi comunali per cani e
per l'attuazione di iniziative volte a favorire la tutela ed il
cor­retto trattamento degli animali" lire 20.000.000;
programma regionale 2.2.2.05. - "Zootecnia"
codificazione 2.1.2.1.0.3.10.10.08.31. cap. 59700 (di nuova
isti­tuzione) "Spese per la progettazione, la costruzione, la
ristruttu­razione, l'ammodernamento e l'acquisto di arredi ed
attrezzatu­re non sanitarie del canile e del gattile regionali"
lire 120.000.000;
programma regionale 2.2.2.05. - "Zootecnia"
codificazione 1.1.1.4.1.2.10.10.08.31. cap. 59720 (di nuova
isti­tuzione) "Spese per la gestione del canile e del gattile
regionalie" lire 10.000.000;
programma regionale 2.2.2.05. - "Zootecnia"
codificazione 1.1.1.6.3.2.10.10.08.31. cap. 59740 (di nuova
isti­tuzione) "Contributi alle imprese agricole e zootecniche a
titolo di risarcimento per le perdite di animali causate da cani
ran­dagi, vaganti o inselvatichiti" lire 10.000.000.
Presidente -
La parola al Consigliere
Perron.
Perron (UV) -
La legge 14 agosto 1991, n. 281,
riguardante legge quadro in materia di animali di affezione e
prevenzione del randagismo, ha disposto i seguenti principi
generali. Lo Stato promuove la tutela degli animali di affezione,
condanna gli atti di crudeltà contro di essi, i maltrattamenti e il
loro abbandono, al fine di favorire la corretta convivenza tra uomo
e animale e di conser­vare la salute pubblica e l'ambiente.
L'analoga legge ha inoltre disposto nuove competenze a carico delle
Regioni, comuni e USL, imponendo alle Regioni di istituire
l'anagrafe canina en­tro sei mesi dall'entrata in vigore della
legge stessa e alle Re­gioni a Statuto Speciale di adeguare la
propria legislazione ai principi contenuti in questa legge.
Il disegno di legge in esame oggi si propone di recepire quello
che è stabilito dalla legge 281, riordinando e ampliando la
nor­mativa e cercando di porre la Regione all'avanguardia in
ma­teria. In Italia sta emergendo una sempre maggiore attenzione
alla cura degli animali, in particolar modo cani e gatti, quindi si
evidenziano degli investimenti nel settore per la preparazio­ne di
personale specializzato, per la costruzione di edifici ed altri
strumenti. Nel corso degli ultimi anni la popolazione cani­na e
felina ha avuto un notevole incremento, esiste quindi la necessità
di regolamentare i rapporti fra uomo e animale, nella
consapevolezza che anche l'animale è un essere vivente e in quanto
tale è titolare di diritti, primo fra tutti il diritto alla
vita.
Questa proposta prevede una serie di norme che sono rivolte alla
tutela degli animali, va ricordato che sono noti fenomeni di
maltrattamento quali ad esempio la pratica della vivisezione o
l'abbandono o lo scarico di animali soppressi nei cassonetti e
lungo i corsi d'acqua. Questo ha delle ripercussioni di carattere
sanitario, ma pone dei problemi sociali e il disegno di legge
propone di reprimere questi atti sia per tutelare la salute
pubblica sia perché non sono atti degni di una società civile.
Voglio rilevare che il disegno di legge è rivolto anche all'uomo;
infatti l'istituzione dell'anagrafe regionale canina e la
preven­zione del randagismo sono solo alcune delle misure previste
e quindi tutte le istituzioni dovrebbero essere interessate a
colla­borare, i cittadini stessi. Mi pare utile evidenziare che
nella nostra Regione alcuni addetti ai lavori si stanno
preoccupando del ritardo nell'adozione da parte delle
amministrazioni compe­tenti di questi provvedimenti intesi a
risolvere problemi come il randagismo che si fanno sempre più seri.
Io credo che la pre­sentazione in aula di questo provvedimento
costituisca una ri­sposta concreta anche a questa aspettativa. Se
qualcuno è inte­ressato posso fornire dati aggiornati al giugno
1992 relativi a quella che è la situazione canina in Valle. Nel
dettaglio dell'ar­ticolato, ricordiamo che questo disegno di legge
consta di 34 articoli, suddivisi in 7 capi. Il capo primo definisce
la finalità della legge e divide gli animali in domestici ed urbani
ed essi costituiscono l'oggetto della legge stessa. Nel capo due:
"Tutela degli animali da affezione domestici", sono elencati una
serie di norme che impongono la massima cura nel trattamento degli
animali da affezione domestici e prevedono alcune limitazioni nel
rapporto fra l'uomo e l'animale. Nel capo terzo: "Tutela degli
animali da affezione urbani", sono ribaditi gli stessi limiti e
vengono previste le modalità del controllo delle popolazioni degli
animali urbani. Il Capo quarto: "Trattamento dei cani e dei gatti",
prevede l'istituzione dell'anagrafe regionale canina che è
strumento utile per il controllo della popolazione dei cani, per la
prevenzione delle zoonosi, per la prevenzione ed il con­trollo del
randagismo, per la repressione dell'abbandono dei cani e per la
restituzione dei cani smarriti ai proprietari o de­tentori.
L'anagrafe regionale canina è gestita dall'unità sani­taria locale
della Valle d'Aosta in collaborazione con i comuni della regione;
particolarmente innovativo è il sistema introdot­to con questa
legge di contrassegno dei cani che avviene me­diante tatuaggio
elettronico indolore consistente nell'impianto di un microchip nel
collo dell'animale.
Questo sistema, oltre ad essere di pratica e veloce
applicazione, consente di assegnare ad ogni cane un codice di
identificazione alfa numerico specifico la cui asportazione,
duplicazione o con­traffazione è praticamente impossibile. In
questo capo è previ­sta anche l'esistenza di un unico canile
sanitario regionale, con la possibilità per comuni e comunità
montane di realizzare ri­fugi per cani. Viene poi definito come
deve essere strutturato il canile sanitario regionale, quale
attività vi si rivolgono, quali sono le competenze degli enti che
lo gestiscono. Per quello che riguarda il trattamento dei gatti,
oltre ad estendere loro, se applicabili, le norma già contemplate
per i cani, è prevista la realizzazione, come sezione annessa o
distaccata del canile sanitario regionale, di un gattile regionale
presso cui vengono assicurati il ricovero e la custodia temporanea
o permanente, a seconda dei casi indicati, dei gatti.
Il capo IV conclude in qualche modo con una traccia per la
predisposizione di programmi regionali volti alla prevenzione del
randagismo dei gatti e dei cani, con la previsione di contri­buti
regionali alle imprese agricole zootecniche a titolo di
ri­sarcimento per le perdite di animali causate da cani randagi
vaganti o inselvatichiti.
Il capo V prevede le sanzioni d'imposte e amministrative per
l'inosservanza delle disposizioni di cui alla presente legge,
ri­prendendo e adeguando questa normativa a quella prevista dalla
legge 281 del 1991. É inoltre sancita l'esenzione da ogni imposta
nel territorio della Regione per cani di accertata e comprovata
utilità sociale e vitale per l'uomo.
Nel capo VI "Disposizioni transitorie e finali" sono previsti i
termini entro i quali deve essere attivata l'anagrafe regionale
canina e sono inoltre abrogate le precedenti leggi regionali, la
numero 53 del 1957 e la numero 43 del 1989 che disciplinavano già
una parte di questa normativa.
Nel capo VII dedicato alle disposizioni finanziarie è previsto
che le entrate derivanti dalle sanzioni amministrative contem­plate
dal presente disegno di legge confluiscano nel bilancio della
Regione. É prevista l'istituzione di 5 nuovi capitoli di spe­sa nel
bilancio della Regione per l'anno in corso e per l'anno
successivo.
Il testo del disegno di legge che la Giunta regionale propone
all'esame del Consiglio, è stato concordato con il Ser­vizio di
igiene e sanità pubblica e assistenza veterinaria dell'USL della
Valle d'Aosta. Sull'argomento sono state sentite le associazioni
zoofile, animaliste e protezioniste: ENPA, LIPU, AVAPA, MONDO GATTO
e WWF. Copia del presente disegno di legge è stata infine inviata
all'amministratore straordinario dell'USL della Valle d'Aosta, al
Presidente dell'Anci, al Presi­dente dell'Asva, al Presidente della
delegazione regionale Un­cem della Valle d'Aosta e al Presidente
dell'associazione dei Presidenti delle comunità montane della Valle
d'Aosta.
Si dà atto che, dalle ore 10,48, presiede il Vicepresidente
Aloisi.
Presidente -
Ringrazio il Consigliere relatore
Perron e passo la parola al se­condo relatore, il Consigliere
Borre.
Borre (UV) -
É già stato ben illustrato il disegno
di legge dal Consigliere Perron. Volevo solo dire che all'interno
della II Commissione l'applicazione di questa legge è stata
esaminata a fondo ed è stata limata non poco nelle parole perché ci
siamo accorti che l'uso di determinati vocaboli avrebbe procurato
non pochi di­sagi ai proprietari di questi animali.
Si è quindi arrivati ad una approvazione da parte delle due
Commissioni, con la consapevolezza che forse l'applicazione di
questa legge potrà creare, a causa di regole fisse, dei problemi ai
proprietari; siamo comunque convinti che la finalità è
estre­mamente giustificata e giusta, in modo da far prendere
co­scienza ai proprietari di tali animali di cui ne sono
responsabili dalla nascita e quindi se uno ha intenzione di
adottare un cane o un gatto deve sapere fin dall'inizio a che cosa
va incontro. Siamo inoltre consapevoli dell'esigenza di tali
animali per certe categorie di persone, ad esempio i ciechi, e
quindi anche in questi casi si è cercato di adeguare la normativa a
queste necessità.
La conclusione della Commissione è che dopo l'applicazione di
questa legge ci vorrà una attenta verifica nel proseguio dell'iter
della legge stessa per vedere se ci saranno delle modifiche da
apportare là dove, forse, oggi in mancanza di una pratica di queste
norme non si è ancora pienamente coscienti di quello che si farà
applicare.
Presidente -
Ringrazio il Consigliere Borre e
passo la parola all'Assessore della sanità ed assistenza sociale,
Vicquéry.
Vicquéry (UV) -
Semplicemente per illustrare
l'emendamento che presento dove si propone di abrogare il comma 5
dell'articolo 25 perché da una attenta rilettura del testo il comma
5 avrebbe di fatto ri­schiato di costituire anche l'anagrafe dei
gatti; con l'abroga­zione questo rischio viene meno, anche perché è
sufficiente il dettato del primo comma dell'articolo 24 che dice:
"Le norme di cui al presente capo, fatta eccezione per quanto
previsto in ma­teria di anagrafe canina, sono estese ai gatti"
.
Non voglio ag­giungere nulla a quanto già ben riferito dai due
consiglieri che mi hanno preceduto, ma vorrei solo sottolineare che
questo di­segno di legge è essenzialmente un testo unico di legge
già esi­stente, non innova nulla, ma cerca di meglio regolamentare
una serie di normative costituite principalmente dalle norme di
polizia veterinaria, testo unico della legge quadro 281 del 1991,
il decreto legislativo 116 del 27 gennaio 1992: "Attuazione della
direttiva Cee in materia di protezione degli animali utilizzati ai
fini sperimentali o altri fini scientifici", il D.P.R. dell'8
febbraio del 1954 n.320: "Norme in materia di polizia veterinaria"
e il D.P.R. del 5 giugno 1982 n.624: "Attuazione della direttiva
Cee relativa alla protezione degli animali dei trasporti
internazio­nali". É, ripeto, un testo unico con la precisazione,
come già ben ha detto il Consigliere Borre, che l'Amministrazione
regionale non intende più porsi a carico proprio delle spese per la
negli­genza dei cittadini e allora si specifica chiaramente che è
stata fatta l'anagrafe, che era già prevista da una legge del 1987
e che non è mai stata applicata per carenze amministrative da parte
dell'USL di cui, devo confessare, ero Presidente.
La legge c'era già, il presupposto è l'anagrafe canina e
dall'anagrafe ca­nina si potrà poi risalire a chi abbandona i cani
e, fatto questo passaggio, si potranno addebitare al proprietario
le spese per il sostentamento presso il canile o per l'eliminazione
nel caso in cui questa fosse necessaria.
Questo è un preciso segnale perché chi di voi conosce la
gestio­ne attuale del canile regionale si rende perfettamente conto
che è a rischio; c'è un sovraffollamento, una situazione di
conviven­za tra cani e gatti, una situazione che dal punto di vista
della normativa puramente d'igiene sanitaria è assolutamente
inso­stenibile. Con questo disegno di legge si regolamenterà anche
la gestione del canile suddividendola tra gestione sanitaria che
spetta all'USL e gestione non sanitaria e si dice anche quali so­no
le spese che noi andremo a rimborsare all'ente a cui appal­tiamo la
gestione del canile. É di fatto, e concludo, una legge che ha
aspetti regolamentari già precisi ed è per questo motivo che ne
chiediamo l'approvazione.
Presidente -
Ringrazio l'Assessore e apro la
discussione generale.
La parola al Consigliere Chiarello.
Chiarello (RC) -
Volevo spiegare la mia astensione
in Commissione. A me va benissimo questa legge e, anche se siamo
arrivati abbastanza in ritardo, l'importante è che siamo arrivati.
L'unico rilievo che voglio fare e che ho fatto anche in
Commissione, e ringrazio Borre per l'affermazione che vedremo nel
futuro nell'applica­zione di questa legge le eventuali modifiche o
migliorie che si possono fare, è la paura che la nostra intenzione
di fare una buona legge vada forse a penalizzare qualcuno che non
sfrutta gli animali, ma li usa per lavoro. Con la situazione
geografica della nostra regione, con la situazione agricola, chi si
trova negli alpeggi con gli animali avrebbe difficoltà, nel caso di
de­cesso di un animale, a portarlo presso l'inceneritore regionale.
Non vorrei che magari ci si appigliasse a queste cose e che la
legge fosse applicata alla lettera. Visto che la nostra è una
re­gione di montagna e soprattutto d'estate ci sono diversi
conta­dini che hanno degli animali chiamati d'affezione, non vorrei
che si andasse a penalizzare quel contadino che non maltratta il
cane, ma che se gli muore lo seppellisce come si faceva una volta.
Questa è la mia unica remora.
Presidente -
É iscritto a parlare il
Vicepresidente Viérin Marco.
Viérin M. (PpVA) -
Io penso che siamo tutti
d'accordo nell'applicare i principi della legge 281 del 16 novembre
1993 e quindi d'accordo sull'avvio dell'anagrafe come prevede la
legge però dobbiamo essere chiari, visto che si dice sempre che la
chiarezza deve stare al primo posto, e ringrazio Chiarello per aver
fatto quelle preci­sazioni perché sono parte integrante del
discorso che vado a fa­re.
Devo dire che il Consigliere Borre ha già messo le mani avanti e
mi sembra che per motivi di "tecnica" politica si facciano delle
leggi, ma già si mettano le mani avanti per poi dire: "Io non
c'e­ro". Chi voterà questa legge c'era e ci dovrà essere, basta
pren­dere in giro la gente dicendo che questa legge verrà in
seguito modificata perché fin da ora ci si accorge che ci sono
degli aspetti che non vanno e allora è inutile dire: "Sì, va bene
ma poi vedremo in futuro cosa fare" perché questo vuol dire
com­portarsi alla vecchia maniera. La prima cosa che quindi
chiede­rei, visto che nella relazione si dice che sono stati
sentiti l'ANCI e gli enti locali, se ci sono i pareri degli stessi,
perché sono i loro pareri che sono importanti, caro Borre. C'è una
risposta in merito, sì o no? Io ho parlato con alcuni Sindaci e già
si mettono le mani nei capelli, parliamoci chiaro, perché la legge
è troppo generica e comporterà in futuro dei problemi di
interpretazione che a loro volta creeranno un contenzioso fra le
parti che sono Regione, enti locali e cittadini e lo dico oggi, non
domani. Va stabilita di chi è la competenza di interpretare questi
articoli generici. Per esempio per gli articoli 3,4,6,8,11,20 comma
3, 23 e 28 ci sono dei problemi di interpretazione. Si sta creando
una nuova struttura che creerà nuovi problemi, vedrete che cosa
succederà. Inoltre sulla tempistica dell'articolo 13 comma 4, dove
si parla di cani randagi, il rispetto di tutto l'iter per avere
l'autorizzazione all'abbattimento di questi cani è assurdo, se essi
fanno dei danni, chi ne risponde, il Sindaco o la Giunta? Domanda
senza risposta. Poi, che almeno le sanzioni ammini­strative vadano
nelle casse del Comune non della Regione, quindi gli enti locali
dovranno fare tutto il lavoro e gli introiti andranno alla Regione,
mentre in Trentino i proventi sono in­teramente devoluti ai comuni.
Il mio intervento è per dirvi che, sebbene io sia d'accordo di
recepire la legge nazionale, vedrete che marasma verrà fuori
nell'applicare questa legge. Borre ha già avuto l'intuizione di
dire che dovremmo andare a ritoccarla, ma allora pensiamoci prima,
ed è per quello che, d'accordo con la Lega, chiediamo un attimo di
sospensione per vedere gli atti che dovremmo produrre in merito a
questa legge.
Presidente -
Il Consiglio è sospeso per 10
minuti.
Si dà atto che la seduta è sospesa dalle ore 11,14 alle ore
11,33.
Presidente -
Riprendono i lavori del Consiglio.
La parola al Consigliere
Pa­risi.
Parisi (VAP) -
Innanzitutto ritengo che sia ormai
indispensabile una legge che regoli questo tipo di problema. Ci
sono delle perplessità sull'applicabilità della legge, però non
credo che
questo ci possa far recedere dall'approvazione
della legge stessa. Alcune per­plessità espresse da Viérin sono
emerse anche in Commissione, io sono favorevole all'approvazione
perché credo che si giunga alla fine di un lungo iter.
Una delle perplessità riguarda la co­municazione della morte del
cane da parte di chi si trova in montagna; credo che il contadino
in un alpeggio debba andare a cercare un telefono per far presente
al canile la morte del cane, ma mi è stato risposto che non è
possibile fare altrimenti per­ché esiste una legge in vigore che
obbliga già il proprietario a fare questa operazione.
Un'altra cosa che non è stata prevista concerne la
reintroduzione di una tassa per chi vuole avere un cane non per
necessità, ma per lusso, ciò farebbe anche da de­terrente per chi
vuole farsi un canile in casa perché oggi vi sono molte persone che
hanno cani o gatti senza che vi sia necessità. Un'altra cosa che
segnalo è che mi sarebbe piaciuto che ci fosse stato l'inserimento
di una norma che obblighi i proprietari ad essere più attenti alla
raccolta degli escrementi dei cani. Fino ad ora non si è riusciti a
risolvere il problema e mi auguro che possa essere affrontato in
modo adeguato. Poi io farò delle do­mande all'Assessore
sull'articolato, tuttavia sebbene questa legge non sia perfetta la
ritengo indispensabile.
Presidente -
La parola al Consigliere
Linty.
Linty (LN) -
Vi sono degli aspetti che lasciano
perplessi, uno dei più evidenti è al comma 3 dell'articolo 14 dove
si dice che, in caso di cuccio­late, il proprietario è obbligato a
tenere e svezzare i cuccioli prima di procedere alla soppressione
concordata con l'USL. Bi­sogna tenere conto del carico burocratico
a cui vanno incontro gli enti locali perché istituire un'anagrafe
canina vuol dire per i comuni mantenerla aggiornata ed è una mole
di lavoro enorme. Così arriveremo a conoscere la vita, la morte e i
miracoli dei cani, dei gatti della Valle mentre non ci preoccupiamo
di cose tipo il randagismo umano: persone si aggirano per la Valle
sen­za che noi conosciamo nulla di loro.
Se non vi è altro da fare che pensare all'anagrafe canina, io
annuncio il voto di astensione della Lega Nord.
Presidente -
La parola al Consigliere
Squarzino Secondina.
Squarzino (VA) -
Questa legge ha una storia e
prende in considerazione tutta una serie di norme a livello CEE e a
livello italiano ed è anche una legge che è frutto di civiltà e
regolamenta un settore che diventa sempre più importante. Io direi
che ci poteva essere una duplice scelta: si poteva decidere di fare
una legge quadro molto snella rimandando ad un secondo momento la
decisione di come organizzare il tutto ed in particolare l'anagrafe
canina.
La scelta fatta è stata di un altro tipo, cioè si è scelto di
indivi­duare già nella legge tutte le procedure di applicazione,
per questo diventa un po' un regolamento e dà un senso di
difficoltà di attuazione, ma il vantaggio è che il giorno stesso in
cui è ap­provata diventa esecutiva. Questo secondo me è un grande
vantaggio. Io credo che la legge sia riuscita a raggiungere un
equilibrio per rispondere alle esigenze di tutti gli interessati:
gli animalisti per esempio, chiedevano l'estensione agli animali da
circo e si è detto di no. É vero che il rappresentante dei Sin­daci
non è potuto venire in Commissione e se ne è scusato però ci ha
detto che valgono le osservazioni fatte al testo di legge
precedente. La prima: i comuni dicevano che era difficile da
attuare la norma che prevedeva la creazione di sabbiere per gli
escrementi dei cani e quindi non abbiamo più inserito questa norma
venendo incontro alle esigenze dei Sindaci.
La seconda: i comuni dicevano di seppellire le carcasse degli
ani­mali invece di incenerirle, ma vi sono delle norme così
preci­se per la sepoltura che il tutto diventerebbe ancora più
proble­matico per i comuni per cui è molto più comodo fare una
telefo­nata al canile che deve esercitare per convenzione il
servizio di raccolta e incene­rimento delle carcasse.
Poi sul fatto che la leg­ge sia un po' farragi­nosa, in realtà
essa presuppone per così di­re una informatizza­zione dell'anagrafe
che snellirà le pratiche, inoltre non è che muoiano 500 cani al
giorno a Champorcher, quindi credo che an­che per i comuni sarà un
lavoro ordinario. Quindi noi approviamo questa legge perché tutti
quanti abbia­mo lavorato molto seria­mente.
Presidente -
La parola al Vicepresidente
Viérin Marco.
Viérin M. (PpVA) -
Io ho detto che sono d'accordo
di adeguarci alla normativa na­zionale, ma poi sono entrato nei
contenuti applicativi di questa proposta di legge che creano
problemi nei metodi, nella tem­pistica, nei mancati introiti agli
enti locali e sulla mancanza del parere degli enti locali. Parisi
dice che i problemi discussi in commissione hanno lasciato delle
perplessità, ma allora non possiamo votare un provvedimento che ci
lascia perplessi. Poi diventerebbe troppo tardi. L'atto di civiltà
ci deve essere, il problema è che ci sono delle norme che
imporranno degli atti che non vanno certo nel senso di
sburocratizzare l'amministra­zione. L'articolo 3 recita:
"É
proibito tenere animali domestici in numero tale da pregiudicare la
loro salute e benessere.."
, vorrei sapere chi deciderà questo,
cioè chi decide se vi è contravven­zione, saranno gli animali che
diranno: "siamo in troppi!". L'articolo 4, punto d recita:
"assicurare loro di poter espletare le funzioni fisiologiche e
comportamentali.."
, vorrò vedere quando si considereranno i
volatili, chi deciderà gli spazi vitali di questi animali. Tutto
ciò creerà molta confusione, poi ci lamentiamo se la magistratura
interviene in tutto, ma per forza, questa è un'altra legge tipo
quella delle aree boscate. Io dico di fare una riflessione più
profonda con l'Anci, altrimenti noi non voteremo questa legge.
Presidente -
La parola al Consigliere Borre.
Borre (UV) -
Per quanto riguarda i costi e gli
introiti, nella legge si dice che è la Regione che prepara il tutto
ed è l'USL che fa i controlli. Prima c'erano le medagliette che
procuravano un'incombenza non indifferente ai comuni, ma al di là
di questo c'è l'esigenza di diminuire il costo del canile che costa
dai 350 ai 400 milioni l'anno. Non si può pensare di continuare a
regalare il cagnolino al figlio e poi ci si accorge dopo poco che
in casa non va bene e allora lo si porta al canile. Le associazioni
e i Sindaci sono stati sentiti ed alcune loro richieste sono state
accolte; l'unica che non è stata accolta è stata quella del
censimento che deve esse­re fatto dal Comune. Per quanto riguarda
il seppellimento, è vero che la 281 prevede la possibilità di
interrare, ma solo su terreno adatto, allora si prevede un servizio
che andrà a rac­cogliere tutte le carcasse. Il problema che ha
creato perplessità è che si trasporta una realtà cittadina in
montagna, laddove l'esigenza di una legge del genere è meno
sentita, ecco perché noi diciamo che in fase di applicazione si
potranno fare dei ri­tocchi, restando nei principi della legge che
devono essere quelli di razionalizzare il canile, separando la
parte sanitaria da quella gestionale e dell'anagrafe per non avere
delle spese su­periori dopo.
Presidente -
La parola all'Assessore
della
sanità ed assistenza sociale, Vic­quéry.
Vicquéry (UV) -
Potrei anche evitare di rispondere
perché hanno già risposto benissimo il Presidente della V
Commissione Squarzino e il Consigliere Borre. Però vorrei fare
alcune precisazioni. L'ana­grafe, sia quella canina sia quella
umana è regolamentata da precise regole; io mi rendo conto che ci
sarà un problema di adempimento da parte dei comuni in una prima
fase, ma l'al­ternativa è dare le competenze all'USL ed è stato
l'errore della legge del 1987 che ha bloccato il decollo
dell'anagrafe canina, perché l'Usl non ha uffici sul territorio e
avrebbe obbligato i proprietari dei cani a puntare sui servizi
veterinari pubblici, invece il punto di riferimento è il Comune.
Viérin faceva riferi­mento ai problemi interpretativi della legge,
allora si decide: o si fa una legge quadro che riprende i punti
delle leggi prece­denti oppure entriamo nel merito. Si è scelta
questa seconda strada senza esagerare, perché al comma 2
dell'articolo 2 la­sciamo un minimo di discrezionalità ai servizi
veterinari.
Se fossimo entrati più nel merito avremmo dovuto dire, come
avevano richiesto alcune associazioni per la protezione degli
animali, cosa che non ho accettato, che non si possono allevare più
di 5 cani in una stanza di 6 mq, questo volevano. Articolo 4, punto
2, le funzioni organiche e comportamentali: questa è la ripetizione
dell'articolo 5 del decreto legislativo 27 gennaio 1992 n.116 che
dice:
"Chiunque alleva animali da esperimento deve provvedere
conformemente alle linee di indirizzo a che gli animali siano
tenuti in un ambiente che consenta una certa li­bertà di movimento,
fruiscano di un'alimentazione adeguata alla loro salute, sia
ridotto al minimo qualsiasi impedimento alla possibilità di
soddisfare i bisogni fisiologici e comporta­mentali dell'animale,
siano effettuati i controlli quotidiani per verificare le
condizioni in cui gli animali sono tenuti, ecc.ecc"
, questo è
un testo unico che già oggi i veterinari fanno applica­re. Per
quanto riguarda l'aspetto delle competenze e delle san­zioni, anche
qui si applica l'articolo 5, comma 6, della legge quadro 281 che
dice: "Le entrate derivanti dalle sanzioni am­ministrative
confluiscono nel fondo per l'attuazione della pre­sente legge
previsto dall'articolo 8 2/a" che dice che il Ministero della
Sanità con proprio decreto ripartisce fra le Regioni i fondi per la
gestione. Per cui non è una scelta nostra, al di là del co­sto del
canile regionale, ma è dettata dalla 281. Ricordiamo che il Sindaco
è e rimane la prima autorità sanitaria locale, se si vuole
dimenticare facciamolo, ma la prima responsabilità del randagismo
dei cani è del Sindaco. Non vorremmo che il ran­dagismo provocasse
gli effetti riscontrati all'ospedale Cardarelli di Napoli, la lotta
al randagismo è in funzione della tutela della persona umana. Per
quanto riguarda l'articolo 14 comma 3, a cui ha fatto riferimento
Linty, questo articolo ha uno scopo ben preciso: tu puoi cedere i
cuccioli a condizione che tu abbia fatto sterilizzare la cagna,
cioè essa deve partorire una sola volta, sennò ti accolli le spese
e non le scarichi al canile come avviene oggi. Vi assicuro comunque
che le bozze che avevo in mano erano molto più difficili da gestire
di quanto sia questa legge perché andavano pure a definire la
lunghezza delle catene, la dimensione della stanza in cui tenere i
cani, eccetera.
Io mi sono rifiutato di portare in Consiglio regionale un
disegno di legge di questo genere e ne è uscito questo testo che è
non si­curamente perfetto, ma da sperimentare; è un testo che è il
frutto di una serie di compromessi e di riflessioni molto accura­te
e approfondite con le associazioni protezioniste che darà
si­curamente i suoi frutti. Oggi stiamo facendo una scommessa e
cioè se riusciremo o no ad istituire questa anagrafe? Dobbiamo
riuscirci perché la Valle d'Aosta vuole equipararsi alle regioni
europee più progredite. Non ho altro da dire e mi pare di aver
risposto a tutti i punti che sono stati citati.
Un ultimo aspetto: quello dell'obbligo di portare gli animali
morti al canile regiona­le. Anche qui ha già risposto il Presidente
della V Commissio­ne, ma c'è un aspetto: noi stiamo mettendo in
piedi un'organiz­zazione per la raccolta di tutte le carcasse di
animali, una rac­colta che confluisca al canile regionale oppure
presso ditte spe­cializzate, e mi riferisco per esempio alle
carcasse di mucche e di animali da riproduzione, che poi utilizzano
queste carcasse per la produzione di mangimi. La procedura è
avviata e il rela­tivo provvedimento arriverà in Giunta nel giro di
quindici, venti giorni.
Presidente -
Ringrazio l'Assessore e passo la
parola al Vicepresidente del Consiglio Viérin Marco per
dichiarazione di voto.
Viérin M. (PpVA) -
Noi avevamo chiesto se la
maggioranza voleva rinviare questo provvedimento e non mi è stata
data risposta. Penso che la no­stra posizione sia abbastanza
chiara, volevo solo dire una cosa su quello che diceva Borre quando
parlava di costi: i costi per l'amministrazione non sono solo
quelli dei registri che l'ammi­nistrazione consegna ai comuni, c'è
anche il costo del personale e dell'intervento. Riguardo al
discorso che faceva poi l'Assessore Vicquéry sul Sindaco e sul
fatto che egli è il responsabile sani­tario, è vero, ma quando io
leggo all'articolo 2 ove gli agenti di polizia urbana e comunale, i
servizi sanitari, le guardie zoofile e così via devono segnalare
eventuali casi di randagismo all'USL e che poi quest'ultima
predispone gli interventi neces­sari per la loro cattura e, ove
questa non fosse possibile per il loro abbattimento, prendo atto
che passeranno circa 10 o 15 giorni per risolvere il problema.
Forse qui non si ricorda che bastano poche ore da quando si è
riscontrato il fatto del randa­gismo a quando si può fare qualche
cosa. Io ho vissuto diretta­mente questa esperienza perché nella
piana di Pollein, Brisso­gne e Quart c'è sempre una forte presenza
di cani randagi che vagano e creano dei problemi anche agli stessi
bambini che escono da scuola.
Ma quando si accerta questa situazione, e prima che si possa
fare qualche cosa occorrono 10 giorni circa, vorrei sapere chi sarà
il responsabile se per caso dovesse succe­dere qualche cosa in quei
10 giorni. Pertanto per i motivi che ho già avuto modo di elencare
e non certo per il fatto che non ci sia la necessità di una legge
che tuteli gli animali e che permetta il riconoscimento dei
proprietari, dico che questa legge così come è fatta aumenta la
burocratizzazione e non risponde al proble­ma. Io spero che
l'Assessore Vicquéry tra tre o quattro mesi torni in Consiglio e
dica che avevo ragione ed è per questo che il nostro gruppo si
asterrà dal voto su questo disegno di legge.
Presidente -
Grazie. Altri intendono prendere la
parola per una dichiarazio­ne di voto? Se nessuno chiede la parola
possiamo passare all'esame dell'articolato.
Votiamo l'articolo 1.
Presenti: 26
Votanti e favorevoli: 20 .
Astenuti: 6 (Bavastro, Collé, Linty, Marguerettaz, Tibaldi,
Viérin Marco)
Presidente -
Passiamo alla votazione dell'articolo
2.
Presenti: 26
Votanti e favorevoli: 20
Astenuti: 6 (Bavastro, Collé, Linty, Marguerettaz, Tibaldi,
Viérin Marco)
Presidente -
Passiamo alla votazione dell'articolo
3.
Presenti: 26
Votanti e favorevoli: 20
Astenuti: 6 (Bavastro, Collé, Linty, Marguerettaz, Tibaldi,
Viérin Marco)
Presidente -
Passiamo alla votazione dell'articolo
4.
Presenti: 26
Votanti e favorevoli: 20
Astenuti: 6 (Bavastro, Collé, Linty, Marguerettaz, Tibaldi,
Viérin Marco)
Presidente -
Passiamo alla votazione dell'articolo
5.
Presenti: 26
Votanti e favorevoli: 20
Astenuti: 6 (Bavastro, Collé, Linty, Marguerettaz, Tibaldi,
Viérin Marco)
Presidente -
Passiamo alla votazione dell'articolo
6.
Presenti: 26
Votanti e favorevoli: 20
Astenuti: 6 (Bavastro, Collé, Linty, Marguerettaz, Tibaldi,
Viérin Marco)
Presidente -
Passiamo alla votazione dell'articolo
7.
Presenti: 26
Votanti e favorevoli: 20
Astenuti: 6 (Bavastro, Collé, Linty, Marguerettaz, Tibaldi,
Viérin Marco)
Presidente -
Passiamo alla votazione dell'articolo
8.
Presenti: 26
Votanti e favorevoli: 20
Astenuti: 6 (Bavastro, Collé, Linty, Marguerettaz, Tibaldi,
Viérin Marco)
Presidente -
Passiamo alla votazione dell'articolo
9.
Presenti: 26
Votanti e favorevoli: 20
Astenuti: 6 (Bavastro, Collé, Linty, Marguerettaz, Tibaldi,
Viérin Marco)
Presidente -
Passiamo alla votazione dell'articolo
10.
Presenti: 26
Votanti e favorevoli: 20
Astenuti: 6 (Bavastro, Collé, Linty, Marguerettaz, Tibaldi,
Viérin Marco)
Presidente -
Passiamo alla votazione dell'articolo
11.
Presenti: 26
Votanti e favorevoli: 20
Astenuti: 6 (Bavastro, Collé, Linty, Marguerettaz, Tibaldi,
Viérin Marco)
Presidente -
Passiamo alla votazione dell'articolo
12.
Presenti: 26
Votanti e favorevoli: 20
Astenuti: 6 (Bavastro, Collé, Linty, Marguerettaz, Tibaldi,
Viérin Marco)
Presidente -
Passiamo alla votazione dell'articolo
13.
Presenti: 26
Votanti e favorevoli: 20
Astenuti: 6 (Bavastro, Collé, Linty, Marguerettaz, Tibaldi,
Viérin Marco)
Presidente -
Prima di passare alla votazione
dell'articolo 14 passo la parola al Consigliere Parisi.
Parisi (VAP) -
Mi riferisco all'articolo 14, al
punto 3, dove si parla dei cuccioli indesiderati e volevo chiedere
all'Assessore perché non è stato previsto che gli stessi cuccioli
possano essere soppressi in ma­niera eutanasica anziché essere
portati al canile. Questo per evitare di caricare il canile di un
numero elevato di animali.
(
...Voce fuori microfono...
) è previsto altrove.
Parisi (VAP) -
Hanno risposto i consiglieri e mi
ritengo soddisfatto. Grazie.
Presidente -
Passiamo alla votazione dell'articolo
14.
Presenti: 26
Votanti e favorevoli: 20
Astenuti: 6 (Bavastro, Collé, Linty, Marguerettaz, Tibaldi,
Viérin Marco)
Presidente -
Passiamo alla votazione dell'articolo
15.
Presenti: 26
Votanti e favorevoli: 20
Astenuti: 6 (Bavastro, Collé, Linty, Marguerettaz, Tibaldi,
Viérin Marco)
Presidente -
Passiamo alla votazione dell'articolo
16.
Presenti: 26
Votanti e favorevoli: 20
Astenuti: 6 (Bavastro, Collé, Linty, Marguerettaz, Tibaldi,
Viérin Marco)
Presidente -
Passiamo alla votazione dell'articolo
17.
Presenti: 26
Votanti e favorevoli: 20
Astenuti: 6 (Bavastro, Collé, Linty, Marguerettaz, Tibaldi,
Viérin Marco)
Presidente -
Passiamo alla votazione dell'articolo
18.
Presenti: 26
Votanti e favorevoli: 20
Astenuti: 6 (Bavastro, Collé, Linty, Marguerettaz, Tibaldi,
Viérin Marco)
Presidente -
Prima di passare alla votazione
dell'articolo 19 passo nuova­mente la parola al Consigliere
Parisi.
Parisi (VAP) -
Al punto 2, dove si parla di coloro
che arrivano in Valle per dei brevi periodi di permanenza, si dice
di segnalare il possesso di un animale dopo 30 giorni. Noi sappiamo
che molto spesso av­viene che i turisti che arrivano abbandonano
gli animali sul nostro territorio, non è possibile modificare
questo punto 2 con l'inserimento di una norma che dica che i
detentori sono obbli­gati a segnalare il possesso dell'animale al
momento dell'arrivo?
Io faccio delle domande precise all'Assessore se poi è il
Consi­glio che vuole rispondere io accetto le sue risposte. Questo
pro­blema esiste, è reale e esistono delle lamentele in tal senso e
credo che sia necessario trovare un meccanismo per evitare che
questo avvenga in futuro, se non è possibile l'Assessore me lo
dirà.
Presidente -
Ci sono altri interventi
sull'articolo 19? Se non ci sono altri in­terventi cedo la parola
all'Assessore della sanità ed assistenza sociale, Vicquéry.
Vicquéry (UV) -
L'articolo 19 è proprio uno di
quelli che è stato lasciato alla di­screzionalità del disegno di
legge, non è una applicazione tout court di normative diverse. Il
termine di 30 giorni è stato in­serito perché si vuole da una parte
combattere l'abbandono dei cani, ma d'altro canto non si vuole
certo forzare la mano. Obiettivamente abbiamo già tutti dei dubbi
che il turista che sta in Valle più di 30 giorni faccia questa
segnalazione, anche se si tratta solo di una segnalazione e non
certo di una iscrizio­ne all'anagrafe canina perché si presume che
il cane del turista sia già iscritto all'anagrafe della regione di
appartenenza. L'iscrizione avviene quando si superano i 30 giorni
di perma­nenza; questa è una piccola scommessa però, se il turista
non occasionale non lo segnala, non si potrà poi riconoscere il
cane abbandonato perché se verrà poi catturato alla sua anagrafe
saremmo in grado di addebitare i costi alla regione di compe­tenza
che a sua volta farà poi pagare il turista che ha abbando­nato il
cane. Io ho pensato che 30 giorni fosse un termine più o meno
consono alla realtà perché mediamente un turista si fer­ma 15, 20
giorni.
Presidente -
Possiamo a questo punto votare
l'articolo 19.
Presenti: 28
Votanti e favorevoli: 22
Astenuti: 6 (Bavastro, Collé, Linty, Marguerettaz, Tibaldi,
Viérin Marco)
Presidente -
Passiamo alla votazione dell'articolo
20.
Presenti: 28
Votanti e favorevoli: 22
Astenuti: 6 (Bavastro, Collé, Linty, Marguerettaz, Tibaldi,
Viérin Marco)
Presidente -
Passiamo alla votazione dell'articolo
21.
Presenti: 28
Votanti e favorevoli: 22
Astenuti: 6 (Bavastro, Collé, Linty, Marguerettaz, Tibaldi,
Viérin Marco)
Presidente -
Passiamo alla votazione dell'articolo
22.
Presenti: 28
Votanti e favorevoli: 22
Astenuti: 6 (Bavastro, Collé, Linty, Marguerettaz, Tibaldi,
Viérin Marco)
Presidente -
Passiamo alla votazione dell'articolo
23.
Presenti: 28
Votanti e favorevoli: 22
Astenuti: 6 (Bavastro, Collé, Linty, Marguerettaz, Tibaldi,
Viérin Marco)
Presidente -
Passiamo alla votazione dell'articolo
24.
Presenti: 28
Votanti e favorevoli: 22
Astenuti: 6 (Bavastro, Collé, Linty, Marguerettaz, Tibaldi,
Viérin Marco)
Presidente -
Passiamo alla votazione
dell'emendamento proposto dall'Asses­sore della sanità ed
assistenza sociale, Vicquéry, che prevede la soppressione del comma
5 dell'articolo 25.
Presenti: 28
Votanti e favorevoli: 22
Astenuti: 6 (Bavastro, Collé, Linty, Marguerettaz, Tibaldi,
Viérin Marco)
Presidente -
Passiamo ora alla votazione
dell'articolo 25 nel testo così emendato:
Articolo 25 - (Gattile regionale)
1. In considerazione delle caratteristiche del territorio e
della consistenza della popolazione felina presente nella Regione,
è istituito in Valle d'Aosta un unico gattile, di proprietà
regiona­le, previsto come sezione, annessa o distaccata, del canile
regio­nale di cui all'articolo 21.
2. Per l'ubicazione, la gestione e la costruzione del gattile
regio­nale vale quanto previsto per il canile regionale
all'articolo 21, commi 2, 4 e 5.
3. Presso il gattile regionale sono assicurati:
a) il ricovero e la custodia temporanea dei gatti nei casi
previsti dagli articolo 86 e 87 del d.p.r. 320/1954 e successive
modifica­zioni;
b) il ricovero e la custodia temporanea dei gatti che vivono in
li­bertà, catturati, per il tempo necessario alle operazioni di
steri­lizzazione degli stessi da parte dei medici veterinari
dipendenti dell'Unità sanitaria locale della Valle d'Aosta ovvero
da parte di medici veterinari liberi professionisti allo scopo
convenziona­ti con l'Unità sanitaria locale stessa;
c) il ricovero e la custodia dei gatti per i quali non
sussistano le condizioni né per la loro restituzione ai proprietari
o detentori ovvero l'affidamento ad eventuali richiedenti, né per
la loro ri­messa in libertà, né per la loro soppressione.
4. Le spese per la cattura, la custodia, il mantenimento, le
cure e gli eventuali trattamenti sanitari di gatti reclamati dai
proprie­tari o detentori sono, in ogni caso, a carico dei
proprietari o de­tentori medesimi sulla base di tariffe determinate
dalla Giunta regionale su indicazioni fornite dal Servizio di
igiene, sanità pubblica ed assistenza veterinaria dell'Unità
sanitaria locale della Valle d'Aosta.
Presenti: 28
Votanti e favorevoli: 22
Astenuti: 6 (Bavastro, Collé, Linty, Marguerettaz, Tibaldi,
Viérin Marco)
Presidente -
Passiamo alla votazione dell'articolo
26.
Presenti: 28
Votanti e favorevoli: 22
Astenuti: 6 (Bavastro, Collé, Linty, Marguerettaz, Tibaldi,
Viérin Marco)
Presidente -
Passiamo alla votazione dell'articolo
27.
Presenti: 28
Votanti e favorevoli: 22
Astenuti: 6 (Bavastro, Collé, Linty, Marguerettaz, Tibaldi,
Viérin Marco)
Presidente -
Passiamo alla votazione dell'articolo
28.
Presenti: 28
Votanti e favorevoli: 22
Astenuti: 6 (Bavastro, Collé, Linty, Marguerettaz, Tibaldi,
Viérin Marco)
Presidente -
Passiamo alla votazione dell'articolo
29.
Presenti: 28
Votanti e favorevoli: 22
Astenuti: 6 (Bavastro, Collé, Linty, Marguerettaz, Tibaldi,
Viérin Marco)
Presidente -
Passiamo alla votazione dell'articolo
30.
Presenti: 28
Votanti e favorevoli: 22
Astenuti: 6 (Bavastro, Collé, Linty, Marguerettaz, Tibaldi,
Viérin Marco)
Presidente -
Passiamo alla votazione dell'articolo
31.
Presenti: 28
Votanti e favorevoli: 22
Astenuti: 6 (Bavastro, Collé, Linty, Marguerettaz, Tibaldi,
Viérin Marco)
Presidente -
Passiamo alla votazione dell'articolo
32.
Presenti: 28
Votanti e favorevoli: 22
Astenuti: 6 (Bavastro, Collé, Linty, Marguerettaz, Tibaldi,
Viérin Marco)
Presidente -
Passiamo alla votazione dell'articolo
33.
Presenti: 28
Votanti e favorevoli: 22
Astenuti: 6 (Bavastro, Collé, Linty, Marguerettaz, Tibaldi,
Viérin Marco)
Presidente -
Passiamo alla votazione dell'articolo
34.
Presenti: 28
Votanti e favorevoli: 22
Astenuti: 6 (Bavastro, Collé, Linty, Marguerettaz, Tibaldi,
Viérin Marco)
Presidente -
Passiamo ora alla votazione del
disegno di legge nel suo com­plesso. I consiglieri sono invitati a
votare.
Presenti: 29
Votanti e favorevoli: 23
Astenuti: 6 (Bavastro, Collé, Linty, Marguerettaz, Tibaldi,
Viérin Marco)
Il Consiglio approva.
