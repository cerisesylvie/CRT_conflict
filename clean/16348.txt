Classificazione
AMBIENTE
Stoccaggio e smaltimento rifiuti


Resoconto integrale del dibattito dell'aula
Oggetto del Consiglio n. 2713 del 24 luglio 1997 - Resoconto
SEDUTA ANTIMERIDIANA DEL 24 LUGLIO 1997
OGGETTO N. 2713/X Rettifica al regolamento per la gestione
tecnico-operativa del centro regionale di trattamento R.S.U. ed
assimilati di Brissogne, approvato con deliberazione del Consiglio
regionale n. 2960/VII del 9 luglio 1987 e modificato con
deliberazione consiliare n. 803/X del 6 luglio 1994.
Deliberazione Il Consiglio
Richiamata la legge regionale 10 agosto 1987, n. 63, relativa
alla costituzione di una società mista per la gestione del centro
regionale di trattamento dei rifiuti solidi urbani ed assimilati
ubicato in Comune di Brissogne, loc. Les Iles, denominata Valeco
S.p.A.;
Richiamato il regolamento per la gestione operativa del centro
di cui trattasi, approvato con deliberazione del Consiglio
regionale n. 2960/VIII del 9 luglio 1987, così come modificato con
deliberazione del Consiglio regionale n. 803/X del 6 luglio
1994;
Richiamato in particolare l'articolo 15 ed i punti seguenti fino
al punto 15.15, di detto regolamento che riporta le voci di costo
che concorrono alla determinazione del canone annuo spettante alla
società Valeco S.p.A. per la gestione dell'impianto di cui
trattasi, nonché al calcolo della relativa tariffa di
smaltimento;
Considerato che al momento della stipulazione della convenzione
i servizi di smaltimento dei rifiuti solidi urbani risultavano
esenti da I.V.A. e che in considerazione di ciò detta imposta
costituiva per la Valeco S.p.A. un costo sulle voci alla stessa
assoggettate (energia elettrica, manutenzioni, materiali di
consumo, eccetera) in quanto non detraibile;
Considerato, pertanto, che in relazione a quanto sopra i valori
delle diverse voci di costo soggette all'I.V.A. (con esclusione di
quegli oneri non soggetti quali ad esempio il personale) sono state
aumentate di un importo pari al valore dell'I.V.A. in vigore;
Evidenziato che ai sensi di quanto stabilito dal decreto-legge
n. 557/93, convertito con la legge 26 febbraio 1994, n. 133
(Ulteriori interventi correttivi di finanza pubblica), si pone
l'esigenza di rideterminare il canone annuale da corrispondere alla
Soc. Valeco S.p.A., per l'attività di gestione del servizio di
trattamento e smaltimento in discarica di 1a cat. dei R.S.U., a
seguito dell'intervenuto assoggettamento all'Imposta sul Valore
Aggiunto (I.V.A.) delle operazioni di cui trattasi a partire dal 1°
gennaio 1994, tenuto conto che tale imposta, in quanto ora
detraibile, non costituisce più un costo per detta società;
Richiamato il parere legale espresso dall'Avv. Gianfranco
Garancini, in data 15 febbraio 1995 con i quali viene rilevato che
il mutamento di disciplina intervenuto con la norma suindicata
incide sui rapporti contrattuali tra l'amministrazione regionale e
l'impresa concessionaria e che, a seguito di quanto sopra,
pertanto, il corrispettivo pagato alla Valeco S.p.A. per la
gestione del centro suindicato, dovrà essere diminuito nella stessa
misura dell'I.V.A. a suo tempo calcolata;
Richiamata la nota dell'Assessorato regionale della Sanità ed
Assistenza Sociale in data 30 marzo 1995, prot. n. 2543/5ASS,
relativa alla comunicazione alla Soc. Valeco S.p.A. di quanto
espresso con il parere legale del 15 febbraio 1995;
Richiamata la nota della Soc. Valeco S.p.A., in data 1° giugno
1995;
Richiamato il parere legale espresso dall'Avv. Gianfranco
Garancini, in data 16 aprile 1997, con il quale veniva confermato
il contenuto del parere già formulato in data 15 febbraio 1995;
Richiamato il verbale del Gruppo tecnico di supervisione in data
7 febbraio 1994, con il quale viene concordata la liquidazione in
acconto del 90 percento delle somme precedentemente pagate dei
canoni, sia mensili che trimestrali, a favore della Valeco S.p.A.,
fino alla rideterminazione delle voci di costo che concorrono alla
determinazione del canone annuo alla stessa spettante;
Richiamato il verbale del Gruppo tecnico di supervisione in data
24 aprile 1996;
Ritenuto, pertanto di dover rettificare, con decorrenza 1°
gennaio 1994, i valori delle diverse voci di costo che concorrono
alla determinazione del canone annuo da liquidare alla Valeco
S.p.A.;
Richiamate le deliberazioni della Giunta regionale n. 6162 del
30 dicembre 1996 e n. 317 in data 3 febbraio 1997 concernenti il
bilancio di gestione della Regione per l'anno 1997 e per il
triennio 1997/99, nonché la circolare della Presidenza della Giunta
regionale n. 7 del 6 febbraio 1997 (prot. n. 320/SGT);
Visto il parere favorevole di legittimità rilasciato dal
dirigente del Servizio della Sanità e Tutela Sanitaria
dell'ambiente dell'Assessorato della Sanità ed Assistenza Sociale,
ai sensi dell'articolo 72 della legge regionale n. 3/1956 e
successive modificazioni e del combinato disposto degli articoli
13, comma 1 - lettera e) e 59 - comma 2, della legge regionale n.
45/1995, sulla presente deliberazione;
Delibera
1) di approvare, a seguito di quanto stabilito dal decreto-legge
n. 557/93, convertito con la legge 26 febbraio 1994, n. 133
(Ulteriori interventi correttivi di finanza pubblica),
sull'assoggettamento, a partire dal 1° gennaio 1994, all'Imposta
sul Valore Aggiunto (I.V.A.) delle operazioni di smaltimento dei
R.S.U., le seguenti modifiche al regolamento per la gestione
operativa del centro regionale di trattamento dei rifiuti solidi
urbani ed assimilati, di Brissogne, approvato con deliberazione del
Consiglio regionale n. 2960/VIII, del 9 luglio 1987, così come
modificato con deliberazione del Consiglio regionale n. 803/X, del
6 luglio 1994:
articolo 15: l'ultimo capoverso è abrogato;
articolo 15, punti 15.2.1., 15.2.2., 15.3.1., 15.3.2., 15.3.3.,
15.3.4., 15.3.5., 15.4.2., 15.5.1., 15.5.2., 15.6.1., 15.6.2.,
15.6.3., 15.7., 15.8., 15.10., 15.11., 15.12., 15.14.3., 15.15.:
sono modificati tutti gli importi riferiti ai costi e alle
conseguenti tariffe determinate a seguito dello scorporo
dell'I.V.A. a suo tempo calcolata;
2) di approvare la rettifica, con decorrenza 1° gennaio 1994,
dei valori delle diverse voci di costo specificati ai punti del
regolamento individuati nel precedente punto 1), che concorrono
alla determinazione del canone annuo da liquidare alla Valeco
S.p.A., (già aumentate della relativa quota di I.V.A.), tenuto
conto che tale imposta, in quanto ora detraibile, non costituisce
più per la società suindicata un costo, fermo restando quanto altro
indicato nel regolamento stesso;
3) di approvare il testo aggiornato dell'articolo 15 e dei punti
da 15 a 15.15 del regolamento di cui al precedente punto 1), che in
allegato forma parte integrante del presente atto;
4) di stabilire che al conguaglio delle somme eventualmente da
liquidare alla Soc. Valeco S.p.A. a seguito della rettifica di cui
alla presente deliberazione si provveda con provvedimento
dirigenziale;
5) di sottoporre la presente deliberazione al controllo della
Commissione di Coordinamento per la Valle d'Aosta, ai sensi e per
gli effetti dell'articolo 8, lettera a), del decreto legislativo 22
aprile 1994, n. 320.
Allegati
(... omissis...)
Presidente È aperta la discussione generale. Se nessuno chiede
la parola, pongo in votazione la delibera in oggetto:
Presenti, votanti e favorevoli: 27
Il Consiglio approva all'unanimità
