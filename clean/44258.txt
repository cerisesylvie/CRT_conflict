Classificazione
COMMERCIO
Fiere, mostre e mercati



Oggetto del Consiglio n. 1317 del 23 febbraio 2022 - Resoconto
OGGETTO N. 1317/XVI - Interpellanza: "Interventi per
ampliare, in via provvisoria, il numero di manifestazioni
fieristiche dell'artigianato di tradizione che possono essere
organizzate dai Comuni valdostani".
Bertin (Presidente) -
Punto n. 36. Per l'illustrazione
consigliera Spelgatti.
Spelgatti (LEGA VDA) -
Grazie. A causa della pandemia,
molte manifestazioni fieristiche dell'artigianato valdostano di
tradizione sono state annullate. La Fiera di Sant'Orso però è stata
giustamente posticipata e non annullata. Tali mostre mercato sono
di vitale importanza sia per i territori sui quali vengono
organizzate sia per gli espositori medesimi.
Atteso che la legge regionale 2/2003 prevede norme molto
stringenti in relazione al numero di manifestazioni che possono
essere organizzate dai Comuni e dai soggetti che possono esporre,
attenzione, tra l'altro in un "taglia e incolla" mi sono accorta
che ho tagliato i riferimenti invece della legge più importante che
è la legge regionale 2 agosto del 99 n. 20, in particolare
l'articolo 11 bis che prevede in questo caso molte limitazioni
specifiche, vado ad esempio a leggere alcune parti, si dice "I
Comuni possono prevedere lo svolgimento sul proprio territorio di
non più di tre mostre mercato all'anno, ognuna di durata non
superiore a due giorni consecutivi, alle quali possono partecipare
i soggetti che non esercitano un'attività commerciale in modo
professionale ma vendono beni ai consumatori in modo sporadico e
occasionale. Ai fini di cui al comma 1 sono da considerare
venditori non professionali coloro che partecipano per non più di
sei volte all'anno alle mostre mercato organizzate dai Comuni della
Valle d'Aosta. Le partecipazioni alle mostre mercato è consentita
unicamente a titolo individuale, ad un solo componente dello stesso
nucleo familiare per ciascuna manifestazione. Ai venditori non
professionali non sono richiesti titoli abilitativi di cui alla
presente legge. Per poter partecipare alle mostre mercato di cui al
presente articolo il venditore non professionale presenta apposita
domanda al Comune nella quale si intende avviare l'attività
contenente una dichiarazione sostitutiva resa ai sensi degli
articoli 30 e 31 della legge regionale 19/2007 riportante le
generalità, la residenza, lo stato di famiglia nonché la condizione
del venditore non professionale. Il Comune nel quale il venditore
non professionale intende avviare l'attività entro trenta giorni
dalla data di presentazione della domanda rilascia ad ogni singolo
venditore non professionale un permesso di partecipazione valido
fino al 31 dicembre di ogni anno conforme ad apposito modello
adottato dal Consiglio permanente degli enti locali. I soggetti di
cui al comma 2 che intendono partecipare ad una mostra mercato
devono presentare apposita domanda al Comune nel cui territorio si
svolge contenente" e ci sono tutte le indicazioni.
"Qualora nel corso della mostra mercato si accerti che il
venditore non professionale è sprovvisto del permesso di
partecipazione di cui al comma 4ter, è in possesso di permesso
irregolare, ovvero nei casi di violazione della prescrizione di cui
al comma 3, gli incaricati dal Comune allontanano il medesimo dalla
manifestazione", poi c'è tutta la parte relativa alle falsità
eccetera eccetera.
Comunque sia la disciplina è molto specifica.
Al di là delle considerazioni in relazione a questa normativa e
sulla validità o meno delle prescrizioni, la domanda che noi
poniamo alla Giunta regionale è se vi sia l'intenzione di
intervenire, quantomeno in via d'urgenza e provvisoria, al fine di
derogare alla normativa di cui sopra per ampliare il più possibile
il numero di manifestazioni che potranno essere organizzate
quest'anno dai vari Comuni e i soggetti abilitati a partecipare
alle esposizioni.
Questo perché chiaramente in un momento come questo l'obiettivo
è quello di permettere ai Comuni di organizzare il più possibile
manifestazioni per recuperare il terreno perduto e per cercare di
attirare più turisti, far lavorare il più possibile gli espositori
medesimi e quindi cercare di allargare le maglie di questa
normativa che può avere un senso o meno, si potrebbe poi andare a
discutere e approfondire sui dettagli di questa normativa in altri
momenti, però potrebbe avere un senso cercare di venire incontro
sia ai Comuni che agli espositori, quindi utilizzare anche questo
strumento come rilancio dell'economia e del turismo in un momento
così particolare.
Chiedevo se esiste questa possibilità e se sia stata
vagliata.
Presidente -
Risponde l'assessore Bertschy.
Bertschy (AV-VdA Unie) -
Per stemperare il clima, anche
qui ha chiesto di una legge, che è la 2/2003 che è la
valorizzazione dell'artigianato, però poi nell'esposizione parla
della legge 15/2000 che è quella relativa a mostre e mercato, ma al
di là di questo, se è d'accordo, proviamo a dare una risposta e
direi poi l'Assessore Guichardaz, che si occupa di commercio, può
completarla anche successivamente.
Le mostre mercato sono riferite appunto ad un'altra normativa e
tutta la disciplina, il numero di manifestazioni realizzabili e le
possibilità di partecipare sono limitate, per come è stato
organizzato tutto questo fino ad ora, soprattutto per rispetto di
più fattori, compresi quelli delle attività commerciali, perché c'è
nelle varie iniziative la necessità di tener conto di dare la
possibilità a tutti di sviluppare queste mostre mercato e nello
stesso tempo di mantenere alta l'attenzione rispetto alle attività
commerciali.
Questa è stata, per come ci è stata spiegata, una situazione che
si è delineata dopo tutta una serie di confronti anche con le
associazioni di categoria.
Quindi, rispetto a questo ci si può prendere l'impegno di
sentire Comuni che però ad oggi non hanno espresso questa necessità
e ovviamente questo dipende da una legge che si riferisce alle
attività commerciali.
Per quello che riguarda la legge invece che è citata
nell'interpellanza, che è quella relativa alla tutela e
valorizzazione dell'artigianato valdostano, la legge non pone
limiti se non quello della partecipazione dei settori non
tradizionali nel limite del 30%.
Rispetto a questo, ci si può prendere l'impegno di sentire se
c'è questa esigenza da parte del territorio, in particolare dei
Comuni e delle associazioni, ed eventualmente di tornare a
parlarne.
Presidente -
Per la replica consigliera Spelgatti.
Spelgatti (LEGA VDA) -
Sì, ho fatto un
mea culpa
iniziale, non era stato volontario, proprio nel citare e riportare
le due normative, perché le due normative sono incrociate, ho
riportato soltanto la prima e nel "taglia e incolla", perché era
riportata in un altro periodo, è sparito il riferimento ma
attenzione, ovviamente se dico "Prevede norme molto stringenti in
relazione al numero di manifestazioni che possono essere
organizzate dai Comuni e ai soggetti che possono esporre", visto
che non è quella legge regionale che ne parla, è l'altra, in realtà
la risposta doveva essere già preparata comunque dagli uffici
perché basta andare a prendere la normativa che prevede esattamente
il numero di manifestazioni che possono essere organizzate dai
Comuni e i soggetti che possono esporre che è l'altra normativa.
Quindi il contenuto c'era tutto, infatti mi aspettavo che mi
sarebbe stato detto: "Non è previsto in quella legge, in realtà è
previsto in quella legge", sarebbe stata una risposta più sensata
rispetto a quella che le hanno preparato gli uffici, perché tutte
le indicazioni, al di là appunto della citazione del numero e della
data della legge, c'era e, quindi, il contenuto c'era.
La risposta, al di là del
mea culpa
, non la trovo
minimamente soddisfacente perché è vero, la normativa iniziale, per
come è strutturata, ha l'obiettivo di contemperare le
manifestazioni che vengono fatte sul territorio e dall'altra parte
le attività commerciali, ma anche questo tema sarebbe veramente non
dico da rivedere, ma almeno da analizzare compiutamente, perché il
fatto di organizzare delle fiere, dei mercati eccetera eccetera, in
realtà deve essere visto come un'attrattiva turistica, dipende
sempre da come viene fatta e da come viene organizzata, ma al di là
di questo è il tema generale che andrebbe rivisto forse, per lo
meno rivalutato.
In questo momento dare la possibilità ai Comuni di poter
organizzare più iniziative possibili a maglie più larghe sul
proprio territorio, non lo vedo come un qualche cosa che possa
creare dei problemi al commercio, perché al massimo provi ad essere
attrattivo e quindi tutti godono e beneficiano, anche i negozianti
stessi, nel momento stesso in cui arrivano più persone sul
territorio e soprattutto, visto e considerato che sono saltate,
avere la possibilità di riorganizzare in maniera differente e in
maniera più elastica il tutto, potrebbe avere un senso.
Comunque sia
mea culpa
per non aver riportato anche
quell'altro riferimento, ma il testo era molto chiaro, quindi la
risposta sarebbe potuta essere preparata.
Non è stato comunque neanche lei pronto a dirmi cosa ne pensate,
anche perché era di una banalità enorme. Io dico: "Cosa ne pensate
rispetto a riorganizzare ad allargare le maglie?". Sì o no.
Direi che rispondere la citazione della legge dell'artigianato
che non prevede dei parametri stringenti, non è comunque una
risposta, al di là degli uffici, politicamente intelligente perché
basta che mi diciate "Sì, intendiamo farlo, no, non intendiamo
farlo".
Andare ad interrogare i Comuni "Volete organizzare più
manifestazioni?" e tutto quanto, dite anche voi che cosa vorreste
fare. Che visione avete voi? Avete la visione di voler implementare
le manifestazioni sul territorio e dare la possibilità ai Comuni e
poi i Comuni decidono se lo vogliono fare o meno?
È una scelta vostra, dovete fare che cosa? Un questionario per
iscritto a tutti i Comuni? Interrogare tutti i Sindaci per sapere
cosa ne pensano? Non lo so, sono decisamente basita per la
risposta. Grazie.
Presidente -
Con quest'interpellanza, concludiamo i
lavori del Consiglio di oggi.
Sono aggiornati a domani alle ore 09:00 e riprenderemo dal punto
n. 37 dell'ordine del giorno. Buona serata.
---
La seduta termina alle ore 19:50.
