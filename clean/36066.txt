Classificazione
AMMINISTRAZIONE REGIONALE
Ordinamento degli uffici e del personale



Oggetto del Consiglio n. 350 del 15 gennaio 2014 - Resoconto
OGGETTO N. 350/XIV - Relazione annuale sull'attuazione del
Titolo II "Principi in materia di controllo strategico e di
controllo di gestione" della legge regionale 4 agosto 2009, n.
30.
Président -
La parole au Président Rollandin.
Rollandin (UV)
- Sì, grazie Presidente.
Come i colleghi sanno - almeno, la gran parte sa - questa
relazione tiene conto di un principio che avevamo in qualche modo
voluto e che abbiamo introdotto, proprio per dare anche
all'Assemblea...questa poi è una risoluzione che, in qualche modo,
tiene conto di quello che è stato fatto per il controllo strategico
e il controllo di gestione di cui alla legge 30, com'è stato
ricordato.
Ora, il controllo strategico è la verifica, l'adeguatezza in
termini di congruenza tra gli obiettivi predefiniti e i risultati
conseguiti delle scelte compiute dall'attuazione di piani,
programmi e altri strumenti di concreta traduzione di indirizzo
politico, allo scopo di individuare eventuali scostamenti e
relativi rimedi. Attenzione particolare è stata riservata alle
sanzioni connesse all'impiego delle nuove tecnologie che, nel
tempo, hanno assunto valenza strumentale per un'attività
amministrativa più rapida nelle tempistiche, e soprattutto più
snella negli adempimenti e più efficace nei risultati attesi.
A maggio 2012 è stato condiviso, con le organizzazioni
sindacali, il sistema di misurazione e valutazione delle
performance organizzative d'individuazione della Regione, da
applicarsi al personale delle categorie delle dirigenze del biennio
2012-2013 (ecco perché c'è questa prima relazione). Per la
definizione degli obiettivi la Giunta ha richiesto l'assegnazione a
ogni dirigente di almeno due obiettivi, di cui uno avente valenza
anche per il personale della struttura di appartenenza, cioè
l'obiettivo del responsabile che, a caduta, deve coinvolgere quello
che è... Sotto il profilo sostanziale è stato chiesto che gli
obiettivi fossero coerenti con le priorità strategiche declinate
naturalmente nei programmi che sono stati presentati. Si è
provveduto alla predisposizione della relazione annuale sulla base
della performance della Giunta per l'anno 2012 e, trattandosi della
prima rendicontazione...questa è la prima per l'applicazione
del...consuntiva, intervenendo a pochi mesi dall'approvazione del
piano nel documento, è stata privilegiata la trattazione delle
metodologie adottate dall'ente per gestire il ciclo di performance,
rinviando alla successiva relazione del 2013 la valutazione più
puntuale del conseguimento di quelli che sono gli obiettivi
strategici del programma.
Nel corso del 2012 sono iniziati i lavori di revisione della
sezione del sito istituzionale dedicato proprio alla trasparenza,
ora denominata "Amministrazione Trasparente" e nel 2013 le
informazioni contenute nelle sezioni sono state arricchite e
sistematizzate secondo l'articolazione prevista dal decreto
legislativo 33 del 2013. Si tratta di un'attività continuativa, in
quanto la sezione sarà costantemente alimentata con due
aggiornamenti e eventualmente integrata per adeguarsi
all'evoluzione normativa. Parallelamente, è iniziata la
predisposizione del programma triennale 2013-2015 - e quindi poi su
questo ci saranno le valutazioni annuali - per la trasparenza e
l'integrità, approvato con la delibera 547. Il documento è
finalizzato, da un lato, alla ricognizione di informazioni già
pubblicate sul sito Internet e, dall'altro, alla pianificazione
degli interventi da realizzare nel triennio per migliorare la
conoscibilità dell'azione condotta dall'Amministrazione.
Per quanto riguarda il controllo di gestione, questo è il
processo che permette di valutare l'impegno di risorse pubbliche
sotto il profilo dell'efficienza e dell'economicità dell'azione
amministrativa; la base normativa è rappresentata dall'articolo 77
della legge 30 sopracitata. Nel primo semestre del 2009 è stata
avviata una sperimentazione del sistema e poi, con delibera del 25
settembre, la Giunta ha deciso di introdurre a regime il controllo
di gestione dell'intera Amministrazione regionale a decorrere dal
1° gennaio 2010, utilizzando la contabilità analitica quale sistema
di rilevazione dei costi di gestione (cosa di cui abbiamo già
parlato durante il bilancio). Con la medesima deliberazione, la
Giunta ha istituito l'Ufficio controllo di gestione, incardinato
con la Struttura finanza, contabilità ed Enti locali, in
considerazione dell'esperienza già maturata...e credo che qui anche
il collega Gerandin potrebbe dire dell'azione che è stata portata
avanti su questo con gli Enti locali, perché c'era una commissione
ristretta che analizzava e seguiva questi percorsi, che sono stati
molto interessanti per capire quale poteva essere l'utilizzo di
questo sistema delle unità di controllo di gestione.
In seguito alla sperimentazione, è stato definito il piano dei
centri di costo, di circa 400 centri di costo che adesso si stanno
affinando, e che spiega l'attività che è stata svolta...e con molte
difficoltà, perché i centri di costo sono uno dei punti più
delicati...sono però un termometro per poi riuscire da questo a
capire le unità che sono fuori da quelli che sono i costi
intermedi, da quelle che sono le risultanze dell'efficacia e
dell'efficienza dell'Amministrazione. La contabilità analitica,
affiancandosi alla cosiddetta "contabilità finanziaria", permette
così di determinare il costo effettivo delle funzioni, quindi
stabilendo qual è il costo del personale, qual è il tempo previsto,
quali sono le persone, magari uno solo a part-time, il 10
percento...facendo poi l'insieme dei costi per sapere quanto mi
porta quel tipo di intervento, se posso migliorare, come, e in che
tempo possiamo... Questi sono un po' gli aspetti che sono in
applicazione della legge.
L'Ufficio controllo di gestione, attraverso una serie di
operazioni tecniche, in particolare effettuando il cosiddetto
"ribaltamento dei costi" di tipo generale, ottiene il cosiddetto
"costo pieno", che è l'insieme dei costi che, come dico, possono
essere i parziali di tutti i centri di costo. Nel corso del 2012,
come detto nella relazione, sono state svolte attività
propedeutiche per la determinazione dei costi di competenza
nell'esercizio 2012, in particolare i centri di costo, derivazioni
costo del personale, e, in particolare, la determinazione del costo
pieno. Inoltre, accanto alle attività specifiche per la rilevazione
dei costi, nel 2012 è stata avviata un'analisi sperimentale volta
ad affiancare, nella contabilità analitica, gli elementi proprio
del controllo di gestione; primo passo in questa direzione è stato
rappresentato dall'individuazione dei dati che permettono la
misurazione dell'attività amministrativa, al fine di deliberare gli
specifici indicatori. Ecco, questo è quanto, come primo elemento di
questa relazione, che, come dico, non è ancora completa come quella
che sarà poi fatta per l'anno successivo...questa è la prima
relazione su questi due importanti impegni. Grazie.
Presidente
- Grazie. Possiamo aprire la discussione
generale? Ci sono richieste d'intervento? Non ci sono richieste? La
parola al collega Donzel.
Donzel (PD-SIN.VDA)
- Grazie Presidente.
Su queste forme di comunicazione, che giustamente rispondono a
delle norme, spesso ci si ripete di anno in anno, quindi...no, però
lei magari mi sente ripetere alcune cose che io ho già espresso in
passato...
Rispetto soprattutto al controllo strategico e al fatto che
alcuni degli obiettivi rimandano a quello che è uno degli slogan di
tutti noi che siamo minoranza e maggioranza, e che è lo snellimento
dei procedimenti, le azioni per la semplificazione e quant'altro,
sicuramente sono fondamentali i dati che ci arrivano da queste
indagini che sono state puntualmente condotte
dall'Amministrazione.
Quello che però volevo ribadire è che si impongono scelte
politiche importanti ai vari livelli: europeo, nazionale,
regionale, perché altrimenti l'attenzione che viene data...cioè la
stessa macchina burocratica ha una capacità di autoriformarsi e di
monitorare, segnalare alla politica quali sono le correzioni che
vanno apportate, ma in questi anni tanti sono i segnali che sono
arrivati e sono mancate soprattutto le scelte politiche...quindi è
in quella direzione, sapendo che non si può risolvere tutto a
livello regionale, perché ci sono altri livelli che incombono, però
è in quella direzione che bisogna andare, e questi strumenti
dovrebbero essere una guida, ma, allo stesso tempo, anche una
sollecitazione alla politica per fare delle scelte conseguenti.
Presidente
- La parola al collega Gerandin.
Gerandin (UVP)
- Merci Madame la Présidente.
Volevo ringraziare il Presidente per aver ripercorso un po'
quello che è stato un percorso - non facile, peraltro - che è
iniziato ormai da un paio di anni e che ha visto introdurre un po'
quella che è la novità, a volte anche mal digerita, del controllo
di gestione. Dico questo perché il controllo di gestione, a nostro
parere, assieme al discorso del badge marking sarà la base per
introdurre quelle che sono e saranno il futuro delle spese di
riferimento per la pubblica amministrazione, vale a dire i costi
standard, cui noi, immagino, come Valle d'Aosta, non potremo
sottrarci da questa valutazione.
L'ho detto nel passato e lo confermo: abbiamo la fortuna di
avere, per quello che riguarda il comparto pubblico, un unico
contratto, di avere un comparto unico, quindi questo sicuramente
faciliterà tale percorso; per cui indubbiamente il controllo di
gestione, insieme con la contabilità analitica e con quelle che
sono le revisioni dei piani per quelli che sono i centri di
costo...lei, molto correttamente, ha fatto un discorso di "costi
pieni", di "ribaltamento"...noi viviamo ormai quotidianamente, lo
vediamo anche nel settore degli Enti locali, la difficoltà ad avere
delle spese di riferimento esatte, perché a volte sui ribaltamenti
c'è poca chiarezza - qualcuno ci gioca anche - e questo
indubbiamente è un percorso che va rivisto e va condiviso.
Sottolineando l'importanza di procedere in questo senso, io
manifesto solo una nostra grande preoccupazione, che è giustamente
legata al fatto che questo controllo di gestione prevede -
chiaramente a cascata, come lei ha ben detto - che i dirigenti di
primo livello fissino obiettivi e quant'altro, e che comunque
questi obiettivi debbano essere strategici, operativi ed
individuali. Manifesto questa nostra preoccupazione perché...mi
riallaccio un po' alla delibera di Giunta che avete approvato,
quella dell'assegnazione delle risorse, nel quale poi, di fatto,
pur adottando una delibera che era assolutamente in linea con
quelle che erano le risorse di bilancio, poi, di fatto, alle
strutture sono state affidate risorse ben diverse...riprenderemo
domani mattina la discussione, e sicuramente anche altri avranno
qualcosa da dire in merito, ma la preoccupazione nostra è che
quando si devono fare poi delle valutazioni, soprattutto legate al
settore della dirigenza, su una pianificazione, sugli obiettivi
fissati, dovrebbero corrispondere anche adeguate risorse!
Capiamo la difficoltà del momento, ci ritorneremo, però...ecco,
noi vorremmo che nel futuro ci fosse attenzione, perché poi
sappiamo che i centri di costo sono legati anche a quelli che sono
i costi individuali, del lavoro, delle varie strutture, del vario
personale, e a volte non basta avere numeri importanti per avere
risultati importanti, bisogna avere anche risorse perché possano
essere portati a casa questi importanti obiettivi. Ci tenevo a
sottolineare questa preoccupazione, perché è una preoccupazione che
penso sia condivisa da tanti altri, che è legata a un sistema che
va perfezionato, sicuramente perfezionato, ma un sistema che sarà
l'unico attraverso il quale potremo confrontarci nella pubblica
amministrazione sui costi effettivi, sui costi effettivi legati
soprattutto ai servizi.
Président
- La parole au collègue Chatrian.
Chatrian (ALPE)
- Grazie Presidente.
Due riflessioni su questa relazione annuale, sull'attuazione di
principi in materia di controllo strategico e di controllo di
gestione: sono strumenti che, in quanto tali, vanno implementati,
vanno guidati e, soprattutto, a mio avviso, ci va una condizione
principale che è la distinzione ben reale del ruolo tra il ruolo
politico e il ruolo dirigenziale. Però, visto proprio il dibattito
che abbiamo iniziato poc'anzi, ci devono essere delle certezze di
condizioni, per poter...come posso dire? dare non solo delle
risposte, ma guidare il processo, misurare quel processo, avere dei
parametri non simili, identici, per poter valutare, e il nostro
ruolo di legislatore - che ha un ruolo di natura politica - deve
creare le condizioni per dare delle certezze ai primi livelli, ai
secondi livelli e ai vari funzionari; senza questo è uno strumento
che, alla fine, diventa solo uno strumento di peso...dobbiamo
farlo, facciamolo, e quindi questo alla fine non solo non ci aiuta,
ma diventa uno strumento che ci fa quasi perdere del tempo.
Dovremmo quindi, a nostro avviso, a mio avviso, invece,
affrontare il controllo di gestione in maniera più laica possibile,
proprio per dare contezza e per dare quelle condizioni ai
dipendenti pubblici, ai dirigenti, ai funzionari o che cosa per
poter a quel punto raggiungere degli obiettivi, chiari, a
determinati costi, con determinati tempi; per far questo, però,
devono avere certezze dalla politica. Io penso che in questo
momento questa certezza non ci sia; abbiamo visto poc'anzi, nel
discutere diciamo una parte importante del bilancio 2014, quante
saranno le risorse reali e disponibili da impegnare, come
impegnarle...io penso che questi strumenti di controllo e di
verifica hanno senso solo se la politica dà delle risposte, ma
soprattutto dà anche degli obiettivi misurabili con dei parametri
concreti, reali, e a quel punto può e deve ritarare o ristrutturare
quello che è il modello messo in campo. Solo così, a quel punto, si
possono misurare le azioni, misurare eventualmente come
semplificare e snellire le procedure o accompagnarle, e solo così
si possono ridurre i tempi, le procedure, e solo così si può, a
questo punto, promuovere in maniera diretta e forte, ottimizzare
quello che è la sua procedura, il suo percorso, il suo...non solo
dossier, ma...come posso dire? il suo sviluppo, la sua filiera.
Penso che questo strumento, che da una parte è interessante,
deve però avere quella snellezza e la possibilità di verificare nel
dettaglio qual è il percorso, qual è la procedura messa in
campo...solo però se ci sono degli obiettivi misurabili, obiettivi
chiari, e soprattutto le strutture, i dirigenti, i funzionari
devono avere dalla politica - come dicevo prima - la reale certezza
di poter impegnare, utilizzare e, a quel punto, liquidare
raffrontando e comparando, indubbiamente, per poter andare...a far
che cosa? L'obiettivo principe, penso di tutti, è eliminare gli
sprechi, domani parleremo ad esempio di sprechi su iniziative che
il gruppo ALPE ha presentato...io penso che il controllo di
gestione debba proprio servire all'amministrazione pubblica per
eliminare gli sprechi, capire perché questi sprechi sono ancora
ingenti...e ce ne sono ancora tanti, nonostante la riduzione forte
delle risorse disponibili...quindi questo vuol dire che questo
strumento ci serve da attuazione e, a quel punto, potremo dare
delle risposte più puntuali, riducendo soprattutto gli sprechi che
ancora tanto si annidano in vari settori e in varie strutture.
Grazie.
Presidente
- Grazie. Altri? Non ci sono altre richieste
d'intervento? La parola al Presidente Rollandin.
Rollandin (UV)
- Sì, grazie Presidente. Solo per
ringraziare i colleghi che hanno preso la parola su questa
tematica.
Sicuramente alcune situazioni che sono state evidenziate sono
oggettive. Quello che voglio dire, però, è che lo strumento rimane
uno strumento efficace. L'applicazione dello strumento, ad esempio
su alcuni obiettivi per quanto riguarda il discorso dei tempi e
della burocrazia, è valido; quello che perde un po' di efficacia è
se quello che è legato ai termini economici rispetto al previsto
non è mantenuto...quello lo capisco. Però, nei
controlli...soprattutto nel controllo strategico, io voglio vedere
se quello che ho predefinito si può fare e in che termini! Allora,
logicamente l'obiettivo...se voglio raggiungere un obiettivo e non
ti do gli strumenti, tradotto "non ci sono i finanziamenti", può
essere...ma è uno degli elementi! Ecco, vorrei solo
sottolineare...ci sono tutti gli altri, come diceva il collega
Gerandin...su quello che è il rapporto, teniamo conto che ad
esempio la contabilità analitica la vivono tutti abbastanza male,
perché...hanno cominciato i Comuni, prima della Regione, e sono
loro che si sono dati un codice per cercare di capire dove c'erano
eventuali...
(
interruzione di alcuni Consiglieri, fuori microfono
)
...esatto, quindi noi siamo arrivati buoni ultimi, rispetto a
questo, perché...e il lavoro che è stato fatto era per riuscire a
far capire che la stessa cosa la poteva fare anche la Regione, e
non è facile, perché solo se c'è questo collegamento biunivoco si
può raggiungere un risultato importante. Ecco, questo volevo solo
sottolineare: lo strumento quindi rimane valido, rimane debole se
non ha tutti gli elementi, questo sicuramente, però rimane come
principio uno strumento valido. E voglio ringraziare anche le
strutture perché questo va avanti, questo vale se c'è la
collaborazione piena delle strutture, sennò non fai niente,
possiamo dire quello che vogliamo...invece c'è stata una
disponibilità importante. Grazie ancora.
Presidente
- Grazie. Il Consiglio prende quindi atto
della relazione.
Colleghi, con questo terminiamo i nostri lavori per questa
serata. I lavori riprenderanno domani mattina alle ore 9.
---
La seduta termina alle ore 20,37.
