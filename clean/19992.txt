Classificazione
CONSIGLIO REGIONALE
Costituzione e funzionamento degli organi consiliari
Attività consiliare d'aula


Resoconto integrale del dibattito dell'aula
Oggetto del Consiglio n. 3173 del 14 aprile 2003 - Resoconto
OGGETTO N. 3173/XI Ritiro delle dimissioni rassegnate dal
Consigliere Secondina Squarzino dalla carica di Segretario del
Consiglio regionale.
Presidente
La Consigliera regionale Squarzino Secondina,
con lettera in data 2 aprile 2003, ha rassegnato le dimissioni
dalla carica di Segretario del Consiglio regionale.
In considerazione di quanto sopra esposto, propongo che il
Consiglio regionale prenda atto delle dimissioni rassegnate dalla
Consigliera regionale Squarzino Secondina dalla carica di
Segretario del Consiglio regionale e proceda alla sua sostituzione,
secondo quanto previsto dagli articoli 7 e 12 del Regolamento
interno del Consiglio.
La parola al Consigliere Frassy.
Frassy (LCdL)
Chiedo una breve sospensione del Consiglio
per una riunione dei gruppi di minoranza.
Presidente
La sospensione di dieci minuti del Consiglio è
accordata.
Si dà atto che la seduta è sospesa dalle ore 16,27 alle ore
16,30.
Président
Nous reprenons nos travaux.
La parole au Conseiller Frassy.
Frassy (LCdL)
In questa breve sospensione i gruppi di
minoranza si sono confrontati sulla situazione politica risultata a
seguito della ridefinizione e ridenominazione dei gruppi
consiliari, in particolare dei gruppi consiliari di minoranza.
Abbiamo valutato che la richiesta formulata alla collega
Squarzino come Segretario nasceva in base all'applicazione di un
principio che ha sempre sovrinteso alla composizione dell'Ufficio
di Presidenza. Abbiamo comunque valutato che, essendo in corso di
legislatura e apprezzando il gesto della collega Squarzino, non ci
siano presupposti ulteriori per un avvicendamento nell'ambito
dell'Ufficio di Presidenza; di conseguenza, i gruppi della
minoranza hanno concordato nel riconfermare la fiducia alla collega
Squarzino. Il nostro gruppo, quindi - ma penso di poter
interpretare il pensiero del gruppo della "Stella Alpina" e degli
altri gruppi di minoranza: "Arcobaleno" e "Ulivo" - riconferma la
fiducia nella rappresentanza della minoranza alla collega
Squarzino, che invitiamo a ritirare le sue dimissioni.
Président
La parole à la Conseillère Squarzino
Secondina.
Squarzino (Arc-VA)
Ringrazio i colleghi della minoranza
della fiducia che vogliono dimostrarmi. A questo punto ritiro le
mie dimissioni, per cui non è più necessario votare. Credo sia
questa la procedura da seguire.
Presidente
Se il Consiglio non ha obiezioni, questa
Presidenza considera ritirata la lettera di dimissioni della
collega Squarzino; pertanto non si procede né alla presa d'atto
delle dimissioni della collega Squarzino, né alla sua
sostituzione.
Il Consiglio prende atto del ritiro delle dimissioni
rassegnate dal Consigliere Squarzino Secondina dalla carica di
Segretario del Consiglio.
