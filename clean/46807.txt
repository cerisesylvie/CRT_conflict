Classificazione
CONSIGLIO REGIONALE
Costituzione e funzionamento degli organi consiliari



Oggetto del Consiglio n. 3171 del 25 gennaio 2024 - Resoconto
OGGETTO N. 3171/XVI - Sostituzione di un componente in seno
alle Commissioni consiliari permanenti.
Bertin (Presidente) -
Riprendiamo i lavori del Consiglio.
Punto n. 3.02.
Sentita la Conferenza dei Capigruppo, possiamo procedere.
A seguito delle dimissioni del signor Augusto Rollandin, si
procede alla ricomposizione e alla successiva convalida
dell'elezione del neo consigliere Di Marco.
È necessario che il Consiglio regionale proceda a effettuare le
dovute sostituzioni in seno alle Commissioni consiliari permanenti,
nel caso specifico la I e la IV, tenendo conto dell'articolo 20 del
Regolamento interno del Consiglio regionale.
Passiamo pertanto, seguendo l'articolo 20bis, comma 2, del
Regolamento interno, che prevede che il Consiglio regionale preceda
alla sostituzione del componente della Commissione con le modalità
previste dal comma 3 dell'articolo 20, ossia con la votazione
palese su proposta del Presidente del Consiglio, sentita la
Conferenza dei Capigruppo che abbiamo appena convocato.
Pertanto metterei in votazione, come concordato anche nella
Conferenza dei Capigruppo, la sostituzione del consigliere
Rollandin in I e IV Commissione con il consigliere Di Marco. Se
siete d'accordo, farei una sola votazione per entrambe le
Commissioni. La votazione è aperta. La votazione è chiusa.
Presenti, votanti e favorevoli: 35
L'atto è approvato all'unanimità.
