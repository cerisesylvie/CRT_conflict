Classificazione
ENTI LOCALI
Comuni


Resoconto integrale del dibattito dell'aula
Oggetto del Consiglio n. 1456 del 12 luglio 2000 - Resoconto
OGGETTO N. 1456/XI Concessione, ai sensi della legge
regionale 31/1992, di un contributo a favore del Comune di
Saint-Denis per l'organizzazione di una manifestazione rievocativa
denominata "Giornata Medievale al Castello di Cly", in programma il
13 agosto 2000. Impegno di spesa.
Deliberazione Il Consiglio
Premesso che:
"Il Comune di Saint-Denis ha presentato
all’Assessorato regionale del turismo, sport,
commercio e trasporti una richiesta tendente ad ottenere, ai sensi
della legge regionale 24 giugno 1992, n. 31, e successive
modificazioni, un contributo nelle spese previste per
l’organizzazione di una manifestazione rievocativa
denominata "Giornata medievale al castello di Cly", in programma il
13 agosto 2000;
All’iniziativa, che rappresenta un momento in cui
la storia si fonde con la cultura e lo spettacolo, uniti alle
bellezze naturali proprie del territorio, interverranno importanti
gruppi storici provenienti da diverse regioni
d’Italia;
Il preventivo delle spese a carico del comune ammonta a
complessive lire 30.000.000. Si precisa inoltre che una parte delle
spese da sostenersi per la partecipazione dei gruppi storici
provenienti da più parti d’Italia, ammontante a lire
23.000.000, sarà sostenuta direttamente da alcuni sponsor privati e
dalla locale comunità montana. Il disavanzo
dell’iniziativa non coperto
dall’eventuale contributo regionale sarà assunto
direttamente a carico del comune organizzatore:
USCITE
- partecipazione gruppi storici (a carico del Comune) Lire
2.000.000
- spettacolo pirotecnico Lire 10.000.000
- tensostruttura e relativi accessori Lire 8.000.000
- palco modulare di circa 100 mq. Lire 2.400.000
- manifesti, affissioni e pubblicità varie Lire 3.000.000
- impianto elettrico, illuminazione palco
e tensostruttura Lire 1.800.000
- varie (attrezzatura per scenografie, ospitalità
e pernottamenti) Lire 2.800.000
TOTALE Lire 30.000.000
Si dà atto che la Direzione Promozione e sviluppo attività
turistiche e sportive ha ritenuto le spese sopra esposte
ammissibili a contributo e l’iniziativa di cui
trattasi di interesse turistico-promozionale, ai sensi
dell’articolo 3, comma 4, della legge regionale
31/1992;
L’Assessore Lavoyer propone pertanto di aderire
alla richiesta del Comune di Saint-Denis mediante la concessione di
un contributo massimo di lire 15.000.000, pari al 50 percento delle
spese previste e ammissibili a contributo per
l’organizzazione e lo svolgimento della
manifestazione in oggetto;
Fa presente che il contributo in questione è riferito al
raggiungimento dell’obiettivo n. 141008
"Programmazione e gestione dei contributi per
l’organizzazione di manifestazioni promozionali" del
bilancio di gestione per l’anno 2000 e triennio
2000/2002";
Vista la legge regionale 24 giugno 1992, n. 31, e successive
modificazioni;
Richiamata la deliberazione della Giunta regionale n. 25 in data
13 gennaio 2000 concernente l’approvazione del
bilancio di gestione della Regione per l’anno 2000 e
per il triennio 2000/2002, con attribuzione alle strutture
dirigenziali di quote di bilancio e degli obiettivi gestionali
correlati e di disposizioni applicative;
Attesa la competenza consiliare all’approvazione
dell’atto ai sensi dell’articolo 4
della L.R. 31/1992;
Visto l’articolo 8 del decreto legislativo 22
aprile 1994, n. 320, come modificato dall’articolo 1
del decreto legislativo 16 febbraio 1998, n. 44, in ordine alla
sottoposizione dell’atto al controllo;
Visto il parere favorevole rilasciato dal Direttore alla
Promozione e sviluppo attività turistiche e sportive, ai sensi del
combinato disposto degli articoli 13, comma 1, lettera e) e 59,
comma 2 della legge regionale 23 ottobre 1995, n. 45, sulla
legittimità della presente deliberazione;
Delibera
1) di concedere, ai sensi della legge regionale 24 giugno 1992,
n. 31 e successive modificazioni, un contributo fino ad un massimo
di lire 15.000.000 (quindicimilioni) a favore del Comune di
Saint-Denis, in percentuale non superiore al 50 percento delle
spese effettivamente sostenute, ammissibili a contributo e
correttamente documentate e, comunque, in misura non superiore alla
differenza tra le entrate e le uscite effettive, per
l’organizzazione di una manifestazione rievocativa
denominata "Giornata medievale al castello di Cly", in programma il
13 agosto 2000;
2) di impegnare la spesa di lire 15.000.000 (quindicimilioni)
con imputazione al capitolo 62520 del bilancio preventivo della
Regione per l’anno 2000 ("Contributi e sussidi ad
enti locali per attività nel settore del turismo e del tempo
libero"), riferimento dettaglio 1601, che presenta la necessaria
disponibilità;
3) di dare atto che alla liquidazione si provveda, ai sensi
dell’articolo 58 della L.R. 27.12.1989, n. 90, a
manifestazione conclusa e previa presentazione del bilancio
consuntivo corredato di idonea documentazione giustificativa.
PrésidentJe soumets au vote la délibération:
Conseillers présents: 27
Votants: 22
Pour: 22
Abstentions: 5 (Beneforti, Curtaz, Frassy, Squarzino Secondina,
Tibaldi)
Le Conseil approuve.
Sur cela nous terminons les travaux de notre séance du 12
juillet. Le Conseil reprend ses travaux demain matin à 9 heures
15.
La séance est levée.
