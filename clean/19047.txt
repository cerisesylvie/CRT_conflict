Classificazione
ASSISTENZA SANITARIA E OSPEDALIERA
Presidio ospedaliero


Resoconto integrale del dibattito dell'aula
Oggetto del Consiglio n. 2186 del 19 settembre 2001 - Resoconto
OGGETTO N. 2186/XI Ristrutturazione di reparti della
struttura ospedaliera di Viale Ginevra. (Interrogazione)
Interrogazione Considerato il disagio che da anni persiste
nell’Ospedale regionale di Viale Ginevra per effetto
dei cantieri di ampliamento e ristrutturazione dei reparti e dei
locali di servizio;
Preso atto delle ingenti risorse impegnate e spese per tali
opere;
il sottoscritto Consigliere regionale
Interroga
l’Assessore alla Sanità al fine di conoscere:
1) lo stato di avanzamento dei lavori in corso;
2) eventuali problematiche strutturali che hanno rallentato il
procedimento dei lavori;
3) l’importo stanziato dall’inizio
lavori e speso effettivamente per l’adeguamento e
l’ampliamento dell’Ospedale
regionale;
4) la previsione di fine lavori e la relativa previsione di
spesa.
F.to: Lattanzi
PrésidentLa parole à l’Assesseur à la santé,
au bien-être et aux politiques sociales, Vicquéry.
Vicquéry (UV)
La programmazione degli interventi di
ristrutturazione presso il Presidio ospedaliero di Viale Ginevra di
Aosta, motivata dall’esigenza di avviare la
riorganizzazione della rete ospedaliera regionale così da coprire
la massima parte dei bisogni assistenziali della popolazione
regionale, ha avuto inizio con l’approvazione da
parte della Giunta regionale della deliberazione n. 875 in data 26
gennaio 1990 con la quale si approvavano le linee di
riorganizzazione e sviluppo dei servizi sanitari della Regione al
fine dell’attuazione degli interventi di
ristrutturazione edilizia e di ammodernamento tecnologico di cui
all’articolo 20 della legge n. 67/1988.
Gli indirizzi e procedure per l’attuazione degli
interventi sopraccitati sono stati adottati con deliberazione della
Giunta regionale n. 2.847/1991 proposta dall’allora
Assessore alla sanità Valerio Beneforti.
Successivamente con deliberazione della Giunta regionale n.
2.462/1993 è stato approvato il Programma di interventi urgenti di
ristrutturazione e adeguamento del Presidio ospedaliero di viale
Ginevra nel quale era indicata la sequenzialità e la tipologia di
interventi da realizzare presso il presidio stesso e con delibera
di Giunta regionale n. 6.107/1996 è stato approvato un atto
programmatorio concernente la riorganizzazione della rete di
servizi ospedalieri ed extraospedalieri della Regione a norma della
legge n. 382/1996.
Un primo lotto di interventi sul presidio ospedaliero è stato
realizzato utilizzando i fondi assegnati dallo Stato alla Regione
Valle d’Aosta relativi al primo triennio, ex
articolo 20 della legge n. 67/1988, lire 28.543.000.000 compresi
gli interventi sul territorio e sono così schematizzabili:
- ristrutturazione reparto di Medicina donne e Neurologia;
- ricollocazione mensa e cappella;
- ristrutturazione e ampliamento centrali tecnologiche;
- realizzazione di nuova sala operatoria;
- adeguamento a norme antincendio, parte elettrica del progetto
di ricollocazione dell'Unità budgetaria Anatomia patologica e
Medicina legale.
Nel 1997, in seguito alla deliberazione del CIPE in data 21
marzo 1997 pubblicata sulla Gazzetta ufficiale n. 124/1997, è stato
approvato il documento per l’avvio della seconda
fase del Programma straordinario di investimenti previsto dalla
legge n. 67/1988 articolo 20.
Alla Regione Valle d’Aosta è stato assegnato un
finanziamento di lire 61.701 milioni che, in base al Programma
generale in materia di edilizia sanitaria, approvato con delibera
di Giunta regionale n. 3.320/1997 e successive modificazioni (n. 69
in data 18 gennaio 1999, n. 4.822 in data 20 dicembre 1999 e n. 683
in data 12 marzo 2001) è stato quasi tutto utilizzato per i
seguenti interventi presso il Presidio di viale Ginevra, secondo
intervento, secondo lotto, per intenderci:
- la radioterapia;
- risonanza magnetica e nucleare e radiologia;
- centrali tecnologiche completamento;
- realizzazione del cosiddetto "triangolo".
Oltre ai sopraccitati interventi finanziati con i fondi del
primo triennio e della seconda fase, ex articolo 20, sono state
realizzate, per non interrompere la sequenzialità degli interventi
e nell’ottica della riorganizzazione della rete
ospedaliera approvata con delibera di Giunta regionale n.
6.107/1996, le seguenti opere, secondo intervento, primo lotto:
- Gastroenterologia;
- Oncologia;
- ricollocazione Anatomia patologica e Medicina legale;
- realizzazione di nuovi spogliatoi e magazzini;
- cablaggio;
- ristrutturazione Unità operativa Rianimazione e terapia
intensiva.
Il Consigliere chiede qual è lo stato di avanzamento dei lavori
in corso. Attualmente risultano in fase di realizzazione i seguenti
lavori appaltati dall’Amministrazione regionale.
Risulta quasi ultimato il secondo intervento, primo lotto di
ristrutturazioni urgenti:
- Medicina uomini;
- Oncologia;
- Gastroenterologia, i cui lavori dovrebbero terminare nel mese
di dicembre di quest’anno;
- i nuovi spogliatoi e magazzini i quali saranno ultimati entro
il mese di ottobre.
Sono in fase di realizzazione dal mese di giugno le nuove
centrali tecnologiche; per la realizzazione
dell’intervento sono stati previsti 600 giorni per
cui i lavori dovrebbero essere ultimati nel mese di aprile
2003.
Inizieranno il prossimo mese di ottobre i lavori inerenti il
secondo intervento, secondo lotto cioè:
- la radioterapia;
- la sterilizzazione;
- l’Hospital Day;
- gli ambulatori di oncologia;
- la farmacia;
- l’ampliamento del Pronto soccorso;
- la sala urgenze.
Per la realizzazione dell’intervento sono
previsti 1.100 giorni per cui i lavori dovrebbero essere ultimati
nell’inverno 2004. Stanno inoltre per essere
ultimati i lavori appaltati dall’azienda USL
concernenti la ristrutturazione dell’Unità
budgetaria di Radiologia, per l’installazione di
un'apparecchiatura di risonanza magnetica nucleare e di una nuova
TAC. Si spera di poterla mettere in funzione entro fine anno.
Rispetto alla seconda domanda, durante
l’esecuzione degli interventi non sono risultati
rallentamenti all’esecuzione dei lavori per motivi
strutturali salvo l’ampliamento a nord della
Palazzina infetti che, per le ragioni relative
all’andamento stratigrafico e alla consistenza del
terreno in sito, ha consigliato la realizzazione di un
approfondimento delle fondazioni con la conseguente realizzazione
di un piano di magazzini e depositi in più con una spesa di poco
maggiore. La realizzazione di quanto sopra ha comportato un
rallentamento dei lavori di circa 90 giorni.
Rispetto alla terza domanda, l’importo stanziato
dall’inizio lavori e speso effettivamente per
l’adeguamento e l’ampliamento
dell’Ospedale regionale, mi limiterò a dare i
totali, comunque la documentazione potrà essere poi consegnata al
Consigliere Lattanzi.
Sono state spese le seguenti somme per la realizzazione di
interventi già ultimati:
- ristrutturazione reparti Medicina donne, Neurologia e
ricollocazione mensa e cappella;
- ristrutturazione centrali tecnologiche primo lotto;
- ristrutturazione nuova sala operatoria;
- adeguamento norme antincendio;
- cablaggio;
- ristrutturazione Unità operativa di Rianimazione e terapia
intensiva;
- ricollocazione Anatomia patologica e Medicina legale,
per un totale di 25.251.424.050 lire.
Sono stati inoltre stanziati i seguenti importi per la
realizzazione degli interventi in corso o che inizieranno fra
breve:
secondo intervento, primo lotto:
- nuovi spogliatoi e magazzini;
- completamento centrali tecnologiche;
- ristrutturazione Radiologia;
secondo intervento, secondo lotto:
- Radioterapia, eccetera;
- realizzazione triangolo, si intende la Nefrologia, la dialisi
e le gastroscopie;
- la nuova farmacia;
- il completamento e adeguamento norme antincendio, per un
totale di 74.460 milioni. Nel complesso, dall’inizio
dei lavori è stata stanziata, fra somme spese e impegnate, la somma
complessiva di 99.700 milioni circa di cui 73.057 milioni
finanziati dallo Stato, ex articolo 20 della legge n. 67. Questo è
il dato globale.
Rispetto alla quarta domanda, la seconda fase di
ristrutturazioni urgenti sarà ultimata con il termine di lavori
relativi alla realizzazione del secondo intervento, secondo lotto,
Radioterapia, come ho detto, prevista per l’inverno
2004. La spesa relativa ai lavori in corso che dovranno iniziare
ammonta, come sopra descritto, a 74.460 milioni.
È da evidenziare però che la Giunta regionale ha approvato con
delibera n. 3.433/2000 lo studio sulle necessità strutturali del
Presidio ospedaliero di Viale Ginevra di Aosta, redatto dal Dr.
Limacher di Zurigo, il quale prevede una riorganizzazione della
struttura esistente nonché la realizzazione di ampliamenti per
complessive lire 141 miliardi per i quali verrà richiesto un
finanziamento ex articolo 20 ammesso che questa legge venga
rifinanziata nelle prossime finanziarie.
A tutt’oggi non si sa nulla in proposito, si sa
che sono ancora a disposizione da parte dello Stato stanziamenti
per opere non decollate e per interventi non realizzati dalle
singole regioni. Questa è una partita ancora aperta su cui dovremo
confrontarci.
Rispetto allo "studio Limacher", preciso che il decreto legge
approvato la settimana scorsa dal Governo ha abbassato da 4,5 per
mille i posti letto rispetto a quanto lo "studio Limacher" prevede.
Ricordo che su questo argomento in questa sala, nel momento in cui
si parlava ripetutamente dell'ipotesi ospedale nuovo o
ristrutturazione dell’ospedale esistente, noi
sostenevamo la tesi, appoggiata dalla consulenza
dell’ex Ministro Guzzanti, che in prospettiva il
Governo avrebbe progressivamente ridotto il numero dei posti letto
per abitante. All’epoca, parliamo del 1994-1995, si
parlava di 5,5 posti letto per mille abitanti, nel 1990-1991 si
ipotizzava un ospedale di 800 posti letto, siamo scesi da 5,5 a 4,5
e venerdì scorso il Governo è sceso ulteriormente a 4 per mille.
Questo solo per dire che eravamo buoni profeti, ma sulla base di
valutazioni tecniche che prendevano in considerazione tutti gli
elementi rispetto al tasso di ospedalizzazione, eccetera, che
venivano di volta in volta monitorati sia in Italia sia
confrontandoci con le altre realtà. Questo per dire che
l’ampliamento dell’Ospedale di viale
Ginevra si farà, ma si farà con tassi percentuali di posti letto
sempre più bassi.
Président
La parole au Vice-président Lattanzi.
Lattanzi (FI)
Devo ringraziare l’Assessore
perché i dati che ci ha fornito fanno il punto nave come si suol
dire sulla situazione dell’Ospedale. Con questa
interpellanza volevamo capire a che punto eravamo di quei continui
lavori che viviamo come cittadini ormai da dieci anni.
Le prime delibere risalgono, come diceva
l’Assessore, al 1988 e portano
l’indicazione di una riorganizzazione e
ristrutturazione dell’Ospedale; nel 1990 appaiono le
prime delibere di approvazione di linee di sviluppo, addirittura
siamo arrivati a citare l’Assessore Beneforti che
con un suo deliberato nel 1991 dava le linee e gli indirizzi per lo
sviluppo di questa unità ospedaliera e già solo citando queste date
ci rendiamo conto di quanto si perda nel tempo la memoria
dell’inizio di questi lavori.
Lavori che nel 1993 venivano dichiarati urgenti e proprio per
questa urgenza venivano dichiarate delibere di urgenza con una
serie di sequenzialità molto precise. Oggi siamo nel 2001 a
constatare un impegno di spesa di circa 99 miliardi di cui 73
finanziati dallo Stato e siamo ancora con lavori in corso, come
diceva l’Assessore, che per alcune unità ospedaliere
si concluderanno nel 2003, per altre tecnologicamente più avanzate
nel 2004.
Devo dire che il giudizio politico su questi impegni di spesa è
legato a chi nella propria mente, nel proprio animo, nelle proprie
scelte politiche ha fatto una scelta di tipo politico, cioè quella
di concentrare le risorse e i finanziamenti statali per il
rafforzamento, l’ammodernamento, la riorganizzazione
e lo sviluppo dell’attuale Ospedale di via
Ginevra.
Devo dire che queste scelte compiute in questi anni e confermate
anche dalle ultime dichiarazioni che faceva
l’Assessore qualche minuto fa e cioè che per
un'indicazione statale di riduzione di posti letto si prevede
comunque di chiedere ulteriori finanziamenti per un'ulteriore
riorganizzazione della struttura ospedaliera per 141 miliardi.
Allora noi percepiamo qualcosa che non quadra fra le
affermazioni di principio e i deliberati e gli impegni di spesa. Mi
rifaccio al Piano sociosanitario ultimo, approvato nel mese di
luglio, nel quale si diceva con forza e convinzione che
l’assistenza ospedaliera ha necessità in un prossimo
futuro di avere una visione diversa dal passato, un'assistenza
ospedaliera che deve vedere una serie di servizi territoriali
decentrati dall’attuale struttura ospedaliera di via
Ginevra e quindi citava tutta una serie di servizi che
necessiteranno di investimenti e di risorse quali:
l’assistenza sociosanitaria di base,
l’assistenza farmaceutica,
l’assistenza specialistica territoriale,
l’assistenza specialistica ambulatoriale,
l’assistenza riabilitativa,
l’assistenza termale, l’assistenza
medico-legale, l’urgenza territoriale,
l’assistenza temporanea a stranieri non iscritti al
servizio sanitario nazionale, tutela sanitaria
dell’attività sportiva, assistenza territoriale
semiresidenziale, servizi per la prima infanzia,
socio-assistenziali ed educativi per bambini e adolescenti, servizi
diurni per disabili psichici, servizi di assistenza psichiatrica,
servizi di assistenza per tossicodipendenti, servizi per anziani,
assistenza domiciliare integrata, servizi per immigrati, centro
diurno per malati di Alzheimer, assistenza residenziale e quindi
residenze sanitarie assistenziali, centri assistenziali di cure
palliative, microcomunità, comunità alloggio, comunità per minori,
comunità protette per disabili, comunità di recupero per tossico e
alcoldipendenti, case alloggio per affetti da AIDS, comunità
riabilitativa per malati psichici, country hospitals, cioè ospedali
di comunità. Rimanendo all’assistenza accentrata: i
servizi di attività di emergenza e di urgenza,
l’assistenza per acuti, la riorganizzazione del
personale, l’attività ambulatoriale e ospedaliera,
l’attività ospedaliera di riabilitazione e
lungodegenza.
Se andiamo a leggere quelli che sono stati i convincimenti
politici alla base di questo Piano sociosanitario, per quanto
riguarda la struttura il progetto futuro appare molto chiaro, cioè
si è consapevoli che un servizio decentrato costa meno, che
l’assistenza domiciliare costa meno, che la
diminuzione dei posti letto è quasi una via obbligata, che
l’accentramento dei servizi
all’Ospedale è qualcosa che deve rimanere per quanto
riguarda l’alta tecnologia e le lungodegenze. Mi
rifaccio solo ad un passaggio:
"? Per definire il ruolo dell’Ospedale?"
nel Piano sociosanitario si dice
"? e di conseguenza il suo
assetto organizzativo e strutturale, sarà quindi sempre più
necessario basarsi su di un'analisi epidemiologica dei bisogni di
salute che sono talvolta inespressi e quindi non sempre coincidenti
con la domanda rivolta agli operatori del settore?"
e ancora
dire:
"? Pur essendo ipotizzabile, nel breve periodo,
l’esistenza di diversi livelli possibili di
ospedale, il modello tendenziale è quello tecnologico; con il
tempo, gli altri tipi di ospedali dovranno scomparire ed essere
assorbiti nell’attività territoriale?"
. Mi fermo
qui. Allora noi abbiamo speso 100 miliardi in questi ultimi 12 anni
per riorganizzare, ristrutturare e sviluppare il centro del
servizio ospedaliero in Valle d’Aosta, stiamo
chiedendo ulteriori 141 miliardi nei prossimi anni per ancora
migliorare, ristrutturare, organizzare il centro dei servizi
dell’Ospedale di via Ginevra quando nel Piano
sociosanitario - e da tutti è condiviso – si
dovrebbero investire risorse nel decentramento.
C’è qualcosa che non quadra, Assessore, fra
quello che dice e quello che delibera.
