Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3499 del 24 febbraio 1988 - Resoconto
OGGETTO N. 3499/VIII - RITIRO DELLA MOZIONE CONCERNENTE:
"ISTITUZIONE DI TRE SEZIONI DI SCUOLA MATERNA REGIONALE NELL'AMBITO
DEL COMUNE DI COURMAYEUR".
PRESIDENTE:
Do lettura della mozione in oggetto,
presentata dal Consigliere Breuvé Lilliana.
MOZIONE
AVUTA notizia di una comunicazione giudiziaria inviata dal
Procuratore della Repubblica presso il Tribunale di Aosta a
Venturella Maria Cristina ed Orsini Donata, ambedue insegnanti
presso la Scuola Materna regionale di Courmayeur, indiziate del
reato di falso ideologico che sarebbe stato commesso nel settembre
1987 in Courmayeur;
RILEVATO che le due insegnanti si sarebbero rese responsabili,
se di responsabilità o di irregolarità si tratti, di aver
comunicato nella mattinata di ogni giorno ai competenti organi
superiori il numero delle presenze che nel corso della giornata può
essere soggetto a modifiche sicché viene a variarsi la reale
situazione;
CONSTATATO che il Comune di Courmayeur è considerato zona di
montagna dovrebbero, in ossequio ai contenuti dell'art. 4, comma 1,
della legge regionale n. 57 del 15 giugno 1983, essere istituite
tre sezioni di scuola materna essendo gli utenti 42 come attestato
dalle iscrizioni ivi pervenute;
CONSIDERATA la situazione di fatto che si è venuta a creare a
Courmayeur anche alla luce della summenzionata comunicazione
giudiziaria nel cui merito mi astengo nel pronunciarmi, ritengo
indispensabile un urgente riesame della situazione da parte degli
organi regionali competenti;
il Consiglio regionale
DELIBERA
di dare mandata all'Assessore alla Pubblica Istruzione di
applicare strettamente i contenuti della legge regionale n. 57 del
15 giugno 1983 la cui interpretazione non dà adito a dubbi o
incertezze, se non voluti, sulla istituzione, stante la situazione,
di n. 3 sezioni di scuola materna regionale nell'ambito del Comune
di Courmayeur.
PRESIDENTE:
Ha chiesto la parola il Consigliere Breuvé
Lilliana; ne ha facoltà.
BREUVÉ LILLIANA (P.S.I.):
Monsieur le Président, je
retire ma motion et j'en explique le motif. Quatre familles ont
retiré leurs enfants de l'école maternelle pour cause de
déplacement, lié à l'activité professionnelle. Il manque donc la
base sur laquelle nous avons travaillé jusqu'à présent: 42 moins 4
égal 38 et deux sections c'est exactement ce que prescrit la loi.
Toute cela a évité à l'assesseur Faval - Dieu, merci - de se
trouver - je m'excuse -"fesses à terre".
IL CONSIGLIO prende atto.
