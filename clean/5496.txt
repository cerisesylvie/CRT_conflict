Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1262 del 11 aprile 1985 - Resoconto
OGGETTO N. 1262/VIII - APPROVAZIONE IN LINEA DI MASSIMA DEL
PIANO DI INTERVENTI SULLE STRADE STATALI CORRENTI IN VAL LE
D'AOSTA. - DELEGA ALLA GIUNTA.
PRESIDENTE:
Do lettura della deliberazione in
oggetto:
IL CONSIGLIODELIBERA
1°) di approvare in via di massima il piano d'interventi
sulle strade statali correnti in Valle d'Aosta riportato in calce
alla presente;
2°) di dare incarico alla Giunta regionale di predisporre,
d'intesa con la Direzione Generale dell'A.N.A.S. le bozze di
convenzioni, in linea con quanto indicato nelle premesse, da
presentare per l'approvazione al Consiglio stesso;
3°) di dare altresì incarico alla Giunta regionale di
presentare al Consiglio regionale i progetti di legge necessari per
la partecipazione finanziaria della Regione agli interventi di cui
al piano sottoriportato.
PIANO D'INTERVENTI: (gli importi sono indicati in
miliardi):
1) SU RETE CLASSIFICATA O DI PROPOSTA CLASSIFICAZIONE
A) INTERVENTI DI PRIMA URGENZA:
1)
S.S. 27 Sistemazione trai km. 14+020 e il km.
19+900
90,00
2)
S.S. 27 Miglioramento sicurezza stradale
(paramassi) dal km. 33+000 al km. 33+700
4,50
3)
S.S. 26DIR Miglioramento sicurezza stradale
(paramassi) dal km. 1+200 al km. 1+700
4,00
4)
S.S. 26DIR Miglioramento sicurezza stradale in
località La Saxe (paramassi) dal km. 6+700 al km. 7+300
completamento gallerie esistenti
6,00
5)
S.S. 26 Costruzione galleria paramas si in località
Sarre
2,00
6)
S.S. 26 Miglioramento sicurezza stradale
(paramassi) dal km. 132+100 al km. 133+600
3,50
B) INTERVENTI DI SECONDA URGENZA:
7)
S.S. 27 Collegamento tra la S.S. 26 e la S.S.
27
90, 00
8)
S.S. 27 Eliminazione viziosità di tracciato tra i
km. 19+850 e i km. 33+670
4,00
9)
S.S. 27 Miglioramento sicurezza stradale
(paramassi) dal km. 29+250 al km. 30+100
7, 50
SOMMANO
211,50
2) FUORI RETE DI GRANDE COMUNICAZIONE
A) INTERVENTI DI PRIMA URGENZA:
10)
S.S. 506 Costruzione raccordo con A5 in località
Verrès
12,00
11)
S.S. 505 Costruzione raccordo con A5 in località
Pont-Saint Martin
12, 00
12)
S.S. 406 Miglioramento sicurezza stradale
(paravalanghe) tra i km. 18+000 e km. 20+000
6, 50
13)
S.S. 507 Eliminazione viziosità plano altimetriche
e sicurezza stradale tra il km. 7+000 e il km. 8+000
6, 50
14)
S.S. 507 Miglioramento sicurezza stradale
(paravalanghe) tra il km. 9+000 e il km. 15+000
8,00
B) INTERVENTI DI SECONDA URGENZA:
15)
S.S. 406 Variante di Valtournenche
30,00
16)
S.S. 406 Miglioramento sicurezza stradale in
località Fiernaz
20, 00
17)
S.S. 506 Variante tra Periasc e Champoluc
5,00
SOMMANO
100,00
PRESIDENTE:
Ha chiesto la parola l'Assessore ai Lavori
Pubblici Fosson; ne ha facoltà.
FOSSON (D.C.):
Sulla base ed in attuazione della legge n.
531 del 1982, l'ANAS ha redatto un piano decennale per la viabilità
italiana. All'interno di questo piano una parte è dedicata alla
Regione Valle d'Aosta, con la previsione di un certo numero di
lavori per la realizzazione di varianti o di miglioramenti sulla
viabilità statale.
La Regione Valle d'Aosta e la Giunta regionale, in analogia a
quanto già fatto da altre regioni (in particolare a quanto fatto
dalla Regione Piemonte), ha predisposto l'ipotesi di una
convenzione con l'ANAS per la realizzazione degli interventi sulle
strade statali. La Regione Piemonte ha firmato l'estate scorsa una
convenzione che riguarda una doppia serie di interventi; gli uni
sulle strade di interesse internazionale e nazionale, gli altri su
quelle di interesse più strettamente locale.
Il lavoro svolto fino a questo momento dalla Giunta regionale
riguarda l'estrapolazione delle strade e dei lavori più
significativi dal piano decennale ed una valutazione della loro
priorità nella realizzazione. Credo che l'elenco che i signori
Consiglieri hanno a disposizione accompagnato da una carta
esplicativa, sia abbastanza chiaro, ma vorrei sottolinearne alcune
parti.
L'ipotesi di intervento è stata divi sa in due parti: una sulla
rete classificata o di proposta classificazione, l'altra fuori
dalla rete di grande comunicazione. All'interno di ognuna di queste
parti sono stati previsti interventi di prima e di seconda urgenza.
Quelli di prima urgenza sono relativi alla sicurezza stradale e
comprendono gli interventi dei quali sono già disponibili i
progetti esecutivi. Quelli di seconda urgenza comprendono gli
interventi per i quali non ci sono ancora i progetti esecutivi e i
miglioramenti di viabilità che non riguardano diretta mente la
sicurezza stradale. E' ovvio che, se ci dovessero essere progetti
di seconda urgenza disponibili in tempi brevi, gli stessi
verrebbero attuati prima di quelli classificati di prima
urgenza.
Il criterio per la scelta e la valutazione degli interventi da
eseguire è stato quello di non privilegiare la Statale 26, perché
fino ad Aosta essa è già dotata di una viabilità alternativa e
perché da Aosta fino al Traforo del Monte Bianco c'è in previsione
l'esecuzione del percorso autostradale. Quello che riguarda quindi
la Statale 26 è riferito unicamente agli interventi che riguardano
strettamente la sicurezza stradale.
E' stata invece privilegiata la Sta tale 27, per la quale non è
prevista una viabilità alternativa, e le strade statali che
percorrono le Valli laterali. Vi elencherò ora brevemente gli
interventi. Per la Statale 27 è prevista la sistemazione tra il Km.
14 e il Km. 19 + 900; si tratta in pratica della circonvallazione
di Etroubles. E' nota infatti la pericolosità del rettilineo
esistente a monte dell'abitato di Etroubles e tutti ricordiamo le
nefaste conseguenze di diversi incidenti. L'altro intervento che
riguarda la Statale 27 è un paramassi al Km. 33, in prossimità del
Colle del Gran S. Bernardo.
Due interventi sulla Statale 26 DIR di Courmayeur consistono in
paramassi tra il Km. 1,200 ed il Km. 1,700, lungo la curva a monte
di Pré-Saint-Didier, dove ci sono già stati eventi luttuosi, e
ancora tra il Km. 6,700 e il Km. 7,300, nella zona di La Saxe, che
serve da collegamento tra due paramassi già esistenti.
Sulla Statale 26 verrà costruita una galleria paramassi in
località Sarre in prossimità del Castello e verrà migliorata la
sicurezza stradale da Pré-Saint-Didier a La-Thuile. Tra gli
interventi di seconda urgenza vi è il collegamento tra la Statale
26 e la Statale 27, previsto, in linea di massi ma, tra la
progettata tangenziale e la località Signayes, attraverso un
sovrappasso e una galleria. Quest'ultimo intervento è stato
indicato di seconda urgenza perché la progettazione è estremamente
complessa e non potrà essere che acquisita in tempi lunghi e dopo
diversi confronti e valutazioni.
Ci sarà ancora l'eliminazione sulla Statale 27 delle viziosità
di tracciato tra il Km. 19 e il 33 e una serie di interventi
ridotti che valgono comunque a migliorarne la percorribilità.
Analogamente verrà migliorato con paramassi il tratto tra il Km. 29
e il Km. 30. Non è stata indicata la variante di Gignod perché è
già stata appaltata o è in corso di appalto da parte dell'ANAS.
Fuori dalla rete di comunicazione gli interventi di prima
urgenza sono: la costruzione del raccordo con l'autostrada A5 in
località Verrès e quindi l'accesso alla Valle d'Ayas; il raccordo
tra l'autostrada e la Statale 505 in località Pont-Saint-Martin e
quindi l'accesso alla Statale di Gressoney. Non è indicata la
circonvallazione di Pont-Saint-Martin perché è già stata appaltata.
Sulla strada Statale 406 verrà migliorata la sicurezza stradale con
la costruzione di paravalanghe tra il Km. 18 ed il Km. 20, in
località Singlin.
Sulla strada Statale 507 di Cogne verranno eliminate alcune
viziosità plano-altimetriche per migliorare la sicurezza stradale
tra il Km. 7 ed il Km. 8, dove esiste una zona particolarmente
difficile soprattutto nella stagione invernale. La sicurezza
stradale sarà ancora migliorata con la costruzione di un
paravalanghe tra il Km. 9 e il Km. 15. L'ipotesi di sicurezza
totale della strada statale di Cogne sarà completato da un altro
paravalanghe in località Silve Noire.
Tra gli interventi di seconda urgenza, non perché meno
importanti ma perché richiedono un esborso più alto e problemi di
progettazione particolarmente difficili per la natura del terreno e
la complessità dei luoghi, c'è la variante di Valtournenche sulla
Statale 406. Sempre sulla Statale 406 ci sarà il miglioramento
della sicurezza stradale in località Fiernaz, dove, a completamento
della galleria paramassi, è previsto un viadotto che costeggerebbe
il Torrente Evançon a valle del pa-ramassi.
Per ultimo, sulla strada Statale 506 della Valle d'Ayas, ci sarà
la variante tra Persiac e Champoluc, con la correzione di una
viziosità abbastanza grave, dal punto di vista planimetrico, del
ponte che attraversa l'Evançon in località Periasc.
Vorrei ancora fare un'annotazione: nella relazione c'è scritto
che il piano decennale è tutt'ora all'esame del CIPE, prima di
essere approvato dal Par lamento, mentre di fatto il CIPE, in data
28 marzo, ha approvato il piano di grande viabilità dell'ANAS. Le
ipotesi di finanziamento sono di questo tipo: la Regione
interverrebbe per 20 miliardi annui a fronte di un impegno e di un
intervento dell'ANAS di 40 miliardi annui. Questi 60 miliardi
permetterebbero di far fronte ai 311 miliardi e mezzo dell'impegno
globale previsto e di portare a compimento tutto il piano nell'arco
di 5 o 6 anni. Le progettazioni potrebbero essere a carico della
Regione, mentre l'ANAS sarebbe disposta ad assumere a suo carico
l'onere dei sondaggi geo-tecnici e delle indagini geologiche.
Con l'approvazione dell'ipotesi del piano di interventi sulle
strade statali in Valle d'Aosta, si delega la Giunta regionale a
predisporre una convenzione con l'ANAS. Ritengo che tutta la serie
di interventi possa essere considerata come un fatto estremamente
importante sia per il turismo, sia per i benefici indotti nel
settore delle imprese stradali valdostane e quindi
dell'occupazione, nonché in quello del miglioramento delle capacità
tecniche delle imprese valdostane.
PRESIDENTE:
Ha chiesto la parola il Consigliere Tonino;
ne ha facoltà.
TONINO (P.C.I.):
Noi approviamo il fatto che si
affrontino i nodi della viabilità utilizzando anche l'opportunità
fornita dalla legge n. 531. Del resto, in altre occasioni, avevamo
criticato la Giunta regionale per non essersi mossa tempestivamente
su questo problema, come invece avevano fatto altre regioni
italiane. Tuttavia la vicenda della definizione del piano regionale
della grande viabilità è, se mi consentite, piuttosto confusa.
Ricordo che alcuni mesi or sono in una interpellanza chiedevo
l'opinione della Giunta in merito alla prima bozza che l'ANAS aveva
predisposto e nella quale era prevista una lunga serie di
interventi suddivisi in due fasce di priorità. La Giunta rispose
allora che non era mai stata consultata e che non sapeva nulla
della bozza: ciò la dice lunga sulla funzione propositiva della
nostra regione!
Comunque il piano approvato dal CIPE andrà in Parlamento e
quest'ultimo certamente esprimerà una valutazione di merito, anche
se non ha la funzione di ratificare le decisioni del CIPE. E noi,
come Regione, che cosa diciamo in merito alla classificazione e
alle priorità predisposte dall'ANAS? Presentiamo proposte
alternative oppure ci affidiamo alle decisioni del Parlamento?
Vorrei conoscere la posizione della Giunta. Lamento ancora una
volta la difficoltà, in una situazione di questo tipo, di
individuare quali siano le reali priorità. Noi riteniamo che la
Giunta non abbia una sua politica per la grande comunicazione e per
la viabilità, infatti non ho mai sentito avanzare una proposta
generale sul problema delle ferrovie e dei trasporti stradali.
Il fatto poi che lo Stato si presenti con un piano della grande
viabilità che poggia sul vuoto finanziario, meriterebbe anche
qualche considerazione sul piano politico. Non so se la Giunta
regionale ha avuto modo di leggere le notizie apparse sui giornali
in merito alle difficoltà del Parlamento nel trovare una copertura
finanziaria alle opere di prima urgenza del Piano ANAS, sebbene il
Ministro Nicolazzi abbia fatto diverse proposte, una delle quali,
ad esempio, prevede una tassazione speciale attraverso un prelievo
operato dall'ACI. Voglio dire quindi che la prima parte di questi
investimenti non ha la copertura finanziaria.
Per quanto riguarda la seconda fascia di priorità si è
addirittura nella utopia più assoluta: in questo modo vie ne a
cadere anche la stessa credibilità del piano decennale. Gli
interventi devono essere compatibili con le risorse finanziarie
dello Stato, altrimenti esse vengono poi ricercate in altro modo ed
in questo caso attraverso le Regioni che intervengono su quella
viabilità che non è di loro competenza. Invito il Consiglio a
riflettere con un certo sen so critico su questo atteggiamento
dello Stato.
Vorrei porre ancora una domanda sul contenuto del deliberato. Al
punto 2 si parla di dare incarico alla Giunta regionale di
predisporre, in accordo con l'ANAS, le bozze di convenzione: io
chiedo se queste convenzioni giungeranno in Consiglio per
l'approvazione e se si tratta di un incarico generico senza il
mandato alla Giunta di firmare le convenzioni. Ciò è importante
perché, come è già emerso nei lavori della Commissione, esistono
delle perplessità su alcune opere, prima fra le quali il
collegamento tra la Statale 26 e la Statale 27 che solleva tanti
problemi, sia di opportunità, relativamente allo studio sui flussi
di traffico futuri su quell'arteria, sia di impatto ambientale con
problemi di carattere paesaggistico.
Concludendo, noi siamo d'accordo di approvare questo piano di
interventi so lo se si tratta di una prima ipotesi di larga massima
da assoggettare poi a puntuali verifiche. Se questo è program mare,
vuol dire che noi ci stiamo prendendo in giro. Come si può parlare
di finanziamenti, quando non si è ancora discusso e non si sono
ancora operate le scelte in merito al problema della viabilità? A
meno che, ma non mi è sembrato, la Giunta regionale abbia già fatto
una sua scelta sul problema del collegamento tra le Statali 26 e
27. Malgrado le riserve che abbiamo espresso, noi condividiamo il
principio che si affrontino questi problemi anche con un impegno
finanziario della Regione e pertanto approveremo la delibera.
PRESIDENTE:
Ha chiesto la parola il Consigliere
Riccarand; ne ha facoltà.
RICCARAND (N.S.):
Anche il nostro giudizio è favorevole
all'ipotesi di convenzione fra la Regione Valle d'Aosta e
l'A.N.A.S. per un intervento finanziario diretto della Regione, sia
a sostegno della grande viabilità, sia per migliorare alcuni
importanti collegamenti stradali all'interno della nostra Regione.
Sotto questo aspetto valutiamo positivamente il documento che ci
viene presentato, tuttavia ci sembra, come ha osservato nel suo
intervento il Consigliere Tonino, che questo piano non sia sorretto
da una visione organica del problema dei trasporti e della
viabilità in Valle d'Aosta. Si tratta cioè di un documento tecnico
non sorretto da uno studio complessivo sulle tendenze e sulle
prospettive della viabilità e, più in generale, dei trasporti in
Valle d'Aosta. Rimane quindi un intervento di cui non si capiscono
bene le finalità ed il giudizio deve necessariamente limitarsi ai
singoli interventi che vengono proposti al nostro esame.
Su questo elenco di interventi, alcuni di prima urgenza altri di
seconda urgenza, la nostra valutazione è diversificata. Su alcuni
siamo d'accordo, in quanto si tratta di opere necessarie che vanno
realizzate nel tempo più breve su altri siamo perplessi e ribadisco
il dubbio di Nuova Sinistra sul collega mento che si dovrebbe
realizzare fra le Statali 26 e 27, essendo quest'ultimo un problema
estremamente delicato e da affrontare con oculatezza.
Da parte nostra c'è una critica di fondo che riguarda il mancato
inserimento, all'interno di questo piano, degli interventi
riguardanti la viabilità sulla Statale 26, nel tratto
Aosta-Courmayeur. La nostra posizione è nota: siamo contrari
all'ipotesi autostradale e riteniamo che il problema andrebbe
affrontato con un adeguamento e con un miglioramento dell'attuale
superstrada, cioè dell'attuale Statale 26 da Aosta a Courmayeur.
Pertanto noi diamo una valutazione negativa sul mancato inserimento
nel piano di interventi significativi lungo la Statale 26 da Aosta
a Courmayeur.
Il voto che noi daremo su questa proposta della Giunta regionale
è un voto di astensione, perché da una parte riconosciamo la
validità delle convenzioni, dall'altra abbiamo delle perplessità su
alcuni interventi proposti e sul fatto che non vengano inseriti in
questo piano interventi a favore del tratto da Aosta a Courmayeur.
Sulle sin gole convenzioni che scaturiranno da questo documento e
che Verranno sottoposte, come scritto nella parte deliberativa,
all'esame del Consiglio, esprimeremo un voto diversificato secondo
il giudizio che daremo per ogni singolo intervento, valutando il
merito ed il significato di ciascuno di essi.
PRESIDENTE:
Ha chiesto la parola il Consigliere Torrione;
ne ha facoltà.
TORRIONE (P.S.I.):
Dico subito che sostanzialmente
concordiamo con quanto ci è stato proposto, anche se dobbiamo
convenire, come abbiamo già fatto in sede di Commissione, con
quanto detto dal Consigliere Riccarand circa l'opportunità di
supportare queste indicazioni con una visione più complessiva della
viabilità in Valle d'Aosta.
Devo dire che la nostra maggiore perplessità, che l'Assessore
conosce già, riguarda il collegamento tra la Statale 26 e la
Statale 27, perché ci sembra che sia stato superato da alcuni
fatti. La realizzazione della tangenziale sud di Aosta alleggerirà
la circonvallazione nord di un certo numero di TIR, per cui ci
sembra un po' una scommessa il voler prevedere, come si era fatto
anche in passato in accordo con il Comune di Aosta, di collegare la
Statale 26 con la Statale 27 tramite un viadotto faraonico che
dovrebbe sorpassare il futuro Parco Saumont con delle opere di
ingegneria di notevole portata. Il fatto che la tangenziale
sgraverà certamente l'attuale circonvallazione nord di Aosta di un
certo numero di TIR, può anche far presumere che quest'ultima sarà
in grado di sopportare il minor traffico proveniente dal Gran San
Bernardo. Inoltre c'è da dire che si tratta anche di un intervento
finanziario cospicuo; e la civica amministrazione di Aosta è ancora
della stessa idea?
Con questa riserva, che spero venga accolta dall'Assessore come
una raccomandazione per verificare ulteriormente il problema con il
comune competente, noi esprimiamo, in linea di massima, il nostro
parere favorevole.
PRESIDENTE:
Ha chiesto la parola il Consigliere
Maquignaz; ne ha facoltà.
MAQUIGNAZ (A.D.P.):
Anche noi condividiamo il piano di
interventi sulle strade statali correnti in Valle d'Aosta, ma
riteniamo opportuno fare alcune osservazioni. L'Assessore Fosson ci
ha giustamente ricordato che ci troviamo di fronte a due interventi
diversificati: uno per le strade di interesse internazionale,
quelle del Gran San Bernardo e del Monte Bianco, e l'altro per le
strade di interesse locale.
Non voglio sollevare oggi il problema della regionalizzazione
delle strade statali in Valle d'Aosta, però vorrei fare una piccola
osservazione. Gli interventi sulle strade di interesse locale
comportano una spesa di 100 miliardi, che coincidono con il
contributo che la Regione darebbe nei cinque anni all'A.N.A.S..
Forse la Giunta regionale non ha potuto fare diversamente e credo
che la strada seguita sia, tutto sommato, la più giusta, tenuto
conto della crisi generale del nostro Paese e del fatto che i fondi
a disposizione dell'A.N.A.S. non sono sufficienti per far fronte a
tutti i lavori. E' opportuno però notare che la Regione potrebbe
cominciare a pensare di utilizzare in modo autonomo questi fondi
per la manutenzione straordinaria ed ordinaria delle strade statali
di interesse regionale.
Mi preme porre una domanda ed esprimere una preoccupazione
perché in questo programma non è prevista una serie di lavori
importanti che i tecnici dell'A.N.A.S. potrebbero non aver preso in
considerazione. Io conosco bene la statale della Valtournenche e so
che l'A.N.A.S., purtroppo, si è dimenticata di prendere in
considerazione alcuni tratti che creano gravi problemi, come quello
che va da Valtournenche a Maen, dove le difficoltà si possono
risolvere solo con la costruzione della circonvallazione. Chiedo
pertanto se, nell'eventualità che ci sia un domani la necessità di
fare dei lavori non previsti in questo piano, sarà possibile
inserirli lo stesso.
Se l'Assessore mi permette vorrei fa re una considerazione che
interessa Valtournenche, sperando che l'amico Consigliere Torrione
non mi dica che sono un campanilista. Faccio notare la necessità di
realizzare al più presto la circonvallazione di Valtournenche,
perché l'intasamento della strada attuale ha raggiunto un livello
insopportabile non soltanto per la popolazione locale, ma anche per
la clientela del triangolo industriale e soprattutto per il turista
pendolare del fine settimana. Credo quindi che la circonvallazione
di Valtournenche sia un problema così importante da giustificarne
l'inserimento tra gli interventi di prima urgenza e non, come
previsto nella delibera proposta, tra quelli di seconda
urgenza.
Fatte queste brevi considerazioni, esprimo il nostro voto
favorevole, raccomandando alla Giunta regionale di tener conto
delle osservazioni fatte.
PRESIDENTE:
Ha chiesto la parola l'Assessore ai Lavori
Pubblici Fosson; ne ha facoltà.
FOSSON (D.C.):
Giustamente i Consiglieri Tonino e
Riccarand hanno impostato un discorso più generale sulla politica
dei trasporti in Valle d'Aosta, che sicuramente andrà affrontato e
si sta già affrontando, questa proposta vuole dare una risposta
precisa nell'ambito del piano decennale della viabilità. Tale è il
senso della delibera e in questo sen so predisporremo le bozze di
convenzione che porteremo all'approvazione del Consiglio.
Qualcuno ha detto che manca uno studio globale, ma se leggiamo i
volumi che l'A.N.A.S. ha predisposto, che il CIPE ha approvato e
sui quali il Parlamento si esprimerà, notiamo tutta una serie di
dati e parametri valutati a livello nazionale e internazionale. La
proposta che l'A.N.A.S. fa per la Regione Valle d'Aosta, concordata
con la Giunta regionale e con l' Assessore in carica all'epoca, si
inserisce in quei criteri generali.
Io mi permetto di contestare l'affermazione che sia stato
accettato acriticamente quanto disposto dall'A.N.A.S. perché quanto
è proposto in questa deliberazione non coincide in tutto e per
tutto con quanto scritto nel piano decennale. Questo significa che
all'interno del piano sono state fatte delle scelte e delle
priorità.
Il Consigliere Riccarand sottolinea una sua legittima posizione
e mette in contrapposizione il miglioramento della Statale 26 con
il collegamento autostradale Aosta-Courmayeur e di conseguenza
critica il fatto che per la Statale 26 si spenda relativamente
poco. Io dico invece che si spende per opere necessarie e
indispensabili e che, nell'ottica di questa maggioranza, ulteriori
spese sarebbero addirittura inutili.
Per quanto riguarda il collegamento tra la Statale 26 e la
Statale 27, io concordo con chi lo ritiene un problema complesso,
però esso va affrontato quali che ne siano i tempi di
realizzazione, proprio per limitare le nuove costruzioni che
potrebbero impedire la realizzazione di soluzioni alternative. Mi
pare infatti che la scelta che stiamo impostando oggi, per il
collegamento tra la Statale 26 e la Statale 27, sia nettamente
diversa da quella impostata alcuni anni fa, proprio perché quella
scelta non sarebbe più materialmente realizzabile.
Le valutazioni del Consigliere Maquignaz sulla strada di
Valtournenche sono condivise appieno dal sottoscritto. E' capitato
molte volte anche a me di percorrere la statale fra Châtillon e
Cervinia e ho potuto constatare gli inconvenienti lamentati dal
Consigliere Maquignaz. Egli parlava di un paravalanghe da costruire
a valle di quello che l'A.N.A.S. sta costruendo all'imbocco di
Cervinia, dove c'è il rischio, non molto frequente, di caduta di
valanghe, ma che non è stato previsto nel piano. Io affermo che
questo piano è da considerarsi aperto e vi si potranno apportare
delle varianti in relazione alle esigenze che si presenteranno.
Nel piano non si è fatto cenno ai piccoli interventi perché li
sta effettuando l'A.N.A.S. con i suoi fondi, come il miglioramento
dell'imbocco della strada di Champdepraz, il miglioramento di
alcune viziosità planimetriche nella zona tra Bard e Aosta e la
manutenzione di alcuni muri di sostegno a Montjovet e a
Chambave.
PRESIDENTE:
Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Seulement pour ajouter deux mots à
propos des considérations générales qui ont été faites sur ce
projet. Je crois qu'il y a eu la possibilité de faire une
intervention générale, et l'Assesseur l'a faite, en ce qui concerne
les difficultés de viabilité dans les différentes vallées.
Les Conseillers ont pu examiner le plan général qui avait été
proposé par l'A.N.A.S., de même que la Junte. En considération des
difficultés générales et du plan que la Junte elle-même proposait,
on vient de soumettre un nouveau plan qui modifie en partie celui
de l'A.N.A.S. qui, je crois, a été justement le point de départ.
Donc, compte tenu des observations générales sur le plan de la
viabilité régionale, sauf les nécessités des Communes qui n'y sont
pas considérées, on a élaboré et donc proposé au Conseil ce nouveau
plan, qui est une modification du plan que l'A.N.A.S. avait
suggéré.
Je partage l'observation générale qui a été faite sur le
discours des fonds mis à disposition de la part de l'Etat. C'est
vrai qu'on n'est pas encore sûr d'avoir cet ensemble de milliards
qui devraient être accordés pour la réalisation du "piano
decennale". On a examiné le problème et fait des propositions qui
pourraient être exécutées en fonction des disponibilités
actuelles.
L'observation qu'a fait le Conseiller Maquignaz me semble aussi
correcte. Il pourrait paraître qu'il y a un agrément de la Région
envers l'A.N.A.S., mais je crois que pour arriver à ce plan de
détails, si on ne donnait pas la possibilité à l'A.N.A.S. de faire
ces travaux en disposant de l'article 5 de la loi n. 531, on ne
pourrait pas intervenir dans tout l'ensemble de notre Région. On a
donc pensé qu'il était préférable d'intervenir, même si d'une façon
considérable, et de faire les travaux plutôt qu'attendre que
l'A.N.A.S. ait à disposition l'ensemble de la somme pour faire
exécuter tous les travaux nécessaires dans notre Région.
Je crois donc que pour ce plan il s'agit d'un projet général
dans lequel, et je crois que l'Assesseur l'a expliqué, on prend en
considération l'ensemble des vallées. Je crois donc qu'on peut très
bien l'approuver et surtout on pourra appuyer la deuxième phase de
financement de la part de l'Etat.
PRESIDENTE:
Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Noi socialdemocratici siamo
favorevoli al piano che ci è stato sottoposto.
Ho ascoltato con molta preoccupazione certe affermazioni del
Consigliere Maquignaz, nelle quali suggerisce alla Regione di
gestire in proprio alcune strade di interesse regionale. Non mi
sembra infatti che la proposta sia economicamente valida perché,
mentre in questo caso è l'A.N.A.S. che spende 40 miliardi, nel caso
da lui proposto tutte le spese graverebbero sul bilancio della
Regione.
Esprimo quindi il mio voto favorevole a questo
provvedimento.
PRESIDENTE:
Se nessuno chiede la parola metto in
approvazione la delibera in oggetto:
ESITO DELLA VOTAZIONE
Presenti: 25
Votanti: 24
Favorevoli: 24
Astenuti: 1 (Riccarand)
Il Consiglio approva.
