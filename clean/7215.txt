Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1718 del 19 dicembre 1985 - Resoconto
OGGETTO N. 1718/VIII - RATIFICHE DI DELIBERAZIONI ADOTTATE
DALLA GIUNTA REGIONALE IN VIA D'URGENZA.
Oggetto n. 6827 in data 11 ottobre:
Lavori di
ristrutturazione edificio già infermeria per sede poliambulatoriale
e micro-comunità per anziani in Comune di Cogne - Approvazione di
perizia suppletiva - Approvazione ed impegno di spesa -
Approvazione di nuovi prezzi.
PRESIDENTE:
Ha chiesto di parlare il Consigliere
Baldassarre, ne ha facoltà.
BALDASSARRE (P.S.D.I.):
Prendere continuamente la parola
sulle perizie suppletive comincia a diventare faticoso, anche per
noi Consiglieri dell'opposizione.
Eravamo convinti che con la nomina del Consigliere Fosson ad
Assessore ai Lavori Pubblici e con l'impegno che aveva assunto al
momento della nomina le cose avrebbero potuto cambiare. Invece non
cambia niente ed ho l'impressione che la mano sia la stessa: le
perizie suppletive compaiono in ogni Consiglio regionale. E' stata
quindi una enorme delusione e non possiamo più dire che l'Assessore
Fosson è un bravo Assessore perchè ci aveva promesso che avrebbe
messo fine alle perizie suppletive: questo è un atteggiamento che
non possiamo più sostenere.
Su questa delibera mi chiedo come può una Amministrazione
appaltare dei lavori addirittura quando mancano davanzali e
portoncini di ingresso, è una assurdità delle assurdità: come si fa
ad appaltare un lavoro con una progettazione che addirittura non
prevede i portoncini di ingresso?
Si arriva a distanza di due anni, dal 1983, a proporre perizie
suppletive perchè adesso c'è la necessità di mettere questi
portoncini e di fare altre opere che sono qui elencate. Si vuole
andare avanti con le perizie suppletive? Allora diciamolo, perchè
si deve anche essere coerenti con certe affermazioni. E'
impossibile proseguire su questa strada delle perizie suppletive,
perchè queste lasciano sempre degli interrogativi e non penso che
chi ricopre la carica di Assessore abbia necessità di lasciare
dubbi fra i Consiglieri.
Credo che dovremo venire qui un giorno e discutere solo ed
esclusivamente delle perizie suppletive e lo faremo, ma lo faremo
in un modo determinato ed organizzeremo anche una conferenza
stampa.
Mi auguro che questa storia abbia un termine e che quando si fa
un progetto si provvedano anche le porte di ingresso!
Si dà atto che alle ore 12,22 riassume la Presidenza il
Presidente Giovanni BONDAZ.
PRESIDENTE:
Ha chiesto di parlare il Consigliere Bajocco,
ne ha facoltà.
BAJOCCO (P.C.I.)
: E' vero che è noioso intervenire sempre
sullo stesso argomento, ma penso che sia il nostro ruolo di
tallonare la Giunta per evitare di arrivare sempre a queste perizie
suppletive.
La perizia suppletiva che dobbiamo votare oggi riguarda una
somma di 200 milioni, non è una cifra di 10 o 20 milioni che
potrebbe anche essere ammissibile, perchè capisco che nella
realizzazione di un'opera resti da fare un lavoro che non era stato
previsto.
Ma in questo caso c'è la vecchia infermeria di Cogne che si
vuole trasformare a poliambulatorio, a micro-comunità per anziani,
per cui non riesco a capire come non si siano inserite in
capitolato certe voci. Qui si parla di gradini per scale: siamo in
presenza di una costruzione vecchia di cinquanta anni, è possibile
che quando si è fatto il sopralluogo i tecnici non si siano accorti
che quei gradini erano consumati o rotti e che dovevano essere
sostituiti? Sappiamo che vogliamo mettere gli anziani in questo
edificio e sappiamo che occorrono degli impianti di aerazione: sono
cifre non indifferenti, 8, 6 e 7 milioni, che si spendono per
questi impianti. In tutti i condomini, dopo 5-10 anni, il citofono,
se non va, viene cambiato; è vero che è una piccola cosa, ma in
questa perizia si prevede per la sostituzione di questo citofono
una spesa di 3,5 milioni. Poi ci sono i pavimenti: mi ricordo che
un paio di anni fa, quando il Consiglio ha constatato che il
pavimento era tutto rotto, bucato dalle sigarette, ha provveduto a
sostituirlo! Si può obiettare che sono tutte piccole cose, ma tutte
insieme portano la perizia suppletiva a 200 milioni.
Questi tecnici non sono in grado di prevedere tutti i lavori che
sono necessari? Queste sono tutte opere che l'Assessore Fosson ha
ereditato, in quanto sono state appaltate tempo addietro, pertanto
lo invitiamo per l'ennesima volta, proprio perchè è un tecnico, a
farsi capire bene dai tecnici, per evitare di andare avanti su una
strada del genere.
Per queste ragioni non possiamo votare una perizia di importo
così alto e ci asterremo.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA (P.C.I.):
In aggiunta alle osservazioni generali
che ha fatto il Consigliere Bajocco, vorrei chiedere dei
chiarimenti: non riesco a capire come siano nuove maggiori opere la
costruzione di un solaio, la costruzione dell'impianto di
riscaldamento. Poi vorrei sape re cosa sono al punto 8 e 9: vaso
porcellana automatico e vasca fibra di vetro.
Ripeto anche io quello che ha detto il Consigliere Bajocco (e
l'ho già detto all'Assessore Fosson stamani mattina: nei confronti
dei nuovi Assessori che dimostrano di prendere sul serio le cose
abbiamo una certa attenzione, se poi però verifichiamo che questo
credito viene deluso saremo più cattivi che con gli Assessori che
non cercavano neanche di dimostrare che si interessavano alle
nostre critiche.
PRESIDENTE:
Ha chiesto di parlare l'Assessore ai Lavori
Pubblici Fosson per la replica, ne ha facoltà.
FOSSON (D.C.):
Volevo fare la battuta invitando a non
sopravvalutare mai nessuno. Ho l'impressione di essere stato
sopravvalutato e non cerco scuse.
Il discorso di questo lavoro specifico è connesso con il fatto
che era stato appaltato un progetto che era incompleto e qui vengo
a quanto diceva il Consigliere Mafrica relativamente ad un solario
ex novo ed all'impianto di riscaldamento.
La realtà è che ci siamo trovati di fronte ad una scelta di
questo tipo: o chiudere l'appalto con i 415 milioni che avevamo a
disposizione, predisporre un nuovo appalto, oppure scegliere la
strada della perizia suppletiva -e su questo devo dire che ci sono
state anche delle discussioni in Giunta, dove ho sostenuto questa
tesi della perizia suppletiva proprio per ridurre al massimo il
tempo, perchè un nuovo appalto avrebbe comportato un anno e mezzo
in più. Può essere stato un errore da un punto di vista formale,
comunque me ne assumo la responsabilità. E' inutile che stia a
ripetere, lo ripeto ogni volta, il discorso sulle perizie
suppletive.
Due domande ancora del Consigliere Mafrica: vaso porcellana
automatico e vasca in fibra di vetro sono apparecchiature speciali
che servono agli handicappati o agli anziani che devono essere
lavati.
PRESIDENTE:
Ha chiesto di parlare il Consigliere
Baldassarre, ne ha facoltà.
BALDASSARRE (P.S.D.I.):
Mi è sembrato di aver chiesto
all'Assessore Fosson un impegno affinchè queste perizie suppletive
scompaiano entro i limiti del possibile, perchè non ci si ritrovi,
in ogni adunanza del Consiglio, a doverne approvare di nuove. E'
preferibile far un nuovo appalto e mi chiedo come fa la Commissione
di Coordinamento ad approvare certe delibere... diventa un mistero!
In effetti ci troviamo di fatto di fronte ad un nuovo appalto che
però passa come perizia suppletiva, la quale, ripeto, lascia quegli
enormi sospetti in tutti i Consiglieri regionali!
E' noioso ogni volta alzarsi e ripetere le stesse cose sulle
perizie suppletive, però, per il ruolo che abbiamo noi Consiglieri
di opposizione, non possiamo tacere.
Se questo impegno a cambiare strada non verrà preso, e visto che
la Commissione di Coordinamento fa orecchie da mercante ed approva
queste delibere che non potrebbero essere approvate, visto che
l'Assessore Fosson (non per arroganza, perchè non è arrogante come
carattere) non si preoccupa di quello che diciamo in Consiglio
regionale, non ci resta che dare il massimo di pubblicità creando
il caso, e questo è purtroppo un atteggiamento spiacevole da tenere
fra colleghi Amministratori.
Se ci vuole essere una collaborazione, questa comincia con il
prendere in esame anche le considerazioni che vengono dai
Consiglieri di minoranza. Se questo non si verificherà, annuncio
fin d'ora che solleverà un caso che faccia il massimo di pubblicità
a questa situazione, assumendomi le mie responsabilità.
PRESIDENTE:
Pongo in approvazione la ratifica della
deliberazione in oggetto:
ESITO DELLA VOTAZIONE
Presenti 28
Votanti 19
Favorevoli 19
Astenuti 9 (Bajocco, Baldassarre, Cout, Dolchi, Mafrica, Millet,
Tonino, Torrione e Viberti)
Il Consiglio approva
Oggetto n. 7684 in data 16 novembre 1985:
Lavori di adeguamento locali e sistemazione aree esterne presso
lo stabile sede caserma di Vigili del Fuoco di Aosta - Impegno di
spesa.
PRESIDENTE:
Pongo in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
Oggetto n. 7691 in data 16 novembre 1985:
Lavori di sistemazione idraulica del fiume Dora Baltea in
località Plan des Lizzes nel Comune di Courmayeur 2° lotto lavori -
sponda orografica sinistra - Appalto dei lavori a licitazione
privata - Approvazione ed impegno di spesa.
PRESIDENTE:
Pongo in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
Oggetto n. 7692 in data 16 novembre 1985:
Lavori di completamento della regimazione idraulica del torrente
Lys in località Stafal in Comune di Gressoney-La-Trinité (2° lotto)
- Appalto dei lavori a licitazione privata - Approvazione ed
impegno di spesa.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti 28
Votanti 27
Favorevoli 27
Astenuti 1 (Torrione)
Il Consiglio approva
Oggetto n. 7693 in data 16 novembre 1985:
Lavori di sistemazione del movimento franoso a valle
dell'abitato di Gimillian, in Comune di Cogne - Approvazione ed
impegno di spesa.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
Oggetto n. 7700 in data 16 novembre 1985:
Lavori di costruzione di un nuovo complesso scolastico in Aosta
"Institut Agricole Régional" - Approvazione di perizia suppletiva -
Approvazione ed impegno di spesa - Approvazione di nuovi
prezzi.
PRESIDENTE:
Ha chiesto di parlare il Consigliere Bajocco,
ne ha facoltà.
BAJOCCO (P.C.I.):
Sono ormai cinque perizie suppletive
che vengono fatte per l'Institut Agricole Régional; dichiarando fin
d'ora la nostra astensione su questa deliberazione vorrei chiedere
quanto è venuto a costare il complesso dell'Istituto.
PRESIDENTE:
Ha chiesto di parlare l'Assessore ai Lavori
Pubblici Fosson, ne ha facoltà.
FOSSON (D.C.):
Penso che basti fare le somme di quello
che c'è scritto: c'è un importo di spesa di 1 miliardo 270 milioni,
comunque lo darà con precisione perchè non possiamo dedurlo dalla
deliberazione.
PRESIDENTE:
Pongo in approvazione la ratifica della
deliberazione in oggetto:
ESITO DELLA VOTAZIONE
Presenti 27
Votanti 19
Favorevoli 19
Astenuti 8 (Bajocco, Baldassarre, Cout, Dolchi, Mafrica, Millet,
Torrione e Viberti)
Il Consiglio approva
OBJET N. 7733 EN DATE DU 16 NOVEMBRE 1985: Allocation et
liquidation pour l'année 1985 d'une subvention de 3.000. 000 de
lires à l'Union Internationale des Journalistes et de la presse de
langue française - section de la Vallée d'Aoste - Approbation et
liquidation de dépense.
PRESIDENTE:
Pongo in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
Oggetto n. 7735 in data 16 novembre 1985:
Contributo di lire 20.000.000 al Museo tesoro della Cattedrale
di Aosta - Approvazione e liquidazione di spesa.
PRESIDENTE:
Ha chiesto
di
parlare il Consigliere
Torrione, ne ha facoltà.
TORRIONE (P.S.I.):
Nel complimentarmi perchè questa
deliberazione è una iniziativa meritoria che ha dei riflessi
senz'altro positivi nei confronti di un certo tipo di turismo
culturale, mi permetto di fare una raccomandazione all'Assessore)
dal momento che siamo nella stagione invernale: rivedere, se è
possibile, fin da adesso per la prossima stagione estiva l'orario
di visita ai monumenti.
Non è infatti pensabile che alcuni monumenti centrali sul piano
della visita turistica come il Teatro romano o il Forum siano
soggetti ad un orario pressochè d'ufficio. Purtroppo i turisti non
è che capitano qui quando lo diciamo noi, vengono quando possono e
il chiudere alle 12,30 la visita del teatro mi sembra una
sciocchezza; a volte mi capita di vedere (dal momento che abito nei
paraggi) dei turisti che sono costretti a saltare il cancello di
accesso per visitare il complesso durante certe ore serali.
Pregherei di rivedere l'orario perchè precludere la possibilità di
visita in determinate ore durante la stagione invernale può essere
comprensibile, visto che i turisti tendono a diminuire, ma durante
la stagione estiva è un elemento negativo.
PRESIDENTE:
Ha chiesto di parlare l'Assessore al Turismo,
Urbanistica e Beni Culturali Borbey, ne ha facoltà.
BORBEY (D.C.):
Concordo pienamente perchè riteniamo che
sono insufficienti le ore di apertura al pubblico; cito un caso in
particolare ed
è
il castello di Fénis, nel quale ogni giorno
in certi periodi dell'anno devono intervenire i carabinieri per
sedare le risse che ci sono tra i turisti con i nostri custodi, in
quanto c'è gente che fa le code per 6-7 ore e poi non riesce ad
entrare. Si deve cercare di non esagerare nell'orario per certi
monumenti per un problema di usura di certe strutture, però si può
trovare un compromesso. Per esempio, per il castello di Fénis si
potrebbe far entrare tutti tra le mura ed effettuare la visita
guidata soltanto per chi deve andare a visitare le scale.
Stiamo provvedendo perchè già per il periodo di visite delle
vacanze scolastiche ci sia una nuova impostazione.
PRESIDENTE:
Pongo in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
Oggetto n., 7736 in data 16 novembre 1985:
Lavori di ristrutturazione ad uso Museo dell'edificio detto
ex-caserma di Challant in
Piazza
Roncas (2° lotto) -
Approvazione ed impegno di spesa.
PRESIDENTE:
Ha chiesto di parlare il Consigliere
Baldassarre, ne ha facoltà.
BALDASSARRE (P.S.D.I.):
Qui non ci troviamo di fronte ad
una perizia suppletiva, ma ad una confusione enorme. Se si legge
attentamente la delibera, si fa presente che per avviare il secondo
lotto vi è una stima molto approssimativa. Si dice che forse
spenderemo un miliardo e cento, però stanziamo un miliardo e
cinquecento, poi vediamo di sottoporre eventualmente il secondo
lotto con il nuovo capitolato: intanto cominciamo ad assicurarci il
finanziamento, poi si vedrà. Quindi è probabile che alla fine ci
sarà una perizia suppletiva.
Non voteremo senz'altro questo provvedimento.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA (P.C.I.):
In effetti la delibera non è molto
chiara perchè c'è un impegno di spesa di 1,5 miliardi, di cui 150
milioni sono per lo scavo archeologico, progettazione ed opere ad
esso connesse, 115 milioni per progettazione e direzione lavori
delle strutture, 135 milioni per progettazione e direzione lavori
architettonici. C'è poi stanziato un miliardo e cento milioni per
appalto 2° lotto e strutture; nell'ultimo comma del deliberato si
dice però che si provvederà ai pagamenti sulla base di stati di
avanzamento.
Cosa significa questo? Gli stati di avanzamento si riferiscono
solo allo scavo o anche a questo appalto? Questo 2° lotto per il
momento ha solo la somma impegnata ma non ha ancora il progetto nè
l'appalto eseguito. Vorrei un chiarimento perchè non si riesce ad
intendere cosa si vuol fare.
PRESIDENTE:
Ha chiesto di parlare l'Assessore al Turismo,
Urbanistica e Beni Culturali Borbey, ne ha facoltà.
BORBEY (D.C.):
La delibera è abbastanza scarna ma
l'indirizzo è di impegnare la spesa per effettuare l'appalto del 2°
lotto quando il ° lotto sarà terminato. Avevamo in bilancio e nei
capitoli di spesa questa somma disponibile ed entro la fine
dell'anno dobbiamo impegnarla.
Non possiamo fare l'appalto perchè c'è ancora l'impresa che ha
appaltato il ° lotto, che è in loco, per cui questa delibera ha
l'indirizzo di impegnare delle somme per pagare la direzione lavori
e la progettazione per le quali non avevamo disponibilità
finanziarie e con questa delibera ci siamo autorizzati come Giunta
a pagare stati di avanzamento, degli acconti ai professionisti che
hanno avuto l'incarico per la progettazione e direzione lavori.
Saremo autorizzati già per lo scavo archeologico, per l'importo
di 150 milioni, ed ecco il riferimento ai tempi morti: anche se ci
sarà l'impresa Longarini, appaltatrice del ° lotto con operai in
economia, potremo eseguire una parte dei lavori per terminare lo
scavo archeologico, che non avevamo potuto fare prima perchè c'era
la difficoltà ed il pericolo della struttura superiore, per cui non
si poteva scavare se prima questa non era consolidata.
Per quanto riguarda l'impegno di un miliardo e cento milioni, è
impegnata la spesa ma ci dovrà essere una delibera per eseguire
l'appalto. Potrebbe suc
cedere, ma sarà difficile perchè ci sarà un incontro a livello
dei due direttori dei lavori, che si possa fare la trattativa
privata con l'impresa Longarini, che aveva appaltato il ° lotto,
per fare anche questo 2° lotto. L'impresa Longarini sinora si è
rifiutata e non potremo facilmente impostare questo lavoro. Dico
questo perchè l'impresa Longarini avrà tempo sino al mese di aprile
per terminare le opere; in questi mesi forse la stessa impresa
potrebbe già eseguire altre opere del 2° lotto, se invece non è la
stessa impresa dobbiamo aspettare che l'impresa Longarini:. termini
in tutto il ° lotto, porti via tutta la sua attrezzatura, e poi
potremo appaltare il 2° lotto...
...(INTERRUZIONE)...
Se siamo qui per fare i pagliacci, tu puoi farlo benissimo! Non
siamo qui per prendere in giro il Consiglio, ma siamo per dire come
stanno le cose. Se tu pensi che siamo una massa di deficienti,
tieni la tua impostazione, noi manteniamo la nostra.
Volevo solo avvisare il Consiglio che questa strutturazione è un
lavoro non indifferente ed è, in fase di progettazione,
difficilmente prevedibile; abbiamo avuto grosse difficoltà fra la
direzione lavori e l'impresa non per incapacità dell'impresa ma
perchè questa alcune volte ha messo tutto per iscritto, ha fatto
grosse riserve perchè non aveva i disegni o i calcoli del cemento
armato immediati, cosa che non potevamo darle perchè prima di fare
i calcoli si doveva procedere ad alcune demolizioni.
Ad ogni modo il miliardo e cento milioni impegnati con questa
delibera dovranno tornare in Consiglio per il discorso di appalto o
aggiudicazione a trattativa privata o a perizia suppletiva
all'impresa che ha preso il ° lotto.
PRESIDENTE:
Pongo in approvazione la ratifica della
deliberazione in oggetto:
ESITO DELLA VOTAZIONE
Presenti 28
Votanti 20
Favorevoli 19
Contrari 1
Astenuti 8 (Bajocco, Cout, Dolchi, Mafrica, Millet, Pascale,
Torrione e Viberti)
Il Consiglio approva
Oggetto n. 7737 in data 16 novembre 1985:
Concessione e liquidazione di un contributo di £ 10.000.000 al
comitato organizzatore del 5° raduno campioni olimpionici -
Approvazione e finanziamento di spesa.
PRESIDENTE:
Pongo in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
Oggetto n., 7875 in data 22 novembre 1985:
Concessione di ulteriore contributo per l'anno 1985 a favore
della "Association Régionale Amis Bataille des Reines" -
Approvazione e liquidazione di spesa.
PRESIDENTE:
Ha chiesto di parlare il Consigliere Millet,
ne ha facoltà.
MILLET (P.C.I.):
Vorrei sapere la somma finale del
rendiconto e se possibile averne una copia, per vedere a quanto
ammonta il contributo in percentuale. Mi interessa sapere se il
contributo regionale copre al 100%, o in che percentuale sulle
entrate, le spese di questa associazione.
PRESIDENTE:
Ha chiesto di parlare l'Assessore
all'Agricoltura, Foreste ed Ambiente Naturale Perrin, ne ha
facoltà.
PERRIN (U.V.):
Je n'ai pas ici les données exactes, mais
je pourrai les faire parvenir.
Evidemment la contribution ne concerne pas 100% de la dépense
parce que le comité organisateur des Batailles des Reines a quand
même des rentes qui lui viennent aussi d'autres donations. Nous
intervenons pour couvrir la différence entre les dépenses soutenues
et les rentes du Comité même.
PRESIDENTE:
Pongo in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
Oggetto n. 7876 in data
22
novembre
1985:
Esecuzione di tutti i lavori occorrenti per la
ricostruzione del canale irriguo denominato "Ru du Mont", in Comune
di Ollomont e in Comune di Doues - Appalto dei lavori a licitazione
privata - Approvazione ed impegno di spesa.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
Oggetto n. 7899 in data 22 novembre 1985:
Lavori di sistemazione della strada di San Grato in Comune di
Issime - Approvazione di perizia suppletiva - Approvazione ed
impegno di spesa.
PRESIDENTE:
Ha chiesto di parlare il Consigliere Bajocco,
ne ha facoltà.
BAJOCCO (P.C.I.):
Anche su questa perizia suppletiva ci
asterremo perchè è una perizia suppletiva voluta. Qui si dice:
"Sottopone all'esame della Giunta la seguente perizia suppletiva
... concernente maggiori lavori occorrenti per la costruzione di un
muro in pietrame e malta e per la sistemazione della frana alla
fine del tronco, per un ammontare di £ 76.540.000". Questa era una
frana che c'era già e non è che sia venuta giù nel momento in cui
si è appaltato la strada. Una perizia di 80 milioni non può essere
così schematica!
PRESIDENTE:
Ha chiesto di parlare l'Assessore ai Lavori
Pubblici Fosson, ne ha facoltà.
FOSSON (D.C.):
Velocissimo: il terreno era franoso, con
lo scavo arrivando nella zona della frana c'è stato uno smottamento
di dimensioni maggiori rispetto a quello previsto o prevedibile, la
scelta era o lasciare com'era o sistemarlo immediatamente. Abbiamo
optato per sistemarlo.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti 26
Votanti 18
Favorevoli 18
Astenuti 8 (Bajocco, Baldassarre, Cout, Dolchi, Mafrica, Millet,
Pascale e Torrione)
Il Consiglio approva
Oggetto n. 7900 in data 22 novembre 1985:
Lavori di consolidamento di un muro di sostegno della strada
della Ranzola, in Comune di Brusson - Approvazione di perizia
suppletiva - Approvazione ed impegno di spesa - Approvazione nuovi
prezzi - Proroga alla data di ultimazione dei lavori.
PRESIDENTE:
Ha chiesto di parlare il Consigliere Bajocco,
ne ha facoltà.
BAJOCCO (P.C.I.):
Questa perizia suppletiva è al di sotto
del 20% e poi riguarda un'opera eseguita nel Comune del Presidente
della Giunta... noi voteremo a favore!
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti 27
Votanti 26
Favorevoli 26
Astenuti 1 (Lanièce)
Il Consiglio approva
Oggetto n. 7901 in data 22 novembre 1985:
Lavori di costruzione di un ulteriore stralcio del 1° lotto del
collettore fognante di Antey-Saint-André - Torgnon - La Magdeleine
- Appalto dei lavori a licitazione privata - Approvazione ed
impegno di spesa.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
Oggetto n. 7903 in data 22 novembre 1985:
Lavori di costruzione delle opere murarie in un parcheggio
interrato sotto il piazzale dell'autostazione in Comune di
Courmayeur aggiudicati all'impresa CO.GE.CO s.r.l. - Approvazione
certificato di collaudo - Saldo lavori - Liquidazione parcella al
collaudatore - Svincolo cauzione.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA (P.C.I.):
Ci asterremo su questa delibera perchè
in realtà è, anche se non appare, una piccola perizia suppletiva
che viene dopo una perizia suppletiva molto maggiore. Si erano
appaltati i lavori per un miliardo 344 milioni, ci sono poi state
perizie suppletive per 735 milioni e si è arrivati a 2 miliardi 79
milioni. Si sono fatti i conti dopo il collaudo e si è scoperto che
i costi sono stati superiori, perchè qui dobbiamo pagare una parte
che è venuta fuori in più rispetto a questa perizia suppletiva. Da
quello che si riesce a capire, è a sua volta una piccola perizia
suppletiva.
PRESIDENTE:
Ha chiesto di parlare il Consigliere
Baldassarre, ne ha facoltà.
BALDASSARRE (P.S.D.I.):
Per un chiarimento. Intanto ci
troviamo di fronte alla Co.Ge.Co., alla solita impresa di
Pont-Saint-Martin! ....l'impresa aveva formulato delle riserve su
questo?
PRESIDENTE:
Ha chiesto di parlare l'Assessore ai Lavori
Pubblici Fosson, ne ha facoltà.
FOSSON (D.C.):
L'opera era stata completata,
l'impermeabilizzazione ha avuto degli inconvenienti, l'impresa ha
rifatto a proprie spese l'impermeabilizzazione; i lavori in più che
vengono pagati consistono in un massello di conglomerato cementizio
che è stato posto al di sopra della impermeabilizzazione ed al di
sotto dello strato finale di asfalto. Mi spiego: in un primo tempo
nella progettazione era stata prevista l'impermeabilizzazione e
l'asfalto, senza nessun massello interposto; nel realizzare
l'asfalto è stata danneggiata l'impermeabilizzazione.
E' stato rifatto il lavoro con il rifacimento
dell'impermeabilizzazione a carico dell'impresa e con il massello
di conglomerato a carico dell'Amministrazione perchè non era
previsto in progetto e per questo viene fuori quella differenza di
58 milioni.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti 27
Votanti 22
Favorevoli 22
Astenuti 5 (Millet, Mafrica, Cout, Bajocco, Dolchi)
Il Consiglio approva
Oggetto n. 7909 in data 22 novembre 1985:
Lavori di allargamento e sistemazione strada frazione Creton, in
Comune di Valsavarenche - Approvazione di perizia suppletiva -
Approvazione ed impegno di spesa.
PRESIDENTE:
Ha chiesto di parlare il Consigliere Bajocco,
ne ha facoltà.
BAJOCCO (P.C.I.):
Anche questa perizia suppletiva,
Assessore Fosson, poteva essere evitata se ci fossero stati dei
tecnici in grado di predisporre i necessari interventi. Quando si
dice: "con cernenti nuovi e maggiori lavori occorrenti per
completare il piazzale terminale della strada", è evidente che se
la strada arriva fino a lì, il piazzale per poter girare doveva
essere predisposto!
Ci asterremo su questa deliberazione.
PRESIDENTE:
Ha chiesto di parlare l'Assessore ai Lavori
Pubblici Fosson, ne ha facoltà.
FOSSON (D.C.):
In effetti, sia la bitumatura che è la
voce più grande della perizia suppletiva, sia questi piccoli lavori
di completamento, avremmo potuto eseguirli in primavera con un
nuovo appalto. Il Sindaco Commissario di Valsavarenche ci ha
chiesto di farlo prima dell'inverno per preservare l'opera, e noi
lo abbiamo fatto.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti 26
Votanti 18
Favorevoli 18
Astenuti 8 (Bajocco, Baldassarre, Cout, Dolchi, Mafrica, Millet,
Pascale e Torrione)
Il Consiglio approva
Oggetto n. 7920 in data 22 novembre 1985:
Lavori di ricostruzione muri franati sulla strada di
collegamento delle frazioni Gorres-Suil-Vulpelière-Motte e
parcheggi partenze impianti Crevacol in Comune di
Saint-Rhémy-Bosses- Lavori in economia diretta - Approvazione ed
impegno di spesa.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
Oggetto n. 7930 in data
22
novembre
1985:
Lavori di costruzione di un collettore fognante
(ultimo lotto) per il Comune di Donnas - Appalto dei lavori a
licitazione privata - Approvazione ed impegno di spesa.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
Oggetto n. 7933 in data 22 novembre 1985:
Lavori di sistemazione palazzina ex Agraria Regionale sita in
via Clavalité ad Aosta - Impegno di spesa.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
Oggetto n. 7934 in data 22 novembre 1985:
Lavori di
ristrutturazione dello stabile di proprietà regionale sito in
Saint-Marcel attuale sede dell'Associazione Apicoltori- Impegno di
spesa.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
Oggetto n. 7935 in data 22 novembre 1985
: Lavori di
manutenzione straordinaria presso l'aeroporto regionale "Corrado
Gex" - Esecuzione dei lavori in economia diretta - Approvazione ed
impegno di spesa.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
Oggetto n. 7973 in data 22 novembre 1985:
Scuola Media
Comunale legalmente riconosciuta di Gressoney-Saint-Jean-Indennità
di liquidazione personale docente - Concessione contributo.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
Oggetto n. 7975 in data 22 novembre 1985:
Concessione
contributo straordinario al Comune di Aosta per funzionamento mensa
scolastica.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
Oggetto n. 8019 in data 22 novembre 1985:
Concessione di
un contributo di lire 15.000.000 per l'organizzazione in Donnas
della fiera del legno S. Orso 1986 - Impegno e liquidazione di
spesa.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
Oggetto n. 8072 in data 22 novembre 1985:
Approvazione
del testo del protocollo d'intesa fra la Giunta regionale e le
Organizzazioni Sindacali CGILCISL-SA VT-UIL e le Federazioni di
categoria (FILLEA-CGIL, FILCA-CISL, FENEALUIL e EDILI-SA VT) sul
settore delle costruzioni in Valle d'Aosta.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA (P.C.I.):
Due osservazioni: la prima è che si
porta alla ratifica del Consiglio una parte del protocollo
d'intesa, mentre il protocollo d'intesa non è, se ben ricordo,
stato portato alla ratifica. Dico che va bene portarlo alla
ratifica perchè, se non fossero le tredici passate, questo oggetto
meriterebbe una discussione più lunga.
Voglio sottolineare che, anche se si tratta solo di due
paginette di protocollo, le cose che si dicono sono molto pesanti
rispetto agli impegni che la Giunta si è assunta. Vogliamo
verificare che poi la Giunta proseguirà in questo impegno del
riassetto industriale delle imprese che operano nel settore delle
costruzioni e che si proceda verso la formazione di questo albo dei
costruttori.
Ricordiamo alla Giunta che non lo consideriamo una appendice
trascurabile ma una parte integrante ed importante di quel
protocollo d'intesa.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
Oggetto n. 8115 in data 29 novembre 1985:
Lavori di
costruzione del 2° tronco - dalla Sez. 182 alla Sez. 388 della
pista forestale collegante le località "Forgnon - Mongeron - Va
lmeriana ", in Comune di Pontey - Aggiudicazione a trattativa
privata alla impresa Saudin Pantaleone di Aosta - Approvazione ed
impegno di spesa.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti 27
Votanti 26
Favorevoli 26
Astenuti 1 (Torrione)
Il Consiglio approva
OBJET N. 7986 EN DATE DU 22 NOVEMBRE 1985:
Projets de recherche avec la revue de géographie alpine de
Grenoble - Approbation et engagement de dépense.
PRESIDENTE:
Pongo in votazione la ratifica della
deliberazione in oggetto per scrutinio segreto:
VOTAZIONE A SCRUTINIO SEGRETO
ESITO DELLA VOTAZIONE
Presenti 28
Votanti 28
Favorevoli 27
Contrari 1
Il Consiglio approva
PRESIDENTE:
Signori Consiglieri, data l'ora il Consiglio
è sospeso, i lavori riprenderanno alle ore 16.
La seduta è tolta.
La seduta termina alle ore 13,08.
