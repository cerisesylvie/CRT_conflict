Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 56 del 5 ottobre 1983 - Resoconto
OGGETTO N. 56/VIII - COMUNICAZIONI DEL PRESIDENTE DEL
CONSIGLIO.
PRESIDENTE
: Comunico al Consiglio che dal 21 settembre in
poi sono stati presentati i seguenti disegni di legge:
Proposta di legge n. 4
, presentata dal Consigliere
Baldassarre in data 26 settembre 1983, concernente: "Aumento della
concessione della riserva dal 15 al 25% degli alloggi di edilizia
residenziale pubblica sovvenzionata, agli appartenenti delle forze
dell'ordine, ai sensi dell'art. 10 del D.P.R. 30 dicembre 1972, n.
1035, così come modificato dalla delibera del 19 novembre 1981 del
C.I.P.E.; soppressione del limite di reddito per gli appartenenti
alle forze dell'ordine concorrenti all'assegnazione degli alloggi
previsti nella riserva" - (II^ Commissione).
Disegno di legge n. 5
, presentato dalla Giunta regionale
in data 28 settembre 1983 concernente: "Provvedimenti per favorire
il credito in agricoltura - Integrazione della legge regionale 9
maggio 1977, n. 26 prorogata per l'anno 1983, con legge 5 maggio
1983, n. 30" -(I^ e III^ Commissione).
Disegno di legge n. 6
, presentato dalla Giunta regionale
in data 28 settembre 1983 concernente: "Intervento finanziario in
capo alla gestione speciale della Società Finanziaria regionale
Valle d'Aosta a favore della Società Funivie di Champoluc S.p.A." -
(I^ e III^ Commissione).
Disegno di legge n. 7
, presentato dalla Giunta regionale
in data 28 settembre 1983 concernente: "Rifinanziamento del fondo
di dotazione della gestione speciale della Società Finanziaria
Valle d'Aosta, previsto dall'art. 9 della legge regionale 28 giugno
1982, n. 16" - (I^ Commissione).
Disegno di legge n. 8
, presentato dalla Giunta regionale
in data 28 settembre 1983 concernente: "Provvidenze a favore di
imprese artigiane" - (I' e II' Commissione).
Deliberazioni vistate: -
Deliberazioni non vistate: -
Riunioni di Commissioni:
- Ufficio di Presidenza: 1
- Conferenza dei Capigruppo e Ufficio di Presidenza: 1
- I^ Commissione: 2
- III^ Commissione: 1
Signori Consiglieri, in sede di comunicazioni della Presidenza
non posso esimermi dal dare notizia ufficiale di un fatto che è già
noto e che si trova al centro del dibattito fra le forze politiche
che operano in Valle d'Aosta.
Mi riferisco ala decurtazione dei due decimi del riparto fiscale
in essere fra lo Stato e la Regione, decretata inopinatamente dal
Governo proprio mentre la Valle d'Aosta attraversa una crisi
industriale ed occupazionale che richiama pesantemente la
congiuntura degli anni '70.
Questo argomento per la sua gravità, per l'impatto che ha
indubbiamente non solo sul bilancio ma sul quadro generale delle
risorse economiche della Valle d'Aosta, merita ben altro spazio che
non quello modesto di una comunicazione; sono certo che il
Consiglio troverà il modo di dibattere l'argomento per muovere
un'azione unitaria e compatta in difesa degli interessi della Valle
d'Aosta, dopo aver udito le dichiarazioni che farà il Presidente
della Giunta.
Vi informo che in data 27 settembre u.s. ha avuto luogo a
riunione del Comitato per il 40° anniversario della Resistenza che
ha concordato sulla mia proposta di celebrare degnamente il 40°
anniversario della dichiarazione di Chivasso; a tale riguardo si è
costituito un gruppo di lavoro ristretto, coordinato dal Collega
Perrin, con la funzione di avviare i lavori preparatori.
Domenica 2 ottobre il Vice Presidente De Grandis ha partecipato
a Marzabotto ala celebrazione ufficiale del 39° anniversario della
strage operata dai nazisti: in occasione di tale cerimonia, che ha
visto a presenza del gonfalone della nostra Regione decorato di
medaglia d'oro, ha indirizzato al Sindaco di Marzabotto Cruicchi
Dante un messaggio di adesione all'iniziativa, riaffermando quei
valori di pace e di convivenza civile che debbono animare la vita
dei popoli in un clima di effettiva distensione internazionale.
Ed infine, unitamente ai colleghi Baldassarre, Beneforti,
Riccarand e Stévenin vi informo di aver partecipato nei giorni 30
settembre e 1° ottobre al Convegno dell'A.N.C.I. dedicato alla
problematica delle autonomie locali, nel corso del quale si è
approvato un documento rivolto al Paramento, al Governo, alle
Regioni ed alle Associazioni unitarie delle autonomie, locali con
l'invito espresso di voler prestare attenzione ai risultati del
confronto in atto nel paese, proprio per garantire l'efficienza e
l'effettiva capacità di intervento dei Comuni nella difficile
congiuntura che attraversa il Paese.
In data 27 settembre si è svolta a Lille, in Francia, la 29^
sessione del Consiglio internazionale delle Federazioni mondiali
delle città gemellate. Penso di interpretare il pensiero di tutta
l'Assemblea nel rivolgere al Vice Presidente Dolchi le più sentite
felicitazioni per l'incarico di Presidente della importante
Federazione. Il Vice Presidente Dolchi è stato altresì presente a
Mantova dove ha partecipato al convegno sull'educazione
interlinguistica e transculturale che ha avuto luogo dal 22 al 25
settembre.
Concludo queste mie comunicazioni segnalando al Consiglio la
presenza del Consigliere Tonino al Convegno sui problemi della
montagna, svoltosi a Torino il 28 settembre nell'ambito delle
manifestazioni organizzate in concomitanza con il Salone e dando
notizia inoltre dello svolgimento in data 4 ottobre 1983 della
riunione del Comitato ristretto per la celebrazione del 40°
anniversario della Resistenza, coordinata dal Collega Perrin. Il
Comitato ristretto ha stabilito di promuovere per il giorno 19
dicembre 1983 una manifestazione celebrativa del 40° anniversario
della dichiarazione di Chivasso.
Ha chiesto di parlare sulle Comunicazioni del Presidente del
Consiglio il Consigliere Perrin, ne ha facoltà.
PERRIN - (U.V.):
M. le Président du Conseil, vous venez
de rappeler cette grave menace qui pèse sur le budget régional et,
je dirais, sur l'entière autonomie de la Vallée d'Aoste pour les
conséquences au point de vue financier que cet acte pourrait avoir,
mais aussi pour des questions de principe. J'annonce donc que les
forces de la majorité ont l'intention de promouvoir une discussion
à ce sujet, en présentant un ordre du jour aux sens du deuxième
alinéa de l'article 50 du règlement du Conseil; je vous demanderais
d'insérer, en voie d'urgence, la discussion sur cet argument et sur
cet ordre du jour. Je me réserve évidemment de lire, d'illustrer et
de discuter, au moment opportun, l'ordre du jour même que je vais
vous remettre.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Avevo creduto di capire che il
Presidente del Consiglio avesse annunciato le dichiarazioni del
Presidente della Giunta su questo argomento al punto n. 2. Per noi
è indifferente discuterlo adesso o più tardi, ma se prima era stato
effettivamente programmato nel modo suddetto, chiedo un
chiarimento.
PRESIDENTE
: Per quanto attiene all'ordine del giorno
provvederò appena ricevuto a farlo distribuire ai Consiglieri,
dopodichè lo metterò in votazione ai sensi del 2° comma dell'art.
50 del Regolamento.
