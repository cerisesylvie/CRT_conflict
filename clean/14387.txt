Classificazione
CONSULTE COMMISSIONI E ORGANI COLLEGIALI


Resoconto integrale del dibattito dell'aula
Oggetto del Consiglio n. 924 del 5 ottobre 1994 - Resoconto
OGGETTO N. 924/X - Presa d'atto delle dimissioni rassegnate
dal sig. Igor Righetti da membro del Comitato regionale per i
servizi radiotelevisivi e sua sostituzione.
Deliberazione - Il Consiglio
Premesso che:
- la legge regionale 27 dicembre 1991, n. 85 stabilisce che i
membri del Comitato regionale per i servizi radiotelevisivi devono
essere scelti fra esperti di comunicazione radiotelevisiva e che
gli stessi non possono, a pena di decadenza, rivestire la carica di
Consigliere regionale, né essere dipendenti o collaboratori o
rivestire incarichi per conto della società concessionaria del
servizio pubblico radiotelevisivo o essere dipendenti o
collaboratori o amministratori di imprese radiotelevisive private,
ivi comprese quelle di produzione e distribuzione di programmi o di
produzione o gestione di pubblicità;
- con provvedimenti n. 44/X del 12 luglio 1993, n. 131/X del 30
settembre 1993 e n. 226/X del 27 ottobre 1993, il Consiglio
regionale ha eletto quali membri del Comitato regionale per i
servizi radiotelevisivi i Signori: Caligaris Alida, Carello Angelo,
Favre Fabrizio, Minuzzo Piero, Pongan Lucrezia, Righetti Igor,
Thiébat Pier Giorgio, Vallomy Luigi e Vivoli Piergiorgio;
Considerato che il Presidente del CORERAT, con nota prot. n. 295
del 14 settembre 1994 ha comunicato che il sig. Igor Righetti ha
rassegnato le dimissioni da membro del Comitato stesso per motivi
di lavoro con lettera in data 12 settembre 1994;
Ritenuto opportuno prendere atto delle dimissioni rassegnate del
sig. Igor Righetti da membro del Comitato regionale per i servizi
radiotelevisivi e procedere alla elezione di un altro componente in
sua sostituzione;
Visto il parere favorevole rilasciato dal Dirigente del Servizio
affari generali della Presidenza del Consiglio, ai sensi del
combinato disposto dell'articolo 72 della legge regionale n. 3/1956
e successive modificazioni, e dell'articolo 21 della legge
regionale n. 18/1980 e successive modificazioni, in ordine alla
legittimità della presente deliberazione;
Richiamata la legge regionale 27 dicembre 1991, n. 85;
Delibera
1) di prendere atto delle dimissioni rassegnate dal sig. Igor
Righetti da membro del Comitato regionale per i servizi
radiotelevisivi e di procedere alla elezione del sig. Davide
PELANDA, nato il 5 maggio 1965 ad Aosta ed ivi residente in Via
Piccolo San Bernardo, 15 in sua sostituzione;
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
Presidente -
Se nessun Consigliere prende la
parola il Consiglio prende atto delle dimissioni e si passa alla
votazione della presa d'atto.
Presenti, votanti e favorevoli: 27
Il Consiglio approva.
Presidente -
Passiamo ora alla votazione del
sostituto. Vengono distribuite le schede. Ci sono delle proposte?
Ha chiesto la parola il Consigliere Chiarello.
Chiarello (RC) -
Volevo proporre Davide
Pelanda.
Presidente -
Ci sono altre proposte? Se non ce ne
sono possiamo passare alla votazione.
Presenti e votanti: 30
Schede valide: 29
Schede nulle: 1
Schede bianche: 8
Hanno ottenuto voti:
Pelanda Davide: 18
Pecorelli: 1
De Guio: 1
Palindo: 1
Presidente -
In base all'esito della votazione
risulta eletto Pelanda Davide con 18 voti.
