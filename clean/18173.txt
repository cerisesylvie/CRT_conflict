Classificazione
ASSISTENZA SOCIALE
Invalidi civili


Resoconto integrale del dibattito dell'aula
Oggetto del Consiglio n. 1266 del 19 aprile 2000 - Resoconto
OGGETTO N. 1266/XI Mancata erogazione delle provvidenze
previste dall'articolo 2 della legge 23 dicembre 1981, n. 2.
(Interrogazione)
Interrogazione A conoscenza della legge regionale 23 dicembre
1981, n. 82 che all’art. 2 prevede:
"Le provvidenze economiche assistenziali, nelle forme e nei
limiti temporali, previste dalle leggi statali a favore delle
persone colpite da tubercolosi e soggette all'assicurazione
obbligatoria contro la tubercolosi, sono estese agli affetti da
tubercolosi, residenti in Valle d’Aosta, che non
abbiano titolo alle provvidenze erogate
dall’istituto nazionale della previdenza
sociale";
A conoscenza, altresì, che le provvidenze previste non vengono
erogate regolarmente, nonostante lo stato di necessità economiche
in cui versano gli interessati;
il sottoscritto Consigliere regionale
Interroga
Il Presidente della Giunta regionale e
l’Assessore competente per conoscere:
1) per quale motivo le provvidenze previste non vengono erogate
regolarmente ai diretti interessati.
F.to: Beneforti
Président
La parole à l'Assesseur à la santé, au bien-être
et aux politiques sociales, Vicquéry.
Vicquéry (UV)
Un montant global de 13,835 millions a été
liquidé le 4 avril 2000 au titre d'aides économiques destinés à 7
malades de tuberculose.
Ce total correspond aux sommes relatives aux mois d'octobre,
novembre et décembre 1999 et à la prime de Noël.
L'acte du dirigeant relatif au réajustement des montants qui
seront versés aux malades de tuberculose au titre de l'année 2000
aux sens de la loi n° 88/97 et de la loi régionale n° 82/81, a
également été pris tout récemment et une somme de 5 millions de
lires a été engagée.
Ce montant servira à la liquidation au titre de l'année en cours
des aides destinées aux ayants droit et aux personnes qui seront
jugées éligibles durant l'année 2000.
Nous attendons encore que deux personnes, qui ont présenté une
demande d'aides, fournissent la documentation requise grâce à
laquelle nos services pourront décider de leur éligibilité.
Président La parole au Conseiller Beneforti.
Beneforti (PVA-cU)
Prendo atto della risposta, ma devo
dirle, Assessore, che non sono affatto soddisfatto.
Com'è noto, le provvidenze previste dalla legge regionale n.
82/81 sono estese a coloro che sono affetti da tubercolosi
residenti in Valle d'Aosta e che non abbiano titolo alle
provvidenze erogate dall'Istituto nazionale della previdenza
sociale, quindi riguardano persone ammalate ed invalide, bisognose
di cure e di vitto.
Con l'indennità loro corrisposta devono far fronte alle loro
necessità, al bilancio familiare, all'affitto, alle spese sanitarie
e ai medicinali.
Essendo a conoscenza che nel 1999 non era stata corrisposta
l'indennità per diversi mesi, personalmente sono intervenuto per
sollecitare il pagamento da parte dell'Assessorato. A Natale fu
corrisposto, dopo diversi mesi che non veniva data l'indennità, il
saldo del 1999, ma non la tredicesima mensilità che gli spetta. Nel
2000 nulla ancora è stato corrisposto se non la tredicesima
mensilità di 565.000 lire di dicembre pagata ad aprile.
Due le giustificazioni che sono state addotte. Con la prima
giustificazione si attribuiva la mancata erogazione dell'indennità
all'assenza per gravidanza dell'impiegata addetta al servizio, con
la seconda lo si imputava alla necessità di adeguare l'indennità
corrisposta, provvedimento che doveva essere preso a livello
nazionale e che è arrivato in Regione il 23 marzo. Ma questi
motivi, mi chiedo, e cioè l'assenza di un'impiegata per gravidanza,
il mancato provvedimento di adeguamento dell'indennità, possono
ritardare?
(interruzione dell'Assessore Vicquéry, fuori
microfono)
? tu ce l'hai sempre con la Bindi, ti dà più soldi la Bindi che
tutti gli altri, quindi Vicquéry stai zitto? dicevo, si giustifica
così il ritardo nel 1999 e nel 2000?
È triste per una Regione come la nostra che per l'assenza di un
impiegato non venga erogata l'indennità a degli ammalati di
tubercolosi, indennità che per alcuni di essi costituisce l'unico
sostentamento, l'unica entrata economica.
Anche se c'è da fare l'aggiornamento delle indennità, intanto
venga erogato quello che viene sempre corrisposto, come fanno tutti
gli enti; successivamente saranno dati gli arretrati, se vi sono
dei miglioramenti, ma non si possono lasciare delle persone
ammalate senza risorse come sta accadendo.
Ma vi sembra logico che si sia pagato il 1999 a dicembre e che
ad oggi, arrivati ad aprile, non si siano ancora pagati i mesi di
gennaio, febbraio, marzo e aprile quando i pagamenti era previsto
che venissero fatti ogni due mesi? Si dice: "Perché manca
l'impiegata, assente per gravidanza", ma ci sono 2.000 persone in
questa Regione e non si trova un'impiegata da mettere in quel
servizio? O forse siamo quelli che non ci preoccupiamo di questi
problemi? Lo vediamo con l'applicazione della legge sulla famiglia,
dove 2.600 domande sono ancora giacenti, lo vediamo per il fondo da
erogare a coloro a cui vengono dati dei finanziamenti perché sono
morosi negli affitti e nei confronti dei quali siamo in forte
ritardo, verso le persone bisognose siamo di gran lunga in
ritardo.
Mi domando se questo atteggiamento è giusto in una Regione come
la nostra, mi domando se l'autonomia è questa per tante persone
nella nostra Regione. Io credo che questa non sia l'autonomia che
la gente può difendere se accadono certe situazioni.
È una vergogna che questo accada, caro Assessore Vicquéry!
