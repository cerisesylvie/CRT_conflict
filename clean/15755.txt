Classificazione
NOMINE E INCARICHI DI CONSULENZA E SPECIALI
Nomine


Resoconto integrale del dibattito dell'aula
Oggetto del Consiglio n. 2058 del 24 luglio 1996 - Resoconto
SEDUTA POMERIDIANA DEL 24 LUGLIO 1996
OGGETTO N. 2058/X Nomina di un membro supplente in seno al
Comitato di revisione della Fondazione Centro Internazionale su
Diritto, Società e Economia.
Presidente Ha chiesto la parola il Consigliere Perron.
Perron (UV) Per proporre il sig. Guaramonti Marco.
Presidente Si procede alla votazione:
- Consiglieri presenti: 31
- Consiglieri votanti: 30
- Astenuto: 1 (Chiarello)
- Schede nulle: 1
- Schede valide: 29
- Schede bianche: 8
Hanno riportato voti:
- Guaramonti Marco: 21
Presidente In base all'esito della votazione risulta designato
quale membro supplente in seno al Comitato di revisione della
Fondazione Centro Internazionale su Diritto Società e Economia, per
il triennio 1996/1999 che scadrà il 15 giugno 1999, il Signor
Guaramonti Marco (residente in Aosta, Via Guido Rey n. 10).
Deliberazione Il Consiglio
Premesso che:
- la legge regionale 27 marzo 1991, n. 12, disciplina le nomine
e le designazioni di competenza regionale e in particolare
all'articolo 2 - primo comma - stabilisce che le nomine dei
componenti degli organi collegiali di amministrazione, dei sindaci
o revisori dei conti di enti od istituti di diritto pubblico e
privato, aziende, società, fondazioni, comunque spettanti alla
Regione, sono attribuite alla competenza del Consiglio
regionale;
- con legge regionale 19 aprile 1988, n. 18 è stata costituita
la Fondazione Centro Internazionale su Diritto Società e
Economia;
- l'articolo 15 dello Statuto della Fondazione Centro
Internazionale su Diritto Società e Economia prevede che il
Comitato di revisione sia composto anche da un membro supplente
nominato dalla Regione;
- il succitato Comitato di revisione è scaduto il 15 giugno 1996
per compiuto triennio di carica;
Vista la determinazione della Commissione per le nomine che, a
seguito della pubblicazione nel Bollettino Ufficiale della Regione
n. 18 del 16 aprile 1996 dell'elenco integrativo delle nomine in
scadenza nel primo semestre dell'anno 1996, nella riunione del 28
giugno 1996 si è espressa sulle seguenti candidature:
1) Colombati Ludovico
2) Guaramonti Marco
Ritenuto necessario provvedere alla nomina di un membro
supplente in seno al Comitato di revisione della summenzionata
Fondazione per il triennio 1996/1999 che scadrà il 15 giugno
1999;
Visto il parere favorevole di legittimità rilasciato, in assenza
del Dirigente del Servizio affari generali, dal Dirigente del
Servizio affari legislativi della Presidenza del Consiglio, ai
sensi dell'articolo 72 della legge regionale n. 3/1956 e successive
modificazioni, e del combinato disposto degli articoli 13 - comma 1
- lett. e) e 59 - comma 2 - della legge regionale n. 45/1995, sulla
presente deliberazione;
Richiamate le leggi regionali 19 aprile 1988, n. 18 e 27 marzo
1991,
n. 12;
Delibera
1) di nominare quale membro supplente in seno al Comitato di
revisione della Fondazione Centro Internazionale su Diritto Società
e Economia, per il triennio 1996/1999 che scadrà il 15 giugno 1999,
il Signor Guaramonti Marco (residente in Aosta, Via Guido Rey n.
10);
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
