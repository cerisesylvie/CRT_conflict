Classificazione
OPERE PUBBLICHE


Resoconto integrale del dibattito dell'aula
Oggetto del Consiglio n. 1628 del 8 novembre 1995 - Resoconto
SEDUTA ANTIMERIDIANA DELL'8 NOVEMBRE 1995
OGGETTO N. 1628/X Proposta di regolamento: "Modificazioni al
Regolamento regionale 28 marzo 1994, n. 2 (Regolamento regionale
per l'esecuzione di lavori, provviste e servizi in economia)".
Articolo 1 1. Il comma 2 dell'articolo 1 del regolamento
regionale 28 marzo 1994, n. 2 (Regolamento regionale per
l'esecuzione di lavori, provviste e servizi in economia) è
sostituito dal seguente:
"2. L'esecuzione in economia di lavori, provviste e servizi è
disposta dalla Giunta regionale, sulla base dei rispettivi atti
tecnici, con propria deliberazione; tale provvedimento deliberativo
deve essere debitamente motivato e prevedere il finanziamento delle
relative spese, che non possono superare l'importo di 70.000 ECU,
al netto da imposte, per le provviste ed i servizi, e l'importo di
200.000 ECU, al netto da imposte, per i lavori, salvo le eccezioni
previste dal presente regolamento".
2. Il comma 3 dell'articolo 1 del regolamento regionale 2/1994 è
abrogato.
Articolo 2 1. La lettera a) del comma l dell'articolo 3 del
regolamento regionale 2/1994 è sostituita dalla seguente:
"a) lavori di riparazione, manutenzione, adattamento e
ristrutturazione degli stabili e degli impianti regionali o in
manutenzione regionale, nonché i relativi lavori di costruzione
limitatamente alle opere accessorie e di allacciamento alle reti
tecnologiche e di urbanizzazione".
2. La lettera c) del comma 1 dell'articolo 3 del regolamento
regionale 2/1994 è sostituita dalla seguente:
"c) lavori di rafforzamento, di concatenazione, di demolizione
di fabbricati e di opere e manufatti di protezione e sostegno,
nonché di sgombero dei materiali rovinati o demoliti;".
3. La lettera e) del comma 1 dell'articolo 3 del regolamento
regionale 2/1994 è sostituita dalla seguente:
"e) lavori straordinari di sgombero della neve o di valanghe su
strade in manutenzione regionale ed, eccezionalmente, su strade
comunali;".
4. La lettera f) del comma 1 dell'articolo 3 del regolamento
regionale 2/1994 è sostituita dalla seguente:
"f) lavori di sgombero di materiale, di consolidamento, di
protezione, di sostegno e di riparazione di danni verificatisi
sulle strade, lungo le aste torrentizie e fluviali, per il
ripristino della viabilità, per assicurare l'incolumità pubblica o
per evitare possibili maggiori danni;".
5. La lettera g) del comma l dell'articolo 3 del regolamento
regionale 2/1994 è sostituita dalla seguente:
"g) lavori di ordinaria e straordinaria manutenzione, di
verifica e controllo tecnico di strade, manufatti stradali e
relativi impianti, di opere idrauliche, di opere igieniche, nonché
dei relativi lavori di costruzione di limitata importanza;".
6. La lettera h) del comma 1 dell'articolo 3 del regolamento
regionale 2/1994 è sostituita dalla seguente:
"h) lavori a completamento di altri già iniziati ed eseguiti in
economia diretta mediante cantieri di lavoro, comportanti la
prevalenza di impiego di manovalanza, utilizzabili, quindi, quale
rimedio alla disoccupazione locale;".
7. La lettera l) del comma 1 dell'articolo 3 del regolamento
regionale 2/1994 è sostituita dalla seguente:
"l) lavori di restauro e di ristrutturazione di monumenti e di
edifici d'interesse storico, lavori per scavi archeologici e
manutenzione di aree verdi e di giardini per ragazzi;".
8. La lettera n) del comma 1 dell'articolo 3 del regolamento
regionale 2/1994 è sostituita dalla seguente:
"n) lavori, provviste e servizi, che per loro natura possono
eseguirsi in economia, quando siano state infruttuosamente esperite
le procedure di gara, e non possa esserne differita
l'esecuzione;".
9. La lettera p) del comma 1 dell'articolo 3 del regolamento
regionale 2/1994 è sostituita dalla seguente:
"p) acquisto, ed eventuale posa in opera, di materiali, oggetti,
attrezzature e relativi ricoveri, necessari per l'esecuzione dei
lavori e dei servizi previsti dal presente regolamento;" .
l0. La lettera t) del comma 1 dell'articolo 3 del regolamento
regionale 2/1994 è sostituita dalla seguente:
"t) acquisto, manutenzione e riparazione di arredi, mobili e
suppellettili per stabili utilizzati dall'Amministrazione regionale
per fini istituzionali;".
11. La lettera z) del comma l dell'articolo 3 del regolamento
regionale 2/l994 è sostituita dalla seguente:
"z) acquisto del vestiario e dei dispositivi di protezione
individuale per il personale dipendente dell'Amministrazione o di
indumenti prescritti o comunque occorrenti all'espletamento del
servizio;".
12. La lettera aa) del comma 1 dell'articolo 3 del regolamento
regionale 2/l994 è sostituita dalla seguente:
"aa) acquisto, installazione, manutenzione, riparazione e
modifica di impianti, macchinari, mezzi di trasporto e d'opera,
apparecchiature ed attrezzature, ivi comprese, nei casi in cui si
verifichino necessità straordinarie o urgenti, le macchine per
scrivere, per calcolo, meccanografiche, per riproduzione, per
elaborazione, trattamento e trasmissione dati e i connessi
programmi informatici, materiali e attrezzature accessorie, nonché
telefoniche anche di uso comune;".
13. La lettera ee) del comma 1 dell'articolo 3 del regolamento
regionale 2/1994 è sostituita dalla seguente:
"ee) lavori di traduzione, interpretazione, registrazione,
redazione, ricerca, trascrizione e copia da affidare a esperti,
enti o imprese commerciali, nei casi in cui l'Amministrazione non
possa provvedervi con il proprio personale;".
14. La lettera ff) del comma 1 dell'articolo 3 del regolamento
regionale 2/1994 è sostituita dalla seguente:
"ff) lavori di stampa, tipografia, litografia, microfilmatura
qualora ragioni di urgenza lo richiedano e sia impossibile
provvedere direttamente;".
15. La lettera ii) del comma 1 dell'articolo 3 del regolamento
regionale 2/1994 è sostituita dalla seguente:
"ii) acquisto o noleggio di materiale didattico, sussidi,
attrezzature e arredamenti scolastici, strumenti e materiali
scientifici e di laboratorio, mezzi audiovisivi, fotografici e
cinematografici;".
16. La lettera nn) del comma 1 dell'articolo 3 del regolamento
regionale 2/1994 è sostituita dalla seguente:
"nn) spese per l'organizzazione di convegni, conferenze,
riunioni. mostre, cerimonie, concerti, spettacoli e manifestazioni
culturali, didattiche, scientifiche e sportive;".
17. La lettera qq) del comma 1 dell'articolo 3 del regolamento
regionale 2/1994 è sostituita dalla seguente:
"qq) spese varie non previste nelle precedenti lettere, sino
all'importo di 5.000 ECU, al netto da imposte;".
18. Dopo la lettera rr) del comma 1 dell'articolo 3 del
regolamento regionale 2/1994 sono aggiunte le seguenti:
"ss) servizio di sgombero neve, per periodi temporali limitati,
su strade in manutenzione regionale e, in via straordinaria, su
strade comunali;
tt) servizi di rilevazione dati".
Articolo 3 1. L'articolo 4 del regolamento regionale 2/1994 è
abrogato.
Articolo 4 1. Il comma 1 dell'articolo 5 del regolamento
regionale 2/1994 e sostituito dal seguente:
"1. In casi di particolare urgenza possono essere iniziati in
economia, in attesa della regolare deliberazione di autorizzazione,
lavori urgenti ed indifferibili elencati all'articolo 3, comma 1,
lettere a), c), e), f), i) e l); l'indifferibilità e l'urgenza dei
lavori deve risultare da una relazione tecnica che descriva i
guasti, i deterioramenti ed i ritrovamenti e le loro conseguenze,
le cause che li hanno prodotti ed i lavori necessari per ripararli
e ripristinarli. Tale relazione tecnica, compilata dal tecnico
regionale dell'Assessorato competente e vistata dal dirigente del
relativo Servizio viene inoltrata urgentemente, con una perizia
estimativa anche sommaria, alla Giunta regionale per l'approvazione
ed il finanziamento dei lavori urgenti intrapresi".
Articolo 5 1. Al comma 2 dell'articolo 6 del regolamento
regionale 2/1994 dopo le parole "eventuali perizie suppletive" sono
inserite le seguenti: " il cui importo non deve eccedere il venti
per cento di quello originario,".
Articolo 6 1. L'articolo 7 del regolamento regionale 2/1994 è
sostituito dal seguente:
"Articolo 7
(Modalità di esecuzione dei lavori, provviste e servizi in
economia)
1. I lavori, le provviste e i servizi in economia possono essere
eseguiti:
a) in amministrazione diretta;
b) per convenzione;
c) per cottimo fiduciario;
d) con sistema misto, cioè parte in amministrazione diretta e
parte a convenzione o a cottimo fiduciario.
2. I lavori ed i servizi per i quali non occorre l'intervento di
alcun imprenditore sono eseguiti in amministrazione diretta; in
questo caso il competente Assessorato si procura direttamente ed
impiega gli operai, i mezzi d'opera e quanto occorre all'esecuzione
dei lavori e fissa le retribuzioni degli operai ed il corrispettivo
dei mezzi di trasporto, degli altri mezzi d'opera e delle forniture
occorrenti. Sono altresì eseguite in amministrazione diretta le
provviste a pronta consegna, a mezzo di buono d'ordine, a
condizione che la spesa non superi i 5.000 ECU, al netto
dell'imposta.
3. I lavori, le provviste ed i servizi per i quali si renda
necessario ovvero opportuno l'affidamento a imprese sono eseguiti
per convenzione o a cottimo fiduciario; in questi casi
l'Assessorato competente stabilisce convenzioni e accordi con
imprese di fiducia, e alle migliori condizioni, tanto per i lavori
che per le somministrazioni.
4. I lavori, le provviste ed i servizi possono essere eseguiti
per convenzione sino ad un importo di 50.000 ECU al netto da
imposte. Le convenzioni devono precisare:
a) l'elenco e la descrizione dei lavori e delle provviste;
b) il costo della prestazione;
c) le condizioni e le modalità di esecuzione dei lavori e delle
somministrazioni;
d) le modalità di pagamento su presentazione di idonea
documentazione debitamente vistata dal competente Dirigente;
e) la facoltà dell'Amministrazione di rescindere la convenzione,
mediante semplice denuncia, qualora non siano rispettati i patti e
gli obblighi assunti.
5. I contratti di cottimo fiduciario devono precisare:
a) l'elenco dei lavori e delle somministrazioni:
b) i prezzi unitari a misura e/o a corpo;
c) le condizioni e le modalità di esecuzione dei lavori e delle
somministrazioni e il termine per ultimarli;
d) le modalità di pagamento;
e) le penalità in caso di ritardo e la facoltà, che si riserva
l'Amministrazione, di provvedere d'ufficio a rischio del cottimista
oppure di rescindere il contratto, mediante semplice denuncia,
qualora il medesimo non rispetti i patti e gli obblighi
assunti.".
Articolo 7 1. L'articolo 8 del regolamento regionale 2/1994 è
sostituito dal seguente:
"Articolo 8
(Preventivi)
1. I preventivi necessari per l'esecuzione dei lavori, delle
provviste e dei servizi in economia devono richiedersi per le
convenzioni ad almeno tre persone o ditte ritenute idonee, per i
cottimi fiduciari ad almeno cinque persone o ditte.
2. E' ammesso il ricorso diretto ad una determinata persona od
impresa, sotto la responsabilità del funzionario preposto, nei casi
di imperiosa urgenza o per la specialità dei lavori, delle
provviste e dei servizi, ovvero per importi non superiori ai 5.000
ECU al netto da imposte.
3. I preventivi di cui al comma 1 devono essere conservati agli
atti.
Articolo 8 1. Il comma 1 dell'articolo 9 del regolamento
regionale 2/1994 è sostituito dal seguente:
"1. Le spese in economia, che riguardano unicamente provviste ed
acquisti di qualsiasi natura ed i lavori eseguiti per convenzione,
sono pagate direttamente a coloro che hanno provveduto alle
somministrazioni ed ai lavori, mediante emissione di mandati di
pagamento tratti sul cassiere regionale in base alle note e fatture
di spesa vistate dal responsabile dell'ufficio e dall'Assessore
competente e liquidate con deliberazione della Giunta
regionale."
Articolo 9 1. La lettera b) del comma 1 dell'articolo 11 del
regolamento regionale 2/1994 è sostituita dalla seguente:
"b) se eseguiti in base a convenzioni, di importo maggiore a
5.000 ECU al netto di imposte, con registrazione delle risultanze
delle spese sugli appositi libretti di misura e registri di
contabilità;".
2. Dopo la lettera b) del comma 1 dell'articolo 11 del
regolamento regionale 2/1994 è aggiunta la seguente:
"c) se eseguiti in base a cottimi fiduciari, con registrazione
delle risultanze delle spese sugli appositi libretti di misura e
registri di contabilità, come per i lavori e forniture eseguiti in
appalto, provvedendosi, come per questi, all'emissione di stati di
avanzamento e dello stato finale dei lavori, nonché dei relativi
certificati di pagamento.".
Presidente Ha chiesto la parola il relatore, Consigliere
Borre.
Borre (UV) Questo regolamento fa solo fronte alle richieste che
provengono dai vari assessorati per aumentare il limite per quanto
riguarda i lavori in economia, limiti che purtroppo avevano dovuto
subire una tariffa che era bassissima, dovuta alla "legge
Merloni".
Con la n. 216 si è potuto aumentare questo limite a 322 milioni;
per quanto riguarda invece i beni in acquisto, si è solo adeguata
la cifra in ECU, quindi diventano 116 milioni anziché 100
milioni.
La II Commissione ha fatto propri gli emendamenti proposti
dall'Ufficio legale, inserendoli nella proposta di regolamento che
andiamo a votare oggi.
Presidente E' aperta la discussione generale. Chi chiede la
parola? Se nessuno chiede di parlare, dichiaro chiusa la
discussione generale. Si passa all'esame dell'articolato nel testo
predisposto dalla III Commissione.
Pongo in votazione l'articolo 1.
Presenti: 27
Votanti e favorevoli: 23
Astenuti: 4 (Lanièce, Marguerettaz, Tibaldi e Viérin M.)
Presidente Pongo in votazione l'articolo 2.
Presenti: 27
Votanti e favorevoli: 23
Astenuti: 4 (Lanièce, Marguerettaz, Tibaldi e Viérin M.)
Presidente Pongo in votazione l'articolo 3.
Presenti: 27
Votanti e favorevoli: 23
Astenuti: 4 (Lanièce, Marguerettaz, Tibaldi e Viérin M.)
Presidente Pongo in votazione l'articolo 4.
Presenti: 27
Votanti e favorevoli: 23
Astenuti: 4 (Lanièce, Marguerettaz, Tibaldi e Viérin M.)
Presidente Pongo in votazione l'articolo 5.
Presenti: 27
Votanti e favorevoli: 23
Astenuti: 4 (Lanièce, Marguerettaz, Tibaldi e Viérin M.)
Presidente Pongo in votazione l'articolo 6.
Presenti: 27
Votanti e favorevoli: 23
Astenuti: 4 (Lanièce, Marguerettaz, Tibaldi e Viérin M.)
Presidente Pongo in votazione l'articolo 7.
Presenti: 27
Votanti e favorevoli: 23
Astenuti: 4 (Lanièce, Marguerettaz, Tibaldi e Viérin M.)
Presidente Pongo in votazione l'articolo 8.
Presenti: 27
Votanti e favorevoli: 23
Astenuti: 4 (Lanièce, Marguerettaz, Tibaldi e Viérin M.)
Presidente Pongo in votazione l'articolo 9.
Presenti: 27
Votanti e favorevoli: 23
Astenuti: 4 (Lanièce, Marguerettaz, Tibaldi e Viérin M.)
Presidente Pongo in votazione la legge nel suo complesso.
Presenti: 27
Votanti e favorevoli: 23
Astenuti: 4 (Lanièce, Marguerettaz, Tibaldi e Viérin M.)
Il Consiglio approva
