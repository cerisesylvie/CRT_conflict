Classificazione
ATTIVITÀ CULTURALI
SPORT E TEMPO LIBERO
Manifestazioni sportive



Oggetto del Consiglio n. 1897 del 10 marzo 2016 - Resoconto
OGGETTO N. 1897/XIV - Interrogazione: "Valutazione, da parte
dell'Assessorato istruzione e cultura, di richieste di
partecipazione all'organizzazione di animazioni musicali
nell'ambito dell'evento Coppa del Mondo di sci alpino femminile di
La Thuile".
Viérin M. (Presidente) -
Riprendiamo dalle iniziative
ispettive che avevamo rinviato a questa mattina. Punto n. 7
dell'ordine del giorno. La parola all'Assessore Rini.
Rini (UV) -
Merci, Monsieur le Président.
Venendo subito al merito della questione, la proposta
concernente l'organizzazione di queste animazioni musicali,
inoltrata in data 3 febbraio 2016, è stata definita nei contenuti
artistici direttamente dalla società
Reveal La Thuile
,
società che è anche comitato organizzatore di questo
importantissimo evento di livello mondiale. Vista la necessità di
dover definire in tempi stretti la realizzazione di tale attività
di intrattenimento, i competenti uffici dell'Assessorato istruzione
e cultura hanno provveduto a richiedere in maniera tempestiva il
dettaglio della proposta artistica e ovviamente anche i relativi
costi organizzativi, che sono risultati in linea con quelli
relativi a tutte le altre manifestazioni organizzate nel corso
degli ultimi anni, anche dall'Assessorato stesso.
Si sottolinea che l'iniziativa ha riscosso un notevole successo
tra il pubblico presente alle serate, ed è stata anche
un'importante occasione di valorizzazione del nostro patrimonio
culturale e delle nostre tradizioni, soprattutto in un contesto
come quello di La Thuile per questo importante evento. Grazie.
Presidente -
La parola al Consigliere Cognetta.
Cognetta (M5S) -
Grazie Presidente. Buongiorno
Assessore.
Credo che da un punto di vista politico non sarà un'ottima
giornata per lei, perché ho visto l'elenco delle cose a cui deve
rispondere, cominciando da questa e, per quanto cerchi di dare
risposte da un punto di vista politico coerenti, chiaramente questa
delibera ad esempio grida abbastanza vendetta, perché regalare 10
mila euro alla 3 Bite non è il massimo, poiché alla fine questo è
accaduto. Lei ha detto che la società è la
Reavel La Thuile
S.c.r.l
., ma la proposta artistica è fatta dall'agenzia 3 Bite
sulla sua delibera, quindi io ritengo che questo sia semplicemente
stato un modo per passare i soldi in maniera automatica, tant'è che
non c'è stato il tempo fisicamente per fare alcun tipo di
approfondimento o ragionamento. D'altronde lei riceve una proposta
il 3 febbraio e il 5 febbraio presenta la delibera; ha degli uffici
portentosi a questo punto, perché automaticamente spendono senza
neanche guardare assolutamente nulla! La cosa che fa strano tra
l'altro è che su certe cose, come in questo caso, siete
velocissimi, ma veramente istantanei direi, su altri invece passano
gli anni e non succede assolutamente nulla! Quindi non si può
neanche dare colpa agli uffici a volte, perché penso che la volontà
politica qui prevarichi il lavoro degli uffici che dovrebbero
essere preposti a valutare e a guardare nel dettaglio prima di fare
determinate spese.
Mi fa piacere che l'evento abbia avuto successo, come dice lei.
Io non ho avuto modo per giudicarlo, perché non ho nessun
riscontro, né si può avere sostanzialmente, perché non credo abbia
alcun tipo di
report
che possa giustificare quanto da lei
affermato, quindi stiamo alla buona fede di quanto ci ha
raccontato. Poi immagino anche che fosse una spesa più imputabile
al Turismo che non a lei, però l'ha fatta lei, va bene lo stesso.
La ringrazio e passo la parola ai miei colleghi, che magari la
informano meglio su cos'altro ha fatto. Grazie.
