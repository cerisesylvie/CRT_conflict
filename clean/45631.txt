Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.
Presidio ospedaliero



Oggetto del Consiglio n. 2299 del 6 aprile 2023 - Resoconto
OGGETTO N. 2299/XVI - Reiezione di mozione: "Impegno ad
impartire indirizzi all'Azienda USL della Valle d'Aosta al fine di
limitare le carenze organizzative del Pronto Soccorso e la chiusura
dei reparti dell'Ospedale Parini.
Bertin (Presidente) -
Punto n. 73. Illustra la mozione il
consigliere Baccega, ne ha facoltà.
Baccega (FI) -
Io avrei avuto anche piacere di fare
un'ultima considerazione rispetto alla votazione che si è appena
conclusa e la considerazione la faccio adesso presentando questa
mozione, ovvero che il Partito Democratico, che ha l'Assessore alla
casa che ha mandato una relazione a questo Consiglio regionale, che
dice che c'è una "Bomba sociale" in atto, non ha votato quella
mozione, e questo è davvero scandaloso, perché quella mozione era
firmata Titti Forcellati, che sia chiaro.
Ora entro nel vivo della mozione che presento all'attenzione del
Consiglio, rispetto alle numerose lamentele che si sono lette sulle
testate giornalistiche negli ultimi sei mesi rispetto ai tempi di
attesa al Pronto Soccorso del Parini: tenuto conto delle oggettive
difficoltà nel reperire personale - questo lo sappiamo, non è da
oggi, non è da Barmasse ma è da sempre, ormai gli ultimi tre anni
sono stati davvero difficilissimi -e prendendo atto della chiusura
di reparti, di circa sessanta posti letto all'Ospedale Parini,
abbiamo rilevato, ormai è conclamato, che nel nostro nosocomio è
nato il fenomeno del boarding, quindi del deposito nei corridoi
sulle barelle; valutata la professionalità e la pazienza del
personale medico e infermieristico del Pronto Soccorso... ho avuto
modo di essere partecipe, purtroppo, davvero di episodi di grande
attenzione, di grande enfasi da parte del personale al Pronto
Soccorso in momenti di grande affollamento; un personale obbligato
ad un surplus di lavoro e che oltre a farsi carico del normale
afflusso di pazienti dal territorio, deve anche occuparsi del
trattamento dei pazienti destinati ad altri reparti.
È chiaro che questo fenomeno inevitabilmente rallenta le normali
attività del Pronto Soccorso, provoca un sovraffollamento nei
locali e una mancanza di privacy tra i pazienti, nel senso che ci
sono ovviamente queste tende, ma non sono sufficienti a dare quella
tranquillità che necessita. Poi stare più ore su quelle barelle,
certamente non è il massimo, molti pazienti sono costretti a
rimanere molte ore sulle barelle e questo rende talvolta
insufficiente l'assistenza medico-infermieristica con un elevato
rischio legale.
Premesso che tutto ciò denota una forte carenza organizzativa e
determina un forte malcontento da parte degli utenti, ma anche
degli operatori sanitari che sono costretti ovviamente a lavorare
in un certo ambito, tenuto conto che l'Azienda USL ha indetto
concorsi per l'assunzione di sessantacinque infermieri e
settantacinque operatori socio sanitari e che detti concorsi non
hanno la garanzia di assunzioni certe in tempi immediati - anche
perché chi partecipa ai concorsi talvolta è anche è già in forza
all'Ospedale attraverso gli interinali - e, come richiederebbe il
momento contingente, di un'adeguata copertura delle posizioni in
pianta organica.
Noi richiamiamo agli impegni l'Assessore competente "A impartire
degli indirizzi all'Azienda USL affinché vengano richiamati nei
reparti tutti quei professionisti medici e infermieri ed altri
operatori sanitari che operavano nei reparti ospedalieri negli
ambulatori del territorio";, questo mi pare importante, lo avevamo
già anticipato come suggerimento in apertura di legislatura, che
gli amministrativi facciano gli amministrativi, che i medici,
ancorché chirurghi, facciano la loro professione per cui sono stati
assunti.
"Costituire un'admission room in locali adiacenti al Pronto
Soccorso per incrementare il numero di posti letto per i ricoveri
di pazienti che accedono al Pronto Soccorso del Parini":
l'obiettivo è migliorare l'organizzazione e ridurre i tempi di
attesa del ricovero; si tratta di un'area di ricovero per un numero
di posti letto, che ricovera i pazienti in attesa di avere la
disponibilità nella singola Unità Operativa e che dovrà seguire il
paziente anche in fase di dimissione.
È un'opportunità organizzativa che mette in campo la figura del
bed manager che pare ora non sia più presente o fumosamente
presente all'Ospedale Parini e che è fondamentale per
l'organizzazione ospedaliera, per la gestione dei flussi, per i
flussi proprio al Pronto Soccorso, i tempi di attesa e per
l'attività dei medici e degli infermieri.
Ci sono già molti Ospedali che hanno le caratteristiche
dell'Ospedale Parini in Italia che hanno adottato la costituzione
di un'admission room: Modena, Baggiovara, Grosseto, Pavia, San
Matteo di Pavia. Sono esempi virtuosi che hanno davvero delle
risposte importanti alla collettività.
Poi, "Reclutare infermieri in tempi stretti, affinché si possa
dare risposte e soluzioni immediate per l'apertura dei reparti che
sono chiusi". Anche questa Mozione è un po' datata però non so se
ad oggi quei sessanta posti letto sono ancora chiusi oppure sono
stati riaperti.
Ho visto che avete allungato i concorsi, per questo mi preme
sottolineare che è un fatto positivo. So che il numero delle OSS
che si sono candidate è un numero esplosivo, sfiora i mille, ma non
sappiamo ancora quante potranno essere le infermiere che
parteciperanno al concorso. L'auspicio è che siano tante.
Presidente -
La discussione generale è aperta. Non vedo
prenotazioni né richieste d'intervento, chiudiamo la discussione
generale. Per il Governo, l'assessore Marzi a cui passo la
parola.
Marzi (SA) -
Naturalmente per quanto riguarda le
impegnative di riferimento, sulla prima, cioè richiamare le parti,
lei sa benissimo che il personale medico è assegnato in base alle
spettanze e alle discipline di appartenenza, come previsto dalla
normativa, con tutti quanti gli aspetti legati alla possibilità di
spostarsi. Rispetto al fatto che lo spostamento del personale, in
queste ultime strutture, influirebbe in modo assolutamente delicato
sulle dimissioni ospedaliere, di conseguenza, per ciò che riguarda
la possibilità di richiamare infermieri e medici in senso lato, noi
capiamo la richiesta ma ciò è già assolutamente portato avanti in
maniera strutturale dall'Azienda, anche perché nel corso di questi
tre giorni di confronto sul tema sanità - e questo mi permette di
passare anche alla seconda domanda sull'
admission room
- è
ovvio che il tema centrale riguarda il personale, e naturalmente
non soltanto in Valle d'Aosta, e quindi riguardando il personale,
qualsiasi tipo di azione si ponga in essere ha come principale
obiettivo quello di "Recuperare" tutto il personale
disponibile.
Sul discorso dell'
admission room
tra l'altro, richiamiamo
il fatto che nella delibera 72/2023 "Obiettivi di salute e di
finanziamento dei servizi - assegnazione dell'Azienda USL", a
pagina 23 e seguenti, si cita, tra le altre cose, proprio l'
admission room
quale "Strumento organizzativo utile per la
gestione dei pazienti e, in caso di non immediata disponibilità di
posti letto, è individuato tra le diverse strategie che l'Azienda
può mettere in atto per superare le criticità in essere".
Per cui sicuramente c'è anche questa possibilità tra quelle per
trovare una soluzione al problema del boarding del Pronto
Soccorso.
Bisogna però poi aggiungere un aspetto, che è più di natura
operativa, legato al fatto che, comunque sia, anche un tipo di
soluzione di questo genere richiederebbe prima di tutto del
personale infermieristico per gestire l'
admission room
e
quindi, in una dinamica di "cane che si morde la coda", rientriamo
di nuovo nelle dinamiche di cui sopra.
È assolutamente opportuno politicamente proporre una serie di
soluzioni che noi comprendiamo, anche perché fanno parte del
normale dibattito politico; allo stesso tempo però, per chi in una
qualche maniera governa e quindi poi concretamente deve mettere i
carrarmatini sulle singole piazzole del RisiKo, se i carrarmatini
sono quelli che sono oggi in disponibilità, allo stesso tempo fa il
meglio che può, tant'è che nel corso di questi giorni - e alcune
delle iniziative le ha anche richiamate - quello che si sta
cercando di fare per recuperare in prima istanza personale
infermieristico e in seconda anche le OSS non ultimo il fatto di
aver procrastinato la scadenza del concorso per gli infermieri da
parte dell'Azienda- in questo momento per sessantacinque posti come
candidati sono al di sopra dei sessantacinque posti di riferimento,
e per quanto invece riguarda le OSS, come lei ha detto, siamo ben
oltre le settantacinque posizioni richiamate, probabilmente
moltiplicate almeno per dieci, però se poi vogliamo dirci le cose
come stanno, in una dinamica di chi governa, possiamo poi anche
dirci che buona parte di queste figure professionali
socio-assistenziali sono persone che magari, nel momento in cui
verranno assunte, parlo naturalmente delle settantacinque che
passeranno il concorso, rischieranno poi di ingenerare una dinamica
a catena per la quale magari qualcuna di loro già lavora in altri
comparti del mondo sanitario o socio-sanitario valdostano e quindi
si copre un buco da una parte e si rischia di crearlo
dall'altra.
Questo perché, nonostante tutti i ragionamenti che facciamo - e
alcune delle interrogazioni che seguiranno, che arriveranno nel
prossimo Consiglio lo evidenziano - sono dei ragionamenti che
vengono fatti per fabbisogni, quindi per necessità, per cui ci sono
delle necessità conclamate di figure professionali, ma poi bisogna
avere le persone in carne e ossa con un nome e un cognome, che
esistono per poter fare questo tipo di mestiere.
Altro aspetto molto delicato che il Consiglio ha imparato a
comprendere nel corso di questi anni è che sicuramente queste sono
professioni che non sono per tutti, nel senso che oltre a una
normale acquisizione di competenze specifiche, poi quello che
concretamente è richiesto alle persone che svolgono questo tipo di
lavoro in termini assistenziali è un qualcosa che bisogna avere
dentro, per cui oltre alle competenze, ci vuole anche un certo tipo
di predisposizione.
Spesso capita - e lei lo sa così come altri colleghi che vivono
quell'ambito - che magari una persona fa il percorso professionale
per arrivare ad avere quel tipo di competenze, poi quando
concretamente si trova a dover svolgere quel lavoro, si rende conto
che magari la scelta era delicata. Per cui se anche magari c'è la
necessità di avere più di settantacinque OSS, non è detto che poi
concretamente, nonostante le possibilità di candidarsi ai concorsi,
poi si riesca a concretizzare questo tipo di possibilità.
Per quanto riguarda invece l'ultima domanda, cioè "Reclutare
infermieri in tempi stretti affinché si possa dare risposte e
soluzioni immediate per l'apertura dei reparti", come abbiamo
richiamato, è aperta tutta una serie di concorsi e, nel corso di
una serie di domande che sono state oggetto di quest'iniziativa -
una per tutti le esternalizzazioni di Variney e di Perloz e poi gli
interventi sul personale del G.B. Festaz -, lei si sarà chiaramente
reso conto che non soltanto si stanno adendo le vie dei concorsi in
senso lato, ma si sta anche cercando di fare dei ragionamenti per
andare a recuperare, in tutte le sedi possibili, delle figure
professionali, quali gli infermieri e gli OSS, per poter
immediatamente intervenire in sede del Parini.
Naturalmente cogliamo in maniera assolutamente positiva
l'iniziativa di riferimento, ma ci asterremo rispetto al tema, una
volta ascoltata la replica, perché tutto quello che di fatto si sta
ponendo in essere, e legato anche al tempo che è passato da quando
l'iniziativa è stata presentata a quando viene discussa...
sicuramente il tema del personale nelle oramai circa venti
iniziative che abbiamo già trattato su questo tema è stato il tema
centrale ed è tutt'oggi il principale obiettivo sia dell'Azienda
che dell'Assessorato per poter far fronte, a tutti i livelli, alle
problematiche che vengono espresse.
Anche rispetto ad alcuni numeri, cito per tutti la risposta
all'iniziativa 70 che è stata ritirata dal collega Marquis
all'inizio del dibattito del pomeriggio sulle mozioni, anche su
quel tema, guarda caso, quindi anche per quanto riguarda la
medicina territoriale, la fa da padrone sicuramente la presenza di
professionisti sul territorio.
Presidente -
Consigliere Baccega, ne ha facoltà.
Baccega (FI) -
Grazie Assessore. Devo dire che, l'abbiamo
già detto nei corridoi, il nostro percorso: uno segue l'altro, nel
senso che dal Comune di Aosta le stesse deleghe, arriviamo in
Regione e abbiamo ripercorso lo stesso percorso.
Nel 2019 l'Assessore alla sanità aveva portato in questo
Consiglio la volontà d'individuare sul territorio regionale cinque
strutture che fossero delle RSA a gestione sanitaria; era il
dicembre 2019, è tutto a verbale.
Chiaramente fui preso per matto e invece noto con soddisfazione
che quella prospettiva era la prospettiva giusta, era la
prospettiva che veniva fuori da un sopralluogo che avevamo fatto
insieme ai suoi uffici in tutte le RSA della Regione e dove si
evinceva chiaramente che non erano più delle strutture da ricovero
per anziani ma molte di queste avevano ospiti con esigenze
prettamente sanitarie.
Questo fatto allora, probabilmente avrebbe dato un po' più di
fiato ai percorsi di ricerca di personale, perché già allora
parlavamo di esternalizzazione, come si è fatto adesso per Variney,
per Perloz ma come si dovrà fare per il G.B. Festaz, immagino, come
si dovrà fare per Morgex, come si dovrà fare per Brocherel, ammesso
che Brocherel interessi ancora a quest'Amministrazione regionale e
alla USL.
All'epoca si era visto giusto, si era andati nella direzione
giusta, probabilmente avremmo avuto meno personale che se ne andava
e più personale a disposizione.
Per quanto riguarda le OSS, lei sa benissimo che le Unités ne
hanno un bisogno sfrenato, l'auspicio è che quelle delle Unités non
vincano i concorsi e che non vadano alla USL, così svuoterebbero
dall'altra parte, allora sarebbe il dramma totale in assoluto.
Io credo che richiamare i medici sia un'azione importante, anche
coraggiosa, mi rendo conto, perché si rischia di creare dei
malumori, ma ha senso? Ha senso che uno faccia l'amministrativo
anziché il chirurgo? Allora cambi mestiere.
Comunque io sono certo che l'impegno suo, dell'Assessorato,
dell'Azienda USL, del dottor Uberti e della sua struttura andranno
nella direzione di migliorare questi percorsi, però il dramma è che
qui ogni volta che si esce e si cita qualcosa a qualcuno, escono
poi degli articoli che dicono "Crescono i tempi di attesa al Pronto
Soccorso" - parlo del suo intervento di ieri - "Sette ore e
quarantacinque di media per essere visitati".
Ma l'admission room è un percorso virtuoso, valutatelo con
attenzione, anche se mi bocciate la mozione non è un problema. Io
so di aver proposto qualcosa di innovativo e di positivo, anche se
lo fate fra sei mesi, io ne sarò felice, e credo che ne saranno
felici tutti i Valdostani.
Presidente -
Per dichiarazione di voto, il consigliere
Restano.
Restano (GM) -
Una considerazione prima della dichiarazione
di voto. É ovvio che ognuno pone in essere le proprie strategie,
intervenendo solo l'Assessore in replica, si chiude la possibilità
d'intervenire conoscendo le sue considerazioni in merito alla
proposta. Detto questo, le faremo in dichiarazione di
voto.Assessore, l'atto aziendale attualmente in vigore prevede
all'articolo 22 la possibilità di distaccare o comandare personale
sanitario nella pubblica Amministrazione, è lì che deve incidere,
ne abbiamo già parlato oggi, questo è un consiglio.Certo che
probabilmente, in alcuni casi, vi è la reale necessità di avere del
personale comandato, quindi va valutato nelle dovute maniere senza
provocare emorragie.È per questo che condivido quanto proposto dal
collega Baccega.Per quanto riguarda invece il personale OSS e la
formazione - come avrà ben visto, avremo modo di trattarlo nei
prossimi dossier, nei prossimi Consigli, perché oggi i relativi
punti all'ordine del giorno probabilmente saranno rimandati - però
la invito a consultare la piattaforma per la pianificazione, il
monitoraggio e la valutazione dei piani regionali della
prevenzione, laddove ci sono gli obiettivi raggiunti e gli
obiettivi non raggiunti. Tra questi non abbiamo raggiunto quello di
eseguire almeno un corso di formazione all'anno per il personale
sanitario.Io non so se questo corrisponda al vero, ma è un dato
statistico fornito dall'Istituto Superiore di Sanità, se vuole
glielo consegno.Questo per dire che abbiamo un elemento di
criticità e in una di quelle interpellanze che ho proposto, si
parla proprio di questo, si parla della formazione, del fabbisogno
del personale OSS, ma l'elemento di criticità sta nella valutazione
delle competenze, perché oggi non c'è solo la Valle d'Aosta che
forma questo personale, che proviene anche da altre Regioni, allora
dobbiamo capire se siamo solo noi che facciamo dei corsi veramente
di un certo livello e chi ci viene fornito dall'esterno.Avremo modo
però di trattarne più avanti e vedremo, sempre in queste iniziative
che proporrò in futuro, se lei saprà cogliere veramente quelle che
sono le sfide del futuro, di formare altre figure professionali, di
alto livello e in Valle d'Aosta.Di essere attrattivi anche da
questo punto di vista.
Io comunque voterò a favore della proposta del collega
Baccega.
Presidente -
Non vedo altre richieste d'intervento,
mettiamo in votazione. La votazione è aperta. La votazione è
chiusa.
Presenti: 35Votanti: 16Favorevoli: 16
Astenuti: 19 (Barmasse, Bertin, Bertschy, Carrel, Caveri,
Chatrian, Cretier, Grosjacques, Guichardaz Jean-Pierre, Jordan,
Lavevaz, Malacrinò, Marguerettaz, Marzi, Padovani, Rollandin,
Rosaire, Sapinet e Testolin)
Il Consiglio non approva.
