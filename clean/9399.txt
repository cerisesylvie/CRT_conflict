Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 438 del 3 aprile 1989 - Resoconto
OGGETTO N. 438/IX - INIZIATIVE E INTENDIMENTI DELLA GIUNTA
REGIONALE PER L'UTILIZZAZIONE E LA VALORIZZAZIONE DEL FORTE DI
BARD. (Interpellanza).
PRESIDENTE:
Do lettura dell'interpellanza in oggetto,
presentata dal Consigliere Riccarand ed iscritta al punto 12
dell'ordine del giorno.
INTERPELLANZA
PREMESSO che il Consiglio regionale ha più volte sottolineato la
necessità di acquisire alla Regione la proprietà del Forte di
Bard;
PREMESSO inoltre che, con mozione votata all'unanimità dal
Consiglio il 25 novembre 1984, la Giunta regionale era stata
incaricata di predisporre un concorso internazionale di idee per la
utilizzazione del Forte;
RICORDATO che il 19 ottobre 1988, rispondendo ad una
interpellanza in materia, l'Assessore regionale al Turismo aveva
affermato che era ormai tutto a posto per il passaggio di proprietà
del Forte dal demanio dello Stato all'Amministrazione
regionale;
RICORDATO altresì che, in sede di discussione del Bilancio di
previsione per il 1989, l'Assessore al Turismo aveva affermato che
la Giunta aveva accantonato l'indicazione del concorso di idee
formulata dal Consiglio affidando un incarico di progettazione
all'architetto Valletti;
AL FINE di avere notizie sulle iniziative e gli intendimenti
della Giunta per l'utilizzazione e la valorizzazione del Forte di
Bard;
il sottoscritto Consigliere regionale
INTERPELLA
la Giunta regionale per conoscere:
1) per quale motivo non è ancora stato formalizzato il passaggio
di proprietà del Forte di Bard; che cosa ha determinato il ritardo
nel provvedimento; che cosa si intende fare per concludere in tempi
brevi un iter di trasferimento che già da oltre un anno era stato
dato per definitivo;
2) in che modo si intende utilizzare e valorizzare il Forte di
Bard; con quale provvedimento è stato affidato l'incarico
all'architetto Valletti; quali indicazioni sono state date al
progettista incaricato; entro quale data saranno consegnate le
proposte.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
Questa interpellanza concerne la questione
del Forte di Bard più volte discussa dal Consiglio regionale, che
fin dal 1984 ha espresso una linea molto chiara al riguardo. Tale
linea prevedeva: l'impegno dell'Amministrazione regionale per
l'acquisizione del Forte; una progettazione all'altezza del futuro
utilizzo di questo "grosso contenitore", per la ricerca del quale
aveva proposto un concorso internazionale di idee; un intervento di
recupero, sistemazione, ristrutturazione ed utilizzazione del
Forte.
Purtroppo i tempi di applicazione e di traduzione in pratica
della linea decisa dal Consiglio sono stati eccessivamente lunghi.
Al momento attuale non sappiamo, ad esempio, se si è conclusa la
procedura di passaggio della proprietà del Forte dal Demanio dello
Stato alla Regione. Ci risulta, come già era emerso da una risposta
fornita nello scorso ottobre ad una interpellanza presentata dal
nostro gruppo, che l'iter burocratico da oltre un anno è già
praticamente a posto dal punto di vista della documentazione
necessaria, per cui non riusciamo a capire che cosa possa aver
impedito, o se si sia realizzato, il passaggio definitivo della
proprietà del Forte all'Amministrazione regionale. Questo è il
primo interrogativo che poniamo con la nostra interpellanza.
L'altro problema riguarda ovviamente l'utilizzazione e la
valorizzazione delle grosse potenzialità rappresentate dal Forte.
Il Consiglio regionale aveva indicato la linea del concorso
internazionale di idee, che mi sembrava opportuna rispetto
all'importanza dell'intervento, ma anche rispetto alle sue
dimensioni finanziarie ed alla necessità di fare un intervento
oculato e gestibile in futuro.
La Giunta, come abbiamo appreso discutendo il bilancio di
previsione del 1989, sembra aver accantonato, almeno per il
momento, la proposta del concorso di idee, preferendo affidarsi ad
uno studio dell'architetto Valletti. Questo, se ben ricordo, è
quanto ci è stato detto in sede di Commissione dall'Assessore al
Turismo, Urbanistica e Beni Culturali, Faval, nel corso della
discussione del bilancio di previsione del 1989.
A questo punto vorremmo sapere quali indicazioni sono state date
al progettista, quali tempi sono stati fissati per la consegna
delle proposte, qual è il provvedimento con cui si è affidato
l'incarico all'arch. Valletti e quindi quando le Commissioni
consiliari potranno avere a disposizione i primi elementi su cui
ragionare per l'utilizzazione di questo importante complesso.
PRESIDENTE:
Ha chiesto la parola l'Assessore al Turismo,
Urbanistica e Beni Culturali, Faval; ne ha facoltà.
FAVAL (UV):
Pour ce qui concerne la première question
posée par le Conseiller Riccarand, je dois dire que,
malheureusement, les formalités entre l'Etat et la Région Vallée
d'Aoste pour le passage de la propriété du Fort de Bard n'ont pas
encore eu une conclusion. Tout de même, je peux vous informer que
le gouvernement régional a sollicité la conclusion de cette
question par écrit et, tout dernièrement, le Président du
Gouvernement régional a eu une rencontre au Ministère des Finances
(l'actuel propriétaire du monument) pour obtenir que, finalement,
ce passage soit réalisé.
Nous sommes autorisés à penser qu'en effet il ne devra pas
passer encore du temps pour que la Région Vallée d'Aoste devienne
propriétaire de ce Fort. En effet, aussi l' "Avvocatura dello
Stato", chargée de s'exprimer, a donné un avis favorable et les
dernières rencontres que le Président a eues (pendant lesquelles on
a parlé aussi de la propriété de la Tour du Baillage) nous laissent
penser d'être presque à la solution de cette question. Nous le
souhaitons vraiment car nous avons déjà pensé à l'utilisation de ce
monument important soit pour l'histoire soit pour le futur de la
Vallée d'Aoste.
L'architecte M. Valletti, en effet, a été chargé par le
Gouvernement régional (délibération n° 11022 du 2 décembre 1988) de
proposer un projet pour l'utilisation du Fort de Bard. Les
indications du Gouvernement régional pour cet immense monument (qui
peut donc constituer la solutions à plusieurs problèmes de la Basse
Vallée, mais aussi de toute la Région) ont été que à l'intérieur
doivent être placés:
- les écoles "a fini speciali" (initiative qui partira dans
l'année scolaire 1989/90);
- activités culturelles et scientifiques à établir en
corrélation avec l'école polytechnique de Turin;
- laboratoires (du papier etc.) dont la Surintendance a un grand
besoin.
A ce moment, M. Valletti n'a pas encore terminé son projet et ne
peux pas encore nous dire quand on pourra l'avoir, mais on a fixé
des rendez-vous avec lui pour vérifier (du moins à niveau général)
le solutions trouvées pour ces différentes exigences. Après cela,
nous pourrons penser à fixer une date pour le projet définitif.
Je peux ajouter, entre autres, que le Ministère des Biens
Culturels nous a alloué une somme d'un milliard pour la
récupération du Fort de Bard.
PRESIDENTE:
Ha chiesto la parola il Consigliere Riccarand;
ne ha facoltà,
RICCARAND:
Ho sottomano un comunicato dell'Ufficio stampa
della Presidenza della Giunta, datato 4 gennaio 1988 ed intitolato
"Il Forte di Bard sarà trasferito alla Regione Autonoma Valle
d'Aosta",
nel quale si dice:
"La Direzione generale del Demanio, su conforme parere
favorevole dell'Avvocatura dello Stato e tramite l'Intendenza di
Finanza di Aosta, ha comunicato alla Presidenza della Giunta
regionale che il Forte di Bard può essere trasferito alla Regione
Autonoma Valle d'Aosta in base all'art. 5 dello Statuto
speciale."
In pratica io non sono riuscito a capire...
(...Interruzione del Presidente Rollandin...)
... Quindi, se manca solo questo decreto, io invito la Giunta ed
anche i Parlamentari valdostani ad adoperarsi in merito, perché si
tratta di un decreto che non comporta oneri finanziari per lo
Stato, anzi...
(...Interruzione del Presidente Rollandin...)
... Sì, beh, ma questo l'avevano già fatto un anno fa...
(...Interruzione del Presidente Rollandin..
... Ma quello dell'Avvocatura dello Stato c'è già, perché è del
1987...
(...Interruzione dell'Assessore Faval...)
Comunque io sollecito ancora una volta perché siano esercitate
le necessarie pressioni e poste in essere le necessarie attenzioni
affinché questo fantomatico decreto possa venire pubblicato.
Per quanto riguarda l'utilizzazione del Forte, esprimo una
riserva sul fatto che la Giunta, contrariamente a quanto proposto
dal Consiglio, almeno per ora abbia scartato il suggerimento del
concorso internazionale d'idee, che invece sembrava una strada
importante da seguire per un'opera così complessa.
Da quel che ho potuto vedere, ritengo che l'arch. Valletti sia
una persona capace, ma rimango dell'avviso che un concorso d'idee
probabilmente avrebbe potuto esprimere proposte più articolate e
varie su cui confrontarci.
Non è accettabile a mio avviso che tutta la discussione sulle
proposte di utilizzazione del Forte venga fatta attraverso un
confronto tra l'architetto incaricato e la Giunta. Io credo,
invece, che gli organi del Consiglio debbono esserne investiti, non
solo quando ci sarà il progetto definitivo, ma anche lungo il corso
della discussione.
Per questo chiedo che, quando l'Assessore competente avrà a
disposizione utili elementi di valutazione, venga a farcene una
illustrazione in sede di Commissione, in modo che il Consiglio,
tramite i suoi organi, possa seguire l'evoluzione della
progettazione e delle intenzioni, senza doversi pronunciare solo
sul prodotto finale, rispetto al quale ci potrebbe essere consenso,
ma anche dissenso. E' meglio, invece, che determinate indicazioni o
proposte possano emergere nel corso della fase preliminare, prima
quindi che si arrivi ad un progetto definitivo che sarebbe poi
difficile modificare.
