Classificazione
PARTECIPAZIONE E INIZIATIVA POPOLARE
SPORT E TEMPO LIBERO
Infrastrutture ricreativo-sportive


Resoconto integrale del dibattito dell'aula
Oggetto del Consiglio n. 2694 del 23 luglio 1997 - Resoconto
SEDUTA POMERIDIANA DEL 23 LUGLIO 1997
OGGETTO N. 2694/X Presa d'atto della petizione concernente:
"Realizzazione di un poligono di tiro per carabine di grosso
calibro".
Petizione I sottoscrittori tiratori sportivi e cacciatori
valdostani chiedono che la Regione autonoma Valle d'Aosta ci metta
a disposizione un'area o un impianto per l'utilizzo e la taratura
delle carabine di grosso calibro.
Seguono le firme di 170 cittadini
Allegati
(... omissis...)
Presidente È pervenuta alla Presidenza una petizione per la
realizzazione di un poligono di tiro di grosso calibro. Ha chiesto
la parola il Consigliere Bavastro.
Bavastro (UV) Vorrei illustrare brevemente quest'esigenza che
non emerge oggi per la prima volta; in base anche alla
documentazione che ci ha fornito la Presidenza della Giunta, è
evidente come già in altri momenti questo problema fosse stato
affrontato. Resta comunque un problema da risolvere.
È un problema che riguarda anzitutto la popolazione locale, nel
senso che vi sono in Valle d'Aosta sicuramente più di mille utenti
di questo genere di armi - carabine di grosso calibro per tiri a
lunga distanza - e sia i cacciatori, sia un consistente numero di
appassionati di tiro a segno non hanno in Regione un poligono
adeguato in quanto quello esistente attualmente è abilitato per il
tiro a 50 metri al massimo e solo con carabine calibro 22.
Ma credo che il discorso sia interessante forse ancor più per
quanto riguarda l'esigenza più generale di un poligono con
determinate caratteristiche avvertita non solo nella nostra
Regione, ma anche nelle regioni limitrofe. Infatti, in tutto il
nord Italia esistono solo due poligoni e di questi solo uno, quello
di Tolmezzo, è abilitato per il tiro con carabina a 300 metri di
conseguenza, si può facilmente ipotizzare che sarebbero moltissimi
i tiratori che fruirebbero volentieri di un poligono in Valle
d'Aosta.
Attualmente, a parte quello di Tolmezzo che è molto lontano, il
poligono che i cacciatori e i tiratori del nord-ovest possono
utilizzare è quello di Codogno. Evidentemente, dato che questo
poligono è molto frequentato da gente di Lombardia, Piemonte,
Liguria, regioni a noi abbastanza vicine, è facilmente ipotizzabile
che tutta questa gente potrebbe utilizzare più volentieri un
poligono in Valle d'Aosta, che è una Regione che può attrarre
maggiormente che non la bassa Lombarda...
(... commento di qualche consigliere, fuori microfono...)
... ho parlato di bassa Lombarda, cioè da un punto di vista
panoramico è incontestabile che un poligono dalle nostre parti sia
più suggestivo...
Dal punto di vista del perché costruire un poligono credo che
quanto ho detto sia sufficiente. Evidentemente c'è il grosso
problema della realizzazione di questo progetto.
Indubbiamente la soluzione da privilegiare sarebbe quella di
adattare allo scopo il poligono che esiste attualmente nella
Regione di Buthier, che è utilizzato dai militari solo però per
esercitazioni con la bomba a mano, quindi è utilizzato soprattutto
come spazio libero; poi ovviamente ci sono tutte le strutture del
poligono attualmente in funzione. Di conseguenza, essendoci la
possibilità di utilizzare quella zona, predisponendo un poligono
fatto a regola d'arte in quella zona, si può fruire di tutte quelle
infrastrutture che lì già esistono e che invece in un'altra
località sarebbero da realizzare, quindi con costi molto
maggiori.
Dalla documentazione che ci è stata distribuita ho constatato
come l'Amministrazione regionale abbia già a più riprese contattato
le autorità militari e credo che questa sia la via da seguire.
Dato che c'è un rimpallarsi di responsabilità fra il comando
della scuola militare alpina, il comando della Regione nord-ovest,
ma in realtà pare che nessuno di questi comandi sia in grado di
prendere una decisione risolutiva, credo che, eventualmente anche
tramite la mediazione dei nostri Parlamentari, sarà necessario
contattare direttamente il Ministero perché credo che solo il
Ministro possa dare le autorizzazioni necessarie per poter
utilizzare quest'area attualmente militare, acquisirla ed
eventualmente trattare con l'Amministrazione militare
l'approntamento di un'altra area - che ci sarebbe subito in zona
limitrofa disponibile - per gli scopi militari per i quali è
utilizzata attualmente l'area che interesserebbe a noi.
Qualora questa soluzione risultasse non praticabile, ci possono
essere altre soluzioni. Sono stati fatti dei progetti già per un
poligono nella zona di Porossan e ci sono anche altre località, ad
esempio so di una zona che sarebbe sicuramente idonea in località
Vignole, anche quella utilizzata talvolta per i tiri militari
quindi, di possibilità ce ne sono parecchie.
Rimane il fatto che poter utilizzare l'area di Buthier sarebbe
la soluzione meno dispendiosa, di più rapida realizzazione e
sicuramente la soluzione preferibile, anche le altre comunque non
sono da scartare a priori.
Sarebbe importante che questo Consiglio esprimesse la volontà,
del resto già espressa anche dal Governo regionale, di percorrere
tutti i passi necessari per arrivare alla realizzazione di questo
poligono.
Avevo pensato di presentare una risoluzione in questo senso, ma
mi pare che da parte della Giunta regionale ci sia già una presa di
posizione e una dichiarazione di volontà di andare in questo senso,
quindi mi sembrerebbe voler fare un qualcosa di superfluo visto che
questa volontà c'è già. Mi riprometto in futuro di seguire l'iter,
non solo ma di mettermi personalmente a disposizione per trattative
con le autorità militari o con il Ministero.
Presidente Ha chiesto la parola il Vicepresidente Viérin
Marco.
Viérin M. (Aut) Condivido l'illustrazione di questa petizione
fatta dal Consigliere Bavastro, condivido anche il ragionamento
fatto sulla stessa.
L'unica cosa che volevo chiedere alla Giunta è, visto che è
stata consegnata una fotocopia di una lettera del 15 luglio che
richiama una nota del comando regionale militare nord-ovest e
sollecita il comando della scuola militare alpina di pronunciarsi
in merito, se era possibile avere anche quella documentazione.
Ribadisco il concetto espresso dal collega Bavastro, già da vari
anni l'Amministrazione regionale parla di questo poligono, che
risolverebbe il problema di cacciatori, di persone che lavorano
nella pubblica sicurezza, ma che darebbe nel contempo più sicurezza
a tutti quei cittadini che potrebbero essere toccati dalla
situazione attuale. Sappiamo che non c'è un luogo dove si può
esercitare in maniera tranquilla la prova delle armi, quindi
potrebbe anche verificarsi un fattaccio.
Nonostante che quest'argomento sia stato a più riprese
affrontato, le forze armate finora hanno risposto in maniera
evasiva. Per questo chiedo la copia della documentazione che viene
richiamata nella lettera della Presidenza della Giunta e mi
riprometto, come il Consigliere Bavastro, di tornare sull'argomento
in autunno se la Giunta non darà risposta in merito.
Presidente Ha chiesto la parola il Consigliere Chiarello.
Chiarello (RC) Parlo più che altro come membro della Commissione
per le aree militari...
(... ilarità dell'Assemblea...)
Presidente ... fai parte del Patto di Varsavia...
Chiarello (RC) ... pensate che sono antimilitarista, però
coerentemente poi non vorrei che si andasse in televisione a
difendere l'Esercito ad Aosta...
Pongo una domanda al Presidente. Dato che ad Aosta sono previsti
i corsi per i nuovi militari volontari a lunga ferma, vorrei
chiedere al Presidente della Giunta se questo poligono, che è il
più vicino alla caserma, non figuri fra le zone indispensabili a
questo nuovo tipo di addestramento che avranno i reparti che
vengono ad Aosta.
Mi va benissimo tutto, ma non vorrei che mettessimo i bastoni
fra le ruote all'Esercito e questo decidesse di andarsene perché
allora andremmo a piangere sul latte versato.
Presidente Ha chiesto la parola il Consigliere Squarzino
Secondina.
Squarzino (VA) L'evento è atteso perché, diceva Marguerettaz, in
V Commissione non è stato possibile lavorare su questo tema.
Comunque, la petizione presentata e anche la relativa relazione ed
illustrazione individuano la risposta ad un bisogno preciso,
sollevato in quest'occasione dalla petizione ed evidenziato in modo
particolare da una categoria, quella dei cacciatori, e per di più
dei cacciatori di camosci che hanno bisogno di fucili di
precisione.
È ben vero che a questa categoria si aggiungono anche altri
possibili fruitori della struttura, che è chiesta e pensata per i
cacciatori, ma la molla di fondo è data dalla necessità dei
cacciatori di avere dei fucili sempre più precisi per uccidere con
più sicurezza la preda avvistata.
Anche il fatto che tale poligono potrebbe servire all'Esercito
non mi pare un argomento tale da essere preso in esame da chi
appoggia la non violenza ed è obiettore alle spese militari.
Consentite pertanto alla sottoscritta di non aderire in modo
convinto a questo progetto, si tratta infatti comunque di attivare
strutture che consentono di ammazzare animali e persone, visto che
questo poligono serve anche all'Esercito...
(... protesta il Consigliere Mostacchi, fuori microfono...)
... vorrei piuttosto spostare il problema... mi ha anticipato il
Consigliere Mostacchi, quindi vede che sto rispondendo proprio alla
sua obiezione, vorrei piuttosto spostare il problema ed affrontarlo
da un altro punto di vista, quello più prettamente sportivo, dato
che sono questi i frequentatori più assidui del poligono di tiro.
Non solo, ma se c'è un settore che tutti ritengono importante
potenziare e sostenere, è proprio il settore dello sport, anche per
quell'azione di prevenzione che svolge nei confronti dei giovani e
per l'apporto che dà complessivamente alla qualità della vita
l'attività sportiva in genere.
Ora, la richiesta che proviene dalla Federazione sportiva Tiro a
Segno è molto più completa di quella presente nella petizione e
nella relazione del primo firmatario; essa mette in luce esigenze
ben precise che vanno nella direzione di arricchire l'attuale
offerta di servizi non tanto e non solo di linee di tiro sulla
distanza di 300 metri per fucili di grosso calibro, ma anche e
soprattutto di linee di tiro per le diverse specialità, dall'arma
corta all'arma lunga, ad avancarica, armi ad aria compressa,
specialità tutte di carattere olimpionico. Specialità tutte,
aggiungo, che hanno come bersaglio dei punti e non degli animali o
delle persone.
Se si vuole affrontare il problema di un poligono di tiro,
allora l'attenzione va posta innanzitutto al mondo sportivo,
aspetto questo che vedo preso in considerazione dalla relazione
dell'Assessore Agnesod.
La III Commissione propone di far eseguire uno studio da un
professionista affinché individui la località in cui ubicare tale
struttura, formuli delle proposte sulla tipologia dell'impianto da
realizzare e ne indichi i relativi costi. Ma ci sono già stati
diversi studi, come ricorda fra l'altro anche la relazione del
Presidente della Giunta che è stata allegata alla petizione; sono
stati già spesi diversi milioni, almeno una settantina a quel che
mi risulta per progetti esecutivi e per studi di fattibilità
ambientale, per cui non so se è proprio il caso di dare altri
incarichi.
Abbiamo già di fronte diverse ipotesi: c'è l'ipotesi di
realizzare nel Vallone del Trie un poligono di tiro all'aperto, di
300, poi da 50, 25 metri solo per carabine e di qualificare invece
le attuali strutture della Regione Saumont per il tiro al fucile ad
aria compressa, per il tiro all'arco. C'è l'altra ipotesi di
realizzare nel Vallone del Trie un poligono di tiro a tunnel per il
tiro a 500, 50 e 25 metri e di completarlo con le altre
attrezzature sportive attualmente presenti in Regione Saumont. C'è
ancora l'ipotesi di realizzare nella Regione Saumont un poligono di
tiro a tunnel per il tiro di 300, 50 e 25 metri e di completarlo
con le altre attrezzature sportive attualmente presenti nella
Regione Saumont, in base alla relazione della Presidenza della
Giunta mi sembra sia questa l'ipotesi che è stata esaminata nel
?95.
Rispetto a queste ipotesi esistono già studi di impatto
ambientale, progetti esecutivi, individuazione di costi, rispetto
ai quali quindi è già possibile fare delle scelte di massima, è già
possibile assumere alcune linee per le decisioni. È stata ad
esempio scartata l'ipotesi di costruire un poligono di tiro coperto
a tunnel, dati i costi alti che esso richiederebbe; basti
confrontare il costo di circa 3 miliardi del progetto all'aperto al
Trie rispetto ai 19 miliardi del progetto a tunnel, sempre al Trie,
senza contare - e qui vorrei aggiungere personalmente un
particolare che mi interessa - che questi progetti a tunnel
andrebbero nella logica di cementificare ulteriormente la nostra
Regione.
Nell'analizzare le varie ipotesi non bisogna dimenticare
soprattutto che si tratta di investimenti nell'ambito sportivo, nel
quale va data priorità alle attività rivolte ai giovani, alle
attività che entrano nelle competizioni di tipo olimpionico e che
quindi ogni progetto che si prende in considerazione deve tener
conto in modo prioritario di queste esigenze.
Non va nemmeno trascurato il fatto che esiste un progetto di
area verde del Comune di Aosta per la Regione Saumont, che è ancora
una delle poche aree verdi che costituiscono il polmone della città
quindi, qualunque progetto si voglia attuare in quella Regione,
questo progetto va verificato con il Comune di Aosta.
Ho voluto fare queste considerazioni - non mi soffermo
sull'altra del rapporto di collaborazione che ci deve essere con il
comando militare della Regione nord-ovest in quanto altri lo hanno
fatto e questo è già un dato scontato - proprio perché chiedo che
nell'affrontare il problema del poligono di tiro e del suo
eventuale ampliamento vengano presi in considerazione i punti che
ho prima evidenziato, cioè venga mantenuta la scelta di non
costruire un poligono di tiro a tunnel, che venga data innanzitutto
una risposta alle esigenze di tipo sportivo avanzate dalla sezione
valdostana di tiro a segno, avendo di mira anche i giovani che
frequentano queste specialità, e che qualunque soluzione venga
prospettata non contrasti con il progetto di destinazione della
Regione Saumont da parte del Comune di Aosta.
Presidente Ha chiesto la parola il Consigliere Parisi.
Parisi (Aut) Intervengo dopo aver sentito l'intervento del
Consigliere Squarzino che citava il Saumont e si meravigliava del
fatto che la III Commissione avesse indicato come soluzione la
possibilità di avere degli elementi per poter poi proseguire in
positivo o in negativo rispetto alla richiesta della petizione, per
dire che sapevamo benissimo che esistevano degli studi di
fattibilità che però erano stati scartati.
Il Trie era già una vecchia idea scaturita dal Comune di Aosta,
erano stati fatti dei sopralluoghi e c'era stata un'opposizione
violentissima da parte del Gruppo Verde, che riteneva, anche per le
motivazioni che ricordava il Consigliere Squarzino, che quel
progetto non potesse essere realizzato, quindi noi eravamo a
conoscenza di tutto un antefatto perché questa petizione l'ha
portata oggi il Consigliere Bavastro ma fa seguito ad altre
iniziative che risalgono ad anni passati, ed è chiaro che tutte le
soluzioni prospettate in passato erano state scartate.
Allora come si fa per sapere se possiamo avere in Valle un
poligono di tiro e quali criteri si devono seguire per avere questa
risposta? La risposta penso che non possa essere altro che quella
di prendere un professionista che vada a fare dei sopralluoghi in
tutto il territorio valdostano, che individui la zona idonea dove
installare questo tipo di struttura e quantifichi la spesa perché
ci siamo preoccupati anche dell'aspetto economico.
Il professionista nel caso di Trie ha proposto un poligono di
tiro del costo di 20 miliardi e anche se è comprensibile l'esigenza
di coloro che devono provare le carabine, una spesa di 20 miliardi
deve farci riflettere un momento prima di andare a realizzare una
struttura del genere.
Queste sono state le considerazioni che ha fatto la III
Commissione, però la III Commissione è andata oltre perché ha
ritenuto, sentendo il Consigliere Bavastro, che la costruzione di
un poligono potesse dare una risposta in termini di indotto legato
a queste figure che si spostano per fare le gare o le prove e che
probabilmente non si spostano da soli, quindi potrebbero esserci
dei familiari o altre persone che, frequentando la Valle d'Aosta,
potrebbero poi diventare potenziali clienti del nostro
territorio.
Per quanto riguarda il Saumont, mi fa piacere che lo abbia
citato il Consigliere Squarzino alla quale devo far presente che -
purtroppo non per meriti suoi, ma il sottoscritto allora era
Assessore all'ambiente - è ancora nel cassetto un concorso di idee
a livello nazionale che all'epoca avevo promosso e che era stato
fortemente contrastato.
Avevamo scartato l'idea di andare a fare quel tipo di struttura
proprio perché non si prestava all'idea che era nata sul Parco
Saumont e che era quella di creare un parco fruibile dai cittadini
valdostani, dai giovani ai meno giovani. Venivano pertanto previsti
dei campi da tennis ed altre strutture a livello sportivo, ma non
quello che viene chiesto dalla petizione, che mi sembra sia una
cosa ben diversa anche dall'attuale attività che viene fatta al
Saumont con la carabina o con la pistola e altre armi, a cui
aderiscono le forze dell'ordine ed altri soggetti che sono tenuti
per legge a fare queste esercitazioni.
Per concludere credo che, per poter avere un'indicazione su
quest'argomento, l'unica possibilità che abbiamo sono le cose che
ho detto, non ci sono alternative però, concordo sul fatto che
oltre a questo - come diceva il Consigliere Squarzino - vada
prestata la massima attenzione ad una struttura di carattere
sportivo perché è un'esigenza molto sentita. Probabilmente ne
riparleremo di questi problemi che non riguardano solo questo
settore, ma tantissimi altri settori dello sport che purtroppo oggi
in Valle sono carenti.
Si dà atto che, dalle ore 17,25, presiede il Presidente
Stévenin.
Presidente Ha chiesto la parola il Consigliere Bavastro.
Bavastro (UV) Solo per fornire alcuni chiarimenti. Per quel che
riguarda il progetto e gli studi di fattibilità, il poligono di
Tolmezzo è realizzato sulla base di un progetto che è stato a sua
volta copiato dal progetto di alcuni poligoni costruiti soprattutto
in Germania. È un progetto valido per qualunque posto in cui si
voglia fare un poligono in quanto prevede esclusivamente una certa
modalità di predisposizione dei posti di tiro e poi tutta una serie
di piccoli muretti para-rimbalzi che escludono che da quelle
posizioni di tiro un colpo possa andare a finire in qualche posto
indesiderato.
Direi che dal punto di vista progettuale non ci sono particolari
problemi perché quel progetto è universalmente valido, a maggior
ragione in quanto tutte le autorità competenti lo hanno già
approvato a Tolmezzo, quindi è un progetto a prova di verifiche di
tipo burocratico.
Per quel che riguarda il tunnel, sono d'accordo - e deve essere
l'unica cosa sulla quale siamo d'accordo - con il Consigliere
Squarzino. Il tunnel non solo ha dei grossi costi di realizzazione,
non solo costituisce un'ulteriore cementificazione, ma ha anche
degli altissimi costi di esercizio perché oltre all'illuminazione
che già costituisce un onere c'è il grosso problema dello
smaltimento dei gas provocati dagli spari. Aggiungo che per chi
utilizza il poligono mi sembra particolarmente deprimente sparare
in questo tunnel.
Quanto alle categorie di utenti, la differenziazione che faceva
il Consigliere Squarzino fra i tiratori sportivi e i cacciatori non
ha senso sotto nessun aspetto.
Prima di tutto non ha senso sotto l'aspetto tecnico perché il
poligono per tiro con carabine a 300 metri è il massimo che si può
fare in questa materia; ogni altro tipo di poligono è compreso, nel
senso che ci sono tiri a 200, a 100, a 50, a 25, a 10 come
specialità sportive. Evidentemente in quello da 300 è possibile
fare tutti questi tiri, mentre se lo facessimo da 100, i tiri da
200 e da 300 non si farebbero. Questo mi sembra un dato matematico
di tutta evidenza.
Non ha senso la distinzione in quanto i cacciatori e i tiratori
spesso sono la stessa persona, cioè sono molti quelli che in
autunno vanno a caccia e fanno il tiro a segno sportivo il resto
dell'anno.
Non ha senso dal punto di vista morale, moralistico direi più
che altro in questo caso perché sono entrambe categorie più che
legittime. Oltre tutto i cacciatori praticano uno sport perché tale
la caccia è considerata in quanto la Federcaccia fa parte del CONI,
il che significherà pur qualcosa.
Quindi direi che anche concettualmente questa differenziazione
non esiste proprio. In più voglio ancora dire che alla caccia è
riconosciuta la funzione di contenimento delle specie selvatiche;
per la caccia è necessario sparare con precisione non solo per
uccidere, ma anche per non ferire gli animali, cosa che forse il
Consigliere Squarzino non ha considerato in quanto un camoscio
colpito ad una zampa muore lo stesso, ma muore dopo 15 giorni di
sofferenze, mentre se colpito bene muore subito e non se ne parla
più.
(... ilarità dell'Assemblea...)
Il problema invece della distinzione fra gli utenti ha un suo
rilievo se pensiamo ai militari e qui il discorso si fa più
complesso perché i militari usano armi automatiche. È chiaro che,
se nel poligono che andiamo a costruire ci vanno a sparare gli
alpini con la Browning calibro 12,7, in tre giorni ci smontano
tutti i muretti in cemento armato che abbiamo costruito e abbiamo
subito solo un danno.
Quindi con i militari bisognerà chiarire quest'aspetto: se
vogliono sparare con armi semiautomatiche non vedo nessun problema
che possa escludere l'uso anche per i militari. Chiaramente non per
le armi automatiche, che hanno un'altra logica, un altro tipo di
utilizzo, un'altra destinazione e quello sì è incompatibile con un
poligono del tipo che si propone.
Presidente Ha chiesto la parola il Presidente della Giunta,
Viérin Dino.
Viérin D. (UV) Comme il a été souligné, le problème de la
réalisation en Vallée d'Aoste d'un polygone de tir a, depuis
longtemps, attiré l'attention de l'Administration régionale, compte
tenu de l'intérêt général que cette initiative éveille.
A plusieurs reprises la Présidence du Gouvernement s'est
employée à en accélérer la procédure. Le Conseil régional lui-même
a déjà pu approfondir cette question à l'occasion de la
présentation des interpellations qui portaient sur ce sujet.
Dans le cadre des différentes solutions, l'hypothèse principale
qui a été envisagée consistait à étendre et restructurer le
polygone de tir de la Région Saumont dans la commune d'Aoste, en
lui ajoutant les nouveaux postes de tir nécessaires et en assurant
les indispensables conditions de sécurité.
Comme chacun le sait - et les interventions d'aujourd'hui l'ont
de nouveau mis en évidence - cette solution n'a pas encore pu être
mise en pratique, faute d'accord avec les autorités militaires, qui
n'ont toujours pas fait savoir si elles sont disposées à céder ou à
autoriser l'accès à la zone de leur propriété, qui est aujourd'hui
utilisée pour les tirs des militaires. Et aucune des tentatives en
ce sens qui ont été faites tant par la commune d'Aoste - Monsieur
Parisi le rappelait tout à l'heure - que par l'Administration
régionale, n'a abouti jusqu'à maintenant. Et ce, à partir du mois
de février de 88, suite à un débat qui s'était tenu au sein de
cette Assemblée en passant par différentes phases: la présentation
d'études de faisabilité en vue de la construction d'une
installation mixte et même avec la réalisation d'une initiative
analogue à Porossan avec la présentation d'un projet d'un polygone
de tir au hameau de Trie dans la commune d'Aoste.
Le projet qui avait été présenté par l'Architecte Bertone a été
mis de côté, compte tenu du montant élevé de la dépense et compte
tenu également des études effectuées par l'Assessorat régional du
tourisme qui, à l'époque, s'était exprimé à cet égard.
Au cours de l'année 95 des contacts ont été renoués avec les
autorités militaires en vue d'examiner la possibilité d'un éventuel
échange de terrain, toujours dans la Région Saumont, ce qui aurait
permis de réaliser un polygone de tir à 300 mètres, destiné aux
civils (chasseurs, sportifs). A cette fin une inspection du terrain
avait été effectuée au mois d'avril 95 en compagnie des
représentants des autorités militaires, lesquels à l'époque avaient
fait savoir que l'éventualité d'un échange de terrain se heurterait
à des obstacles de nature législative et juridique. Il avait été
décidé d'un commun accord de vérifier de manière plus approfondie
la possibilité de réaliser, surtout dans la Région Saumont et sur
le terrain déjà disponible, un polygone à usage mixte et pour les
civils et pour les militaires. Après quoi les choses en restaient
là.
C'est en avril 97 que la Présidence du Gouvernement a
nouvellement proposé aux autorités militaires d'acheter le terrain
destiné aux entraînements, situé dans la Région Saumont, afin d'y
réaliser ce polygone de tir.
La Région militaire du nord-ouest a écrit au mois d'avril 97 à
l'école militaire alpine, pour lui demander son avis en la matière.
Elle a souligné dans sa lettre que cette initiative pouvait être
développée et orientée de manière à ce que toutes les parties
intéressées puissent en tirer bénéfice puisque l'école militaire
alpine pourrait elle aussi utiliser le polygone civil, tandis que
la Région pourrait identifier une zone propre à accueillir les
activités d'entraînement de l'école militaire que la nouvelle
structure ne permettrait plus d'effectuer.
Or, de ce point de vue, tout en acceptant la requête de Monsieur
Marco Viérin, de lui fournir un double du courrier que nous avons
échangé avec les Responsables militaires et en tenant compte du
fait que l'école militaire est en train de vérifier, à juste titre,
également le bien-fondé de la question qui a été posée par Monsieur
Chiarello, à savoir avec les changements qui sont déjà en cours
d'exécution, concernant les activités de formation de l'école
militaire alpine, ils doivent également considérer quelles seront
leurs nécessités en fonction de la formation des militaires qui
viendront ici parfaire leurs compétences, mais comme je le disais,
à l'heure actuelle toute nouvelle évolution de ce dossier est liée
à la position que les autorités militaires décideront d'adopter,
que la Présidence du Gouvernement vient d'ailleurs de relancer par
cette lettre du 15 juillet dernier, dont vous avez eu un
double.
Il est donc à notre avis nécessaire d'attendre cette réponse de
façon à pouvoir ensuite faire le point de la situation, en tenant
compte évidemment des remarques qui ont été exprimées et pour
pouvoir vérifier si les différents besoins des parties intéressées
peuvent être conseillés et donc pour que nous soyons à même de
répondre à une exigence réelle, qui pourra avoir des effets
positifs sur différents aspects et pour ces différentes
utilisations.
Président Avec cette intervention nous concluons cet objet à
l'ordre du jour.
Il Consiglio prende atto della petizione e della documentazione
ad essa relativa.
