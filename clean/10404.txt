Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1397 del 12 luglio 1990 - Resoconto
OGGETTO N. 1397/IX - DISEGNO DI LEGGE: "AUMENTO DELLA SPESA
PER L'APPLICAZIONE DELLA LEGGE REGIONALE 24 AGOSTO 1982, N. 47, E
SUCCESSIVE MODIFICAZIONI ED INTEGRAZIONI, CONCERNENTE LA PROMOZIONE
DI FORME ASSOCIATIVE TRA OPERATORI TURISTICI".
PRESIDENTE:
Poiché la relazione sul disegno di legge n.
208, iscritto al punto 40 bis dell'ordine del giorno, è già stata
svolta dall'Assessore competente, dichiaro aperta la discussione
generale.
Ha chiesto la parola il Consigliere Viérin; ne ha facoltà.
VIERIN (UV):
Je veux demander à M. Mafrica, qui a été
nommé rapporteur par la quatrième Commission, de bien vouloir
présenter son rapport au Conseil.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (PCI):
Visto che questo provvedimento è stato
approvato all'unanimità in sede di Commissione, la relazione sarà
soltanto orale.
Il disegno consiste nel trasferimento di 400 milioni dai fondi
globali al capitolo 35730 che concerne "Contributi per la
promozione di forme associative tra operatori turistici"
PRESIDENTE:
Se nessuno chiede la parola, passiamo
all'esame dell'articolato.
Do lettura dell’articolo 1
Articolo 1
1. Per l'applicazione della legge regionale 24 agosto 1982, n.
47, e successive modificazioni e integrazioni, concernente
"Provvedimenti per la promozione di forme associative tra operatori
turistici", è autorizzata la maggiore spesa annua di Lire 400
milioni.
2. L'onere derivante dall'applicazione della presente legge
graverà sul capitolo 35730 del bilancio di previsione della Regione
per l'anno 1990 e sui corrispondenti capitoli dei futuri
bilanci.
3. Alla copertura dell'onere di cui ai commi precedenti si
provvede:
a) per l'anno 1990 mediante riduzione di pari importo dello
stanziamento iscritto al cap. 50100 ("Fondo globale per il
finanziamento di spese per ulteriori programmi di sviluppo - Spese
correnti") del bilancio di previsione della Regione per l'anno
1990, a valere sull'apposito accantonamento previsto all'allegato 8
al bilancio stesso;
b) per gli anni 1991 e 1992 mediante utilizzo per Lire 800
milioni delle risorse disponibili iscritte al programma 2.2.2.08
"Interventi a favore della cooperazione" del bilancio pluriennale
1990-1992.
PRESIDENTE:
Se nessuno chiede la parola, pongo in
votazione l'articolo 1 testé letto.
ESITO DELLA VOTAZIONE
Presenti, votanti e favorevoli: 33
Il Consiglio approva all’unanimità
PRESIDENTE:
Do lettura dell’articolo 2.
Articolo 2
Variazione in diminuzione
Cap. 50100 "Fondo globale per il finanziamento di spese per
ulteriori programmi di sviluppo (Spese correnti)"
Lire 400.000.000
Variazione in aumento
Cap. 35730 "Contributi per la promozione di forme associative
tra operatori turistici"
- L.R. 24/8/1982, n. 47
- L.R. 22/3/1983, n. 11
- L.R. 03/6/1987, n. 42
- L.R. , n.
Lire 400.000.000
PRESIDENTE:
Se nessuno chiede la parola, pongo in
votazione l'articolo 2 testé letto.
ESITO DELLA VOTAZIONE
Presenti, votanti e favorevoli: 33
Il Consiglio approva all’unanimità
PRESIDENTE:
Do lettura dell’articolo 3.
Articolo 3
1. La presente legge è dichiarata urgente ai sensi del terzo
comma dell'art. 31 dello Statuto speciale ed entrerà in vigore il
giorno successivo a quello della sua pubblicazione nel Bollettino
ufficiale della Regione.
PRESIDENTE:
Se nessuno chiede la parola, pongo in
votazione l'articolo 3 testé letto.
ESITO DELLA VOTAZIONE
Presenti, votanti e favorevoli: 33
Il Consiglio approva all'unanimità
PRESIDENTE:
Il Consiglio è chiamato ora a pronunciarsi sul
complesso della legge.
ESITO DELLA VOTAZIONE
Presenti, votanti e favorevoli: 33
Il Consiglio approva all'unanimità
