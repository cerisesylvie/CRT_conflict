Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2837 del 6 maggio 1987 - Resoconto
OGGETTO N. 2837/VIII - DISEGNO DI LEGGE CONCERNENTE:
"FINANZIAMENTO PER L'ESERCIZIO 1987 DELLA LEGGE REGIONALE 10
GENNAIO 1961, N. 2, CONCERNENTE: "PROVVIDENZE PER L'INCREMENTO DEL
PATRIMONIO ALPINISTICO (RIFUGI ED ALTRE OPERE ALPINE)" ".
PRESIDENTE:
Ha chiesto la parola l'Assessore al Turismo,
Urbanistica e Beni Culturali, Lanièce; ne ha facoltà.
LANIECE (D.C.):
Gli incentivi previsti dalla legge
regionale 10 gennaio 1961, n° 2, per gli anni precedenti, si sono
dimostrati di indubbia utilità ai fini della conservazione e
dell'incremento del patrimonio di rifugi, bivacchi, capanne ed
altre opere alpine. Insieme ad altri interventi già operanti nel
settore, con le provvidenze di cui alla citata legge si favorisce
il miglioramento di un servizio legato al turismo pedestre che,
grazie al fascino e alla bellezza dell'ambiente alpino valdostano,
di anno in anno richiama un sempre maggior numero di appassionati
nella nostra Regione.
Tra gli interventi previsti nel 1987 in favore di privati o
società sono da ricordare la realizzazione di un nuovo rifugio in
prossimità del lago d'Arbolle in Charvensod ed alcune opere, anche
di completamento, di alcuni rifugi privati, come ad esempio il
Rocce di Lambronecca (Ayas), l'Epée di Plontains (Valgrisenche),
Palasinaz (Brusson), Elena e Bertone (Courmayeur); nonché di rifugi
pubblici, come ad esempio: lo Scavarda di Valgrisenche, ed i rifugi
Gonella e Quintino Sella aux rochers di Courmayeur, il Dalmazzi ed
il Torino (vecchio e nuovo) di Courmayeur, il Quintino Sella della
Valle di Gressoney, il Vittorio Sella di Cogne, località Lozon, ed
il rifugio Gnifetti nella Valle di Gressoney.
PRESIDENTE:
Passiamo ora all'esame dell'articolato.
Do lettura dell'articolo 1:
Articolo 1
1. Per l'applicazione della legge regionale 10 gennaio 1961,
n° 2, concernente "Provvidenze per l'incremento del patrimonio
alpinistico (rifugi ed altre opere alpine)", è autorizzata,
limitatamente all'esercizio 1987, la spesa di lire
1.300.000.000.
2. La spesa di cui al comma precedente graverà: quanto a lire
1.000.000.000 sul capitolo 37350 ("Contributi e sussidi ad imprese
per l'incremento e la conservazione del patrimonio alpinistico -
L.R. 10.01.1961, n° 2 - L.R. 09.05.1963, n° 11") quanto a lire
300.000.000 sul capitolo 37360 ("Contributi e sussidi ad enti
pubblici per l'incremento e la conservazione del patrimonio
alpinistico - L.R. 10.01.1961, n° 2 - L.R. 09.05.1963, n° 11) del
bilancio di previsione della Regione per l'anno in corso.
3. Alla copertura degli oneri di cui al comma precedente si
provvede mediante riduzione di pari importo dello stanziamento
iscritto al cap. 50150 ("Fondo globale per il finanziamento di
spese per ulteriori programmi di sviluppo spese d'investimento" - a
valere sull'apposito accantonamento previsto all'allegato n. 8 -
punto 2.2.2 - settore 2: sviluppo economico) della parte spesa del
bilancio di previsione della Regione per l'anno 1987.
PRESIDENTE:
Se nessuno chiede la parola, pongo in
votazione l'articolo 1, testé letto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Do lettura dell'articolo 2:
Articolo 2
1. Al bilancio di previsione della Regione per l'anno
finanziario 1987 sono apportate le seguenti variazioni:
PARTE SPESA
Variazione in diminuzione:
Cap. 50150 - Fondo globale per il finanziamento di spese per
ulteriori programmi di sviluppo - spese d'investimento
L. 1.300.000.000
Variazione in aumento:
Cap. 37350 - Contributi e sussidi ad imprese per l'incremento
e la conservazione del patrimonio alpinistico.
-
L.R. 10.01.1961, n° 2
-
L.R. 09/05.1963, n° 11
L. 1.000.000.000
Cap. 37360 - Contributi e sussidi ad enti pubblici per
l'incremento e la conservazione del patrimonio alpinistico.
-
L.R. 10.01.1961, n° 2
-
L.R. 09.05.1963, n° 11
L. 300.000.000
L. 1.300.000.000
PRESIDENTE:
Se nessuno chiede la parola, pongo in
votazione l'articolo 2, testé letto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Do lettura dell'articolo 3:
Articolo 3
1.
La presente legge è dichiarata urgente ai sensi del
terzo comma dell'art. 31 dello Statuto speciale ed entrerà in
vigore il giorno successivo a quello della sua pubblicazione nel
Bollettino Ufficiale della Regione.
2.
È fatto obbligo a chiunque spetti di osservarla e
di farla osservare come legge della Regione Valle d'Aosta.
PRESIDENTE:
Se nessuno chiede la parola, pongo in
votazione l'articolo 3, testé letto:
ESITO DELLA VOTAZIONE
Presenti, votanti e favorevoli:
27
Il Consiglio approva all'unanimità
PRESIDENTE:
Il Consiglio è chiamato ora a pronunciarsi
per votazione segreta sul complesso della legge:
VOTAZIONE A SCRUTINIO SEGRETO
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
