Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 358 del 22 dicembre 1972 - Resoconto
OGGETTO N. 358/72 - Ratifica di deliberazioni adottate dalla
Giunta regionale in via d'urgenza.
Siggia (P.C.I.)
- Vorrei ricordare al Consiglio che,
oltre all'allegato che è stato trasmesso in data 18, ci sono altre
tre delibere di Giunta da ratificare, che sono state distribuite
ieri. L'ultima dell'allegato trasmesso, però, è da fare a scrutinio
segreto. Prego quindi il Consiglio che sia rinviata a chiusura
della discussione.
Oggetto n. 5953 in data 6 dicembre 1972
Domande? Chi è favorevole, alzi la mano. Contrari? Astenuti? Il
Consiglio approva all'unanimità.
Oggetto n. 5973 in data 6 dicembre 1972
Domande? Chi è favorevole, alzi la mano. Contrari? Astenuti? Il
Consiglio approva all'unanimità.
Oggetto n. 5974 in data 6 dicembre 1972
Domande? Chi è favorevole, alzi la mano. Contrari? Astenuti? Il
Consiglio approva all'unanimità.
Oggetto n. 5999 in data 6 dicembre 1972
Domande? Chi è favorevole, alzi la mano. Contrari? Astenuti? Il
Consiglio approva all'unanimità.
Oggetto n. 5969 in data 6 dicembre 1972
Manganoni (P.C.I.)
- Io volevo solo fare una
constatazione: questi 200 milioni figuravano sul bilancio del '72.
Siamo il 22 dicembre, cioè fine anno, noi impegniamo - non
spendiamo - impegniamo questi 200 milioni per non lasciarli andare
in economia, ed è giusto, ed è bene che facciamo questo. Però, dice
la delibera, che noi questi soldi li verseremo all'Ente in seguito
a idonea documentazione di spesa e previo controllo.
Cioè: man mano che l'Ente Ospedaliero li spenderà, noi li
verseremo. Intanto questi entreranno nel grande capitolo dei
residui ad aumentarli. Perché i 19 miliardi son pochi, così fa
ridere 200 milioni su 19 miliardi! Comunque questo
contribuisce.
Ed allora questo conferma quanto io dicevo ieri che noi, qui,
continuiamo ad accumulare dei residui passivi, a svalutarli,
anziché spenderli.
Siggia (P.C.I.)
- Risponde l'Assessore Chantel.
Chantel (P.S.I.)
- Per tranquillità del Consigliere
Manganoni, io gli dirò che i 200 milioni non sono certamente
sufficienti per far fronte alle attrezzature ospitaliere richieste
e controllate dagli stessi direttori di reparto e primari.
Solo che, naturalmente, bisogna partire dal principio che
un'attrezzatura si compra, anche se prevista, al momento preciso di
metterla in atto e tante volte bisogna ordinarla addirittura 6 o 7
mesi prima per poterla avere, certe attrezzature.
Alcune si trovano in Italia, alcune non sono in Italia.
Allora, naturalmente, è necessario, prima di tutto che questi
soldi rimangano a disposizione, secondariamente che l'ospedale ci
assicuri di potersene servire e farà la partita di giro e scriverà:
questa roba qui è arrivata, questa roba qui è ordinata, questa
arriverà tra 1 mese, 2, 3 o 4 mesi. Perciò non vedo la
preoccupazione.
Anzi, dirò a Manganoni, che ne abbiamo messi altri 200 mila
anche quest'anno - se ha letto bene il bilancio - perché la
sistemazione di certi futuri reparti che servono anche dal lato
preventivo, che saranno fatti su quei locali che si sono liberati
al brefotrofio, anche quelli la spesa va prevista e ci vorranno
30/40 milioni di attrezzature e naturalmente va previsto, che, al
momento opportuno, si possa adoperare.
Perciò, guardi, che questa delibera qui, è una delibera
regolare, saggia e fatta bene, vero.
E aggiungerò qualcos'altro: lei crede proprio che basti scrivere
su un pezzo di carta "mandateci un'unità coronaria e il giorno dopo
l'unità coronaria arriva qui?" E no! Ci vuole il suo tempo e ci
vuole, nello stesso tempo, a chi ordina, la garanzia di avere i
quattrini per pagare.
Manganoni (P.C.I.)
- Chantel non ha risposto a quel che
ho detto io. Lui dice: i 200 milioni non sono sufficienti.
D'accordo! Altri 200 milioni li abbiamo visti ieri sul bilancio,
d'accordo. Non è questo che dico io. Io, su questo, son tutto
d'accordo.
La constatazione mia qual è? Che dopo un anno che abbiamo 200
milioni in bilancio, li impegniamo alla fine dell'anno. Giusto, per
evitare che vadano in economia. La conclusione mia qual è? Che oggi
- 22 dicembre - aumentiamo i residui passivi che, sul bilancio si
parla di 19 miliardi, di altri 200 milioni e questo è un dato che
conferma quanto ieri abbiamo afferrato in Consiglio.
Esistono tutte le difficoltà che ha detto Chantel, tutto vero,
ma la sostanza è questa: altri 200 milioni a residuo.
Chantel (P.S.I.)
- Ha letto bene la delibera,
Manganoni?
"Propone, pertanto, di approvare la concessione all'Ente
Ospedaliero regionale Valle d'Aosta di un contributo regionale di
lire 200 milioni nelle spese per acquisto di nuove attrezzature
ospedaliere." Come fanno a rimanere a residuo a noi se noi li diamo
all'Ospedale?
Manganoni (P.C.I.)
- ... no! 3° comma, caro Chantel: "di
stabilire che la liquidazione del contributo di cui si tratta, si
provveda - anche ratealmente, con successive deliberazioni della
Giunta regionale, su proposta dell'Assessore, ecc., previa
presentazione da parte dell'Amministrazione dell'Ente Ospedaliero
interessato di idonea documentazione di spesa"...
(Chantel:
è naturale!) ...Giusto. Ma la sostanza qual è? Che oggi questi
soldi non li versiamo lì, ed è giusto che non siano versati, noi li
verseremo quando quelli comperano. Oggi, il 22 dicembre, questi 22
milioni vanno ad aggiungersi ai residui passivi!
Caro Chantel leggilo, l'hai scritto tu questo sotto, non io.
Chantel (P.S.I.)
- Scusa neh, Manganoni, non voglio più
entrare in merito perché sembra di dover spiegare le cose: quando
ti spiego che per ottenere la fattura di un'ordinazione delle volte
ci vogliono sei mesi.
Manganoni (P.C.I.)
- Ti ho detto che sono d'accordo, su
questo, io ho fatto una constatazione, chiuso.
Chantel (P.S.I.)
- Va bene, constata quello che vuoi
tanto perdo tempo a spiegare, constata tutto quello che vuoi, cosa
vuoi che ti dica.
Siggia (P.C.I.)
- Abbiamo sentito la constatazione.
Passiamo alla votazione: chi è favorevole, alzi la mano. Contrari?
Astenuti? Il Consiglio approva.
Oggetto n. 6110 in data 13 dicembre 1972
Ci sono interventi? Chi è favorevole, alzi la mano. Contrari?
Astenuti? Il Consiglio approva.
Oggetto n. 6144 in data 13 dicembre 1972
Interventi nessuno. Chi è favorevole alzi la mano. Contrari?
Astenuti? Il Consiglio approva.
C'è ancora una delibera che era stata trasmessa con gli
allegati, che è da votare a scrutinio segreto. Se il Consiglio
ritiene che non ci sia discussione da fare, la votazione può essere
fatta anche adesso: è il
n. 5999 in data 6 dicembre
1972.
Si procede alla votazione a scrutinio segreto. Risultati della
votazione: presenti e votanti: ventitré. Favorevoli: ventidue.
Contrari: uno. Il Consiglio approva.
