Classificazione
BILANCIO E CONTABILITA' REGIONALE



Oggetto del Consiglio n. 3022 del 22 novembre 2017 - Resoconto
OGGETTO N. 3022/XIV - Interrogazione a risposta immediata:
"Mancata presentazione del bilancio di previsione della Regione per
il triennio 2018-2020".
Morelli (Présidente) -
Point n° 5.02 de l'ordre du jour.
Pour l'illustration, a demandé la parole le collègue Gerandin.
Gerandin (GM) -
Un'interrogazione che chiede conto del
problema legato alla presentazione del bilancio 2018-2020. Mi pare
- poi posso sbagliarmi di qualche giorno - che il 6 novembre il
Presidente e l'allora Assessore Perron vennero in commissione e ci
annunciarono come imminente la presentazione del bilancio. In
quell'occasione - che è la cosa più importante - ci venne
presentata una lettera inviata al Viceministro dell'economia e
delle finanze, Onorevole Morando, in cui tra le altre cose -
sintetizzo - diceva: "ne consegue che il bilancio regionale di
previsione del triennio 2018-2020 verrà redatto mediante conferma
dell'importo complessivo del contributo di 94,2 milioni, detratto
cioè l'importo del contributo, ai sensi del citato articolo 16,
comma 3 del decreto-legge n. 95/2012". Per essere chiaro per chi ci
ascolta, sono quei famosi 144 milioni in discussione a tutt'oggi.
Ora, ho letto - poi peraltro ne ho avuta conferma anche dal
Capogruppo Perron - di un accordo esistente tra l'Union Valdôtaine
e l'Union Valdôtaine Progressiste alla base di questo nuovo
Esecutivo, di questa nuova maggioranza che - combinazione - diceva
che il
turnover
alla Presidenza del Consiglio tra il
Presidente Rosset e il Consigliere Rollandin dell'Union Valdôtaine
avrebbe avuto decorso alla presentazione del bilancio regionale
2018-2020 alle commissioni consiliari competenti del Consiglio.
Ora, è chiaramente provocatoria la domanda, nel senso che non
possiamo pensare che un turnover alla base di un accordo politico
sia la ragione della non presentazione di un bilancio, però era
interessante capire come mai e se c'erano dei nessi su un accordo
politico, che è del tutto legittimo, alla base di questa nuova
maggioranza e il fatto che l'impegno preso in prima persona dal
Presidente e dall'allora Assessore Perron del bilancio di
presentare nel più breve tempo possibile il bilancio non sia stato
osservato.
Présidente -
Pour la réponse, a demandé la parole le
Président Viérin.
Viérin (UVP) -
Abbiamo ascoltato la ricostruzione
pittoresca del collega Gerandin, una ricostruzione
politico-amministrativa sul perché il bilancio ha avuto qualche
giorno di posticipazione. Ho già avuto modo di dire stamattina che
il bilancio è stato posticipato, d'intesa con la Conferenza dei
Capigruppo, perché abbiamo avuto la necessità di lavorare
in
primis
con lo Stato per risolvere questa questione. Quella
lettera, collega Gerandin, che lei cita, risolve la questione del
2018, ma noi stiamo trattando anche sul 2017 e si sta discutendo in
queste ore del nostro emendamento, perché noi abbiamo chiesto la
restituzione anche dei 144 milioni del 2017, chiaramente vedremo
che cosa lo Stato ci proporrà in termini di soluzione. Lo
slittamento non pregiudica in alcun modo questa nostra possibilità
di fare un bilancio adeguato. Questo è il motivo per cui abbiamo
deciso tutti assieme di avere un po' più di tempo.
La seconda questione è che, per quanto riguarda questo bilancio,
io ho avuto ancora un incontro alle 14:30 con gli Enti locali,
abbiamo incontrato le organizzazioni sindacali e le incontreremo di
nuovo, stiamo lavorando in concertazione in modo codificato per
cercare di dare delle risposte. Non vogliamo quindi annunciare
quali saranno queste risposte, lo faremo quando avremo trovato
delle quadrature; la quadratura politica c'è sul bilancio, adesso i
tecnici ci stanno lavorando.
Per quanto riguarda la ricostruzione politica, l'altra volta il
collega Gerandin girava con l'accordo... prendiamo atto che a lei
piace ancora frequentare certi ambienti che poi però qui in aula
discredita: l'ambiente unionista. Si vede che in qualche modo lei
va un po' ad assaporarlo, ma noi lasciamo fare la politica ai
movimenti, noi li abbiamo i movimenti. Non abbiamo ancora capito
per altri se i movimenti ci sono... erano movimenti che non erano
movimenti, adesso sono diventati movimenti. I nostri movimenti si
sono parlati, sono addivenuti a delle prospettive politiche su un
progetto, che è un progetto aperto e qui noi continuiamo a dire:
speriamo possa avere in prospettiva delle adesioni anche da parte
di chi non ha la politica della "bava alla bocca" ma ha, è stato
detto da qualcuno: "la politica di costruire, invece che di
distruggere". Le riunioni con le associazioni ci hanno confermato
che una certa politica poi fa in modo che la società civile
condanni tutto l'agone politico, nessuno escluso. Noi quindi
rifiutiamo questa lettura pittoresca dello slittamento del bilancio
per altre questioni e chiediamo anche - l'abbiamo detto stamattina
- un po' di considerazione per la parte tecnica, gli uffici, che
stanno veramente lavorando, anche perché noi diciamo di cercare di
fare in fretta per dare il tempo a tutti di vedere i contenuti di
questo bilancio, ma questo slittamento è propedeutico a fare un
bilancio in modo diverso, se fosse stato fatto con il
copia/incolla, avremmo impiegato veramente due giorni. È un
bilancio che sta nascendo in modo diverso visto che di cambiamento
si sta parlando.
Présidente -
Pour la réplique, la parole au collègue
Gerandin.
Gerandin (GM) -
Voglio togliere il dubbio sia a lei che
al collega Marguerettaz: l'appartenenza al mondo unionista è un
valore per tutti; è chi ha rovinato il mondo unionista che dovrebbe
magari fare un esame di coscienza, ma, per quello che mi riguarda,
tutte le volte che mi ricordate l'appartenenza al mondo unionista
mi fate un immenso piacere, veramente.
Detto questo, le risposte che ha dato... sappiamo, abbiamo letto
l'emendamento che è stato presentato, che riguarda anche il 2017,
ma, come lei ci ha annunciato, in merito al bilancio 2018-2020,
poco incide se recupererete queste somme riferite al 2017. Sarà
molto importante invece capire la disponibilità economica del
2018-2020: questa è la realtà dei fatti. Poi uno può legare fatti
occasionali e quant'altro con alcune vicende. Noi ci auguriamo
tutti che portiate a casa il risultato, ma ci mancherebbe! La Valle
d'Aosta spera, anzi vi ha chiesto conto come mai non avevate fatto
un accordo preventivo per siglare il discorso dei 144 milioni. Se
porterete a casa il risultato, avrete da parte mia un plauso.
Diversa è la storia di dire: "annuncio lettere, in cui prendo
coraggio, faccio un bilancio per cui non terrò conto dei 144
milioni" e poi alla fine, come peraltro vi ho ricordato nell'ultimo
Consiglio, io vi ho già detto che avevo dei seri dubbi che avreste
presentato un bilancio, oltre alla lettera che è una dichiarazione
di intenti, riferito al vero utilizzo dei 144 milioni. Lei me ne ha
dato conferma perché il bilancio non lo ha presentato,
Presidente.
