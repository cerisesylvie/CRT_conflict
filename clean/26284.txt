Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 117 del 16 marzo 1973 - Resoconto
OGGETTO N. 117/73 - Concessione di contributi al Comune di
Aosta nelle spese relative ai servizi scolastici e ad attività
sportive ed assistenziali per l'anno 1973.
Montesano (P.S.D.I.) -
Un momento, perché il relatore non
esiste... In queste sedute ci sono i disertori temporanei... Volevo
passare al 27, 28, 29, 30 e 31, ma neanche l'altro Assessore c'è...
Ecco Chantel.
La parola all'Assessore Chantel.
Chantel
(P.S.I.) -
Questa è una delibera che
riguarda i contributi relativi alle spese dei servizi scolastici,
attività sportive e assistenziali - vero - che noi diamo ogni anno
al Comune in base alle difficoltà di bilancio e calcolando che
questi non sono servizi che riguardano solo specificatamente il
Comune di Aosta, come Comune, ma sono attività che hanno il
riverbero del fatto che il Comune sia Capoluogo di Regione.
Noi, anzi, come già abbiamo detto altre volte e come già si era
preoccupata la Giunta, ci auguriamo che, definita la riforma
scolastica - vero - si provveda a costruire nella Media Valle degli
Istituti, di modo che non ci sia il concentramento ad Aosta -
diciamo così - degli studenti che riguardano una parte della
Valle.
Qui la delibera è corta, è stata mandata, è chiara, perciò io
non ho nulla da aggiungere - vero - e la parola a chi la vuole, io
non c'entro.
Montesano (P.S.D.I.) -
Chi chiede la parola? Consigliere
Tonino.
Tonino (P.S.I.U.P.) -
Brevemente, io volevo solo sapere a
che punto è la materia che riguarda la Colonia marina regionale di
cui si era parlato nell'altro Consiglio.
Montesano (P.S.D.I.) -
Aspetti, Chantel, che risponde a
tutto. Consigliere Bancod.
Bancod (U.V.) -
Io volevo sapere, già che sono contributi
regionali, per esempio, insomma, le spese per la Colonia marina 40
milioni, vorrei sapere se, in queste colonie, come ha detto
l'Assessore Chantel, non si tratta solo del Comune di Aosta, ma un
po' previste per tutti... Se ragazzi della Valle, insomma, di altri
Comuni della Valle possono partecipare.
Montesano (P.S.D.I.) -
Altri che chiedono la parola?
Allora le risposte dell'Assessore Chantel.
Chantel
(P.S.I.) -
Per quel che riguarda la
Colonia marina - vero - regionale, ha chiesto lei, no?
(Voce di
Tonino)
...Lo so. Ha fatto la domanda, cosa vuoi che ci faccia
io? Tonino ha parlato di regionale, mentre qui c'è scritto
"comunale" - vero - non posso mica non rispondergli, no?
C'è stato - diciamo così - richiesto da parte del Consiglio che,
prima di orientarci da Genova in giù, dovevamo ancora preoccuparci
dell'altra sistemazione che poteva essere ancora oltre Imperia,
cioè, fino a S. Remo o a Ventimiglia e, pur avendo avuto delle
indicazioni che abbiamo cercato di controllare, se Tonino ha ben
letto i giornali, avrà visto che una parte della popolazione ha
richiesto alle singole Province di definire con Piani regolatori,
ecc., i territori, perché questi territori possono essere, o bene o
male, in parte adoperati.
Ripeto ancora una volta: da quel che consta a me, in quelle zone
il desiderio era di non aver tra i piedi delle Colonie e i Comuni
naturalmente hanno fatto delle... restringendo al minimo, mettendo
tutte le grane immaginabili e possibili perché non vengano le
Colonie. Non le vogliono, chiaro? Quando saremo riusciti a
combinare qualcosa di definitivo, lo riporteremo in Consiglio. Cosa
vuole che le dica? Io non posso inventare né i terreni né la
possibilità di comprarli. È un problema che mi sembra che esisteva
già otto o dieci anni fa, quando io ero Assessore, che non si è mai
potuto concludere, perché all'ultimo momento non andava bene
qualcosa. Questa è la verità.
Io la proposta, almeno, per quanto riguardava me e non per quel
che riguardava l'Assistenza, perché non dipende dal mio
assessorato, ma, in ogni modo, io me ne occupo; il fatto era certo
che avevo detto "da Genova in avanti" e qui in Consiglio si è detto
"vediamo ancora dall'altra parte" e noi stiamo vedendo che cosa si
può concludere dall'altra parte, non nascondendo le enormi
difficoltà di risolvere il problema per quel che riguarda Savona,
Ventimiglia. Questo ho da rispondere su quel punto lì.
Sul resto, è logico che questo, essendo un bilancio comunale, di
cui io non conosco le deliberazioni nel senso specifiche, perché
dovrei avere qui un Assessore del Comune per dare queste risposte,
io ritengo però che questo è un bilancio comunale in cui provvederà
in proprio, perché la parte che riguardava il resto della Valle,
riguarda le Scuole - sono stato chiaro: le scuole - e le scuole
senza dubbio qui - è vero - hanno l'afflusso di gente che viene da
fuori. Io non ho parlato delle Colonie, né posso dare una risposta
che non mi compete.
Montesano (P.S.D.I.) -
Chi altro chiede la parola?
Consigliere Tonino.
Tonino (P.S.I.U.P.) -
Ma il discorso fatto da Chantel è
stato fatto sette, otto mesi fa in questo Consiglio, non è cambiato
di una virgola, siamo alla situazione quasi di prima, siamo nella
medesima situazione di prima, cioè il Consiglio regionale ha
approvato una mozione che dava mandato alla Giunta di riferire dei
terreni, delle zone per costruire una Colonia marina regionale e
questo non è stato fatto. Insomma, le ragioni che ha spiegato
l'Assessore Chantel sono state già spiegate 7-8 mesi fa, quindi
questo vuol dire che il problema rimane insoluto, ancora, per il
momento.
Montesano (P.S.D.I.) -
Nessun altro chiede la parola?
Allora la delibera passa ai voti. Chi è a favore, alzi la mano.
Contrari? Astenuti? Il Consiglio approva.
Si passa all'oggetto 25.
