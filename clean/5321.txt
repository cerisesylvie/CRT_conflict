Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 213 del 6 aprile 1983 - Resoconto
OGGETTO N. 213/VII - NOTIZIE DI MODIFICAZIONI DA APPORTARE AL
PIANO SANITARIO REGIONALE. (Interrogazione con risposta
scritta).
PRESIDENTE:
Do lettura dell'interrogazione con risposta
scritta presentata dal Consigliere Minuzzo.
INTERROGAZIONE CON RISPOSTA SCRITTA
RICEVUTA documentata notizia di radicali modificazioni che si
intenderebbe apportare ad una parte altamente qualificante del
progetto del piano sanitario regionale, la cui redazione si è
recentemente conclusa, dopo un anno di lavoro e una spesa di 80
milioni, con la sua presentazione alle parti, politica sociale e
tecnica;
RILEVATO che le modifiche accennate si propongono:
di istituire numerose unità operative in aggiunta a quelle già
previste (come una nuova unità chirurgica, una cardiologica di
base, una di traumatologia d'urgenza) con la relativa
responsabilità affidata a figure mediche in posizione apicale;
di istituire unità dipartimentali, la cui responsabilità sarebbe
affidata a figure mediche non apicali, ex novo (come le progettate
altre due unità chirurgiche; quella di oncologia; quella di
citologia) o in sostituzione unità operative già previste nel piano
(come la dermatologia; la fisiopatologia respiratoria e
broncologia; la pneumotisiologia; la neuropsichiatria
infantile);
3) la consenguente abolizione di unità operative già previste
come la dermatologia, pneumologia e fisiopatologia respiratoria, la
neuropsichiatria infantile, la urologia;
PREMESSO che l'unità operativa, definita dalle leggi in vigore,
è e rimane la struttura essenziale ed unica per l'effettivo
espletamento dell'attività sanitaria sia nell'ambito
monodisciplinare sia in quello multidisciplinare o
interdisciplinare che definisce l'intervento di tipo
dipartimentale;
PREMESSO ancora che la responsabilità di tali unità operative e
dipartimentali deve essere affidata a personale medico in posizione
apicale provvisto dei prescritti titoli d studio (DPR 761/1979;
legge regionale 21/1980);
INTERROGA
l'Assessore alla Sanità ed Assistenza Sociale per conoscere:
1) per quali ragioni e sotto quali spinte si pretende di
modificare un progetto testè elaborato da esperti a pochi mesi
dalla sua redazione;
2) per quali ragioni e sotto quali spinte, mentre si mantengono
giustamente unità operative come la gastroenterologia, la
nefrologia, ecc. con le relative attribuzioni di responsabilità a
livello apicale, si siano soppresse altre progettate unità
operative, come quelle citate in premessa, di cui è manifesta la
indispensabilità, pretendendo di svolgere le relative attività con
strutture di cui si affida la responsabilità a personale medico di
qualifica e livello inferiore in contrasto con le norme di legge
citate;
se vi siano, e quali, ragioni diverse dall'intento di conseguire
sistemazioni ad personam, per le progettate innovazioni e per dare
alle unità dipartimentali significati e portata ben diversi da
quelli previsti dalle leggi vigenti con la conseguente
dequalificazione delle specifiche attività rispetto a quelle
affidate a personale dirigente e responsabile di più elevata
qualificazione;
con quali motivazioni si tenti di far rivivere sotto mentite
spoglie la figura dell'aiuto dirigente; che altro non è che il
responsabile dell'unità dipartimentale così com'è configurata nel
progetto innovativo.
PRESIDENTE:
E' stata data risposta scritta con lettera n.
345 del 22.3. 1983.
