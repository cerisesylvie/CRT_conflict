Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 190 del 3 aprile 1973 - Resoconto
OGGETTO N. 190/73 - Finanziamento di spese per l'esecuzione
di opere di pubblica utilità in Comune di St. Vincent, per l'anno
1973. Delega alla Giunta.
Pollicini (D.P.)
- Si tratta del consueto contributo di
finanziamento di opere e lavori da eseguirsi nel Comune di St.
Vincent per l'importo massimo del 5% degli introiti netti della
Casa da Gioco e sono 250.000.000 previsti nel bilancio di questo
anno. Le opere sono riportate nell'allegato che tutti i Consiglieri
hanno ricevuto.
Manganoni (P.C.I.)
- ... sul piano che annualmente
approviamo, questo piano di lavori pubblici di St. Vincent, nel
passato dovevamo constatare che la collina era quasi sempre
dimenticata e la quasi totalità dei fondi andavano a finire al
capoluogo. A partire dallo scorso anno si è cambiato e ci si è
ricordati delle zone depresse che sono i villaggi della collina,
quest'anno si è fatto anche un altro piccolo sforzo e su 250
milioni circa 120 sono destinati alle frazioni; è già un passo
avanti, ma se noi pensiamo quante frazioni di St. Vincent sono
ancora sprovviste di fognature, e alcune anche di acquedotto,
allora possiamo noi pretendere lo sviluppo della collina, dei
villaggi di St. Vincent quando manca la fognatura e in certi casi
anche l'acquedotto? Comunque dò atto che l'anno scorso si è
incominciato a cambiare sistema e anche quest'anno in tono minore
comunque anche quest'anno. Bisognerà che in avvenire si tenga conto
delle necessità del capoluogo, sì, ma non si continui, anche se
adesso si attenua questa dimenticanza, dimenticare i villaggi.
Volevo porre tre domande: primo vi sono 30 milioni al punto 2
per la ricostruzione del Ru Courtaud, se brevissimamente
l'Assessore ci informasse a che punto sono i lavori di
finanziamenti; poi vedo "25 milioni costruzione nuovo Municipio
revisione prezzi". Come? A parte che si tratta di un orrore quel
Municipio! Che gli facessero un bel muro alto 30 metri davanti
almeno dall'autostrada, vero, quell'orrore non lo si vedrebbe!
Comunque, a parte questa considerazione, dopo 10 anni, perché mi
pare che almeno da 10 anni hanno appaltato, noi oggi stiamo ancora
pagando 25 milioni per la revisione dei prezzi! Io chiederei come
mai le cose vanno così per le lunghe. Ed ultimo, al punto 17: 3
milioni per le spese redazione del piano regolatore, cioè io non
entro nel merito dei 30 milioni o meno, il piano regolatore non se
volesse brevemente illustrarmelo, è stato approvato, è stato
impugnato mi pare oggi, praticamente a che punto siamo con il piano
regolatore di St. Vincent?
Bancod (U.V.)
- ...insomma sono d'accordo con certe
osservazioni che ha fatto il Consigliere Manganoni, ma in più
volevo chiedere al punto 12, no al punto 13 "Saldo lavori
costruzione nuova funicolare 6 milioni" ma questi lavori che mi
pare alla Regione sono già costati insomma con delibera mi pare 70
o 75 milioni, che adesso vengono fuori ancora con altri 6 milioni,
non so, vorrei sapere se questi entrano nei... questi 75 milioni
entrano nei compensi dovuti al Comune di St. Vincent oppure se sono
fuori, fuori programma, cioè del 5% al Comune di St. Vincent.
Maquignaz (D.P.)
- Io rispondo al Consigliere Manganoni
per quanto concerne la richiesta sul punto 2 del programma
ricostruzione del Ru Courtaud. Dunque lì c'era progetto già del '66
che prevedeva 390 milioni per il tratto di canale che va dalla
sorgente al Gran Salto per cui è stata iniziata la pratica per
ottenere i contributi di FEOGA e Ministero dell'Agricoltura,
siccome per le traversie che ha subito quell'opera, per la mancanza
di accordo tra Comune di Ayas, Comune di Brusson e il Consorzio
siamo arrivati al '72 prima di poter iniziare i lavori; parlo del
Consorzio perché i lavori sono eseguiti e appaltati dal Consorzio,
quindi è chiaro che in quel momento i 390 milioni non erano più
sufficienti, ma erano necessari della revisione dei prezzi, 720
milioni anche le modificazioni che sono state apportate al progetto
in seguito all'accordo Ayas e Consorzio che hanno chiesto di avere
un canale scoperto al lato naturalmente della tubazione interrata;
quindi se noi teniamo conto che il contributo FEOGA e Ministero
ammonta a 368.000.000 rimane una cifra scoperta di 362.000.000 di
cui il 70% a carico della Regione e il 30% a carico del Comune,
quindi è chiaro che il Comune dovrà versare 112.000.000 e la
Regione 250.000.000, parlo del lotto dalla sorgente al Gran Salto,
perché per quanto riguarda il primi lotto dal Colle di Joux fino a
dove sono giunti in questo momento i lavori, quelli sono già
finanziati da tutti i fondi impegnati precedentemente dal Consiglio
regionale e dal Comune di St. Vincent.
I lavori sono stati appaltati se non erro nel mese di ottobre
del '72, hanno già presentato degli stati di avanzamento e adesso
riprendono, i lavori vanno avanti e si pensa di poterli ultimare
nel corso del 1973, quindi è chiaro che il Comune ha dovuto mettere
nel programma una parte di fondo per coprire naturalmente la parte
che compete al Comune, cioè quel 30%, non saranno sufficienti
quindi il Comune dovrà fare un'altra erogazione di fondi, però
prudenzialmente hanno incominciato a stanziare 30 milioni mentre mi
risulta che ne dovranno stanziare altri 15 o 16, perché una parte
li hanno già accantonati dai bilanci precedenti.
Montesano (P.S.D.I.)
- Altri interventi? Allora la parola
all'Assessore Pollicini.
Pollicini (D.P.)
- Per quanto riguarda la previsione
prezzi del Municipio, si tratta dell'applicazione di norme
contrattuali in virtù di leggi e sono regolamentate dalle tabelle
ministeriali in relazione alle variazioni dei prezzi, quindi qui
direi che una norma rigida che non è, direi, possibile discutere,
ecco. Questo fa parte delle norme, in virtù di queste leggi e in
virtù di queste norme contrattuali vi è una revisione dei prezzi
che è stata ottenuta in base a delle tabelle del Ministero che
tiene conto appunto di un listino prezzi; in base a questa variante
è venuta fuori l'esigenza di dover pagare una ulteriore quota che è
quella prevista appunto dal piano dei lavori del Comune di St.
Vincent.
Per quanto concerne il piano regolatore penso sarà opportuno ...
la risposta dell'Assessore all'Urbanistica. Va beh, arriverà... Mi
pare opportuno chiarire per il Consigliere Bancod che riguardo a
quei 6 milioni relativi alla funicolare si tratta di un supero di
spesa e rientrano evidentemente nel piano dei lavori del Comune
sulla base del 5% degli introiti netti del Casinò.
Montesano (P.S.D.I.)
- Altri interventi? Allora i Signori
Consiglieri sono chiamati a votare. Chi è favorevole alzi la mano.
Contrari. Astenuti. Il Consiglio approva.
Oggetto n. 17.
