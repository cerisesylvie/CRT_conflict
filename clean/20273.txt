Classificazione
INDUSTRIA


Resoconto integrale del dibattito dell'aula
Oggetto del Consiglio n. 259 del 1° dicembre 2003 - Resoconto
OGGETTO N. 259/XII - Tempi di realizzo delle strutture
denominate "Pépinière d'entreprises" nell'area Cogne di Aosta.
(Interrogazione)
Interrogazione
Preso atto della delibera n. 3903 del 27 ottobre 2003 con la
quale si conferisce alla Finaosta S.p.A., ai sensi dell'articolo 5
della l.r. 28/6/1982 n. 16 e successive modificazioni ed
integrazioni, dell'incarico di provvedere alla realizzazione nella
pépinière d'entreprises situata nell'area Cogne di Aosta, di
interventi vari necessari per il suo utilizzo;
Considerato che in data 23 giugno 2003 è avvenuto il collaudo
della
pépinière d'entreprises e che il collaudatore ha
riscontrato nell'esecuzione dell'opera alcuni vizi e manchevolezze
che necessitano di riparazioni e completamenti;
Considerato che per questi interventi necessari l'importo
complessivo è stimato in € 101.963,21,
i sottoscritti Consiglieri regionali
Interrogano
l'Assessore competente per conoscere:
1) se tali nuovi e ricorrenti interventi ritarderanno ancora
l'avvio dell'operatività della struttura;
2) a chi è da imputare queste manchevolezze e vizi
nell'esecuzione dell'opera.
F.to: Comé - Viérin Marco - Stacchetti
Président - La parole à l'Assesseur aux activités productives et
aux politiques du travail, Ferraris.
Ferraris (GV-DS-PSE) - Per quanto riguarda la prima domanda
posta,
"se tali nuovi e ricorrenti interventi ritarderanno
ancora l'avvio dell'operatività della struttura"
, la Giunta
regionale, con la deliberazione n. 3903 del 27 ottobre 2003, ha
conferito alla "Finaosta" l'incarico di provvedere alla
realizzazione di alcuni lavori di completamento della struttura
della "pépinière d'entreprises" di Aosta per soddisfare alcune
necessità: l'eliminazione dei vizi e delle manchevolezze
riscontrati in sede di collaudo al fine di garantire la piena
efficienza della struttura; il completo adeguamento della struttura
alle vigenti norme di prevenzione e sicurezza degli ambienti di
lavoro; la completa fruibilità dei soppalchi, mediante la
realizzazione degli impianti di riscaldamento e di illuminazione,
al fine di aumentare le superfici utilizzabili; l'adeguamento
dell'immobile ai servizi di trasmissione dati e di connettività in
generale, che sono stati realizzati nella "pépinière" nell'ambito
del Progetto regionale di azioni innovative denominato "Vinces".
Come sapete, all'interno della "pépinière" vi sarà un sistema
informatico collegato "wireless". L'insieme degli interventi,
quindi, oltre a porre rimedio ai difetti costruttivi, amplia e
migliora ulteriormente l'offerta di servizi che l'Amministrazione
regionale è in grado di offrire alle imprese che si insedieranno
nella struttura.
Nell'immediato la "Finaosta" prevede di realizzare soltanto le
opere indispensabili per avviare l'operatività della struttura,
mentre i restanti interventi di miglioramento saranno eseguiti a
struttura già operante. Se si considera che parte dei lavori già
precedentemente appaltati per migliorare la struttura sono
attualmente in corso, gli eventuali ritardi, conseguenti alla
realizzazione dei lavori affidati alla "Finaosta" con la
deliberazione citata in premessa, saranno estremamente contenuti.
La "pépinière", quindi, sarà inaugurata ed operativa con l'inizio
dell'anno 2004 e, grazie a tutti gli interventi eseguiti, si
posizionerà, per le sue caratteristiche tecnologiche, in modo
competitivo nel panorama dell'offerta degli "incubatori" di
imprese.
Seconda domanda:
"a chi è da imputare queste manchevolezze e
vizi nell'esecuzione dell'opera"
. I vizi e le manchevolezze
riscontrati in sede di collaudo dell'edificio sono da imputare alla
non perfetta esecuzione delle opere da parte dell'impresa
esecutrice. Per questi difetti sono state operate, da parte del
collaudatore e del direttore dei lavori, delle deduzioni
nell'importo corrisposto all'appaltatore in misura complessivamente
pari a 24.477 euro, in quanto l'appaltatore si è dichiarato non
disponibile ad eseguire gli interventi necessari per porre rimedio
ai vizi riscontrati.
Président - La parole au Conseiller Comé.
Comé (SA) - L'Assessore ha citato la deliberazione del 27
ottobre 2003, dove vengono elencati tutta una serie di lavori
mancanti. Vorrei ricordare che questo elenco di lavori era già
stato citato nella deliberazione n. 37/2003, recante: conferimento
di incarico alla "Finaosta" e successive modificazioni ed
integrazioni per interventi di manutenzione e di realizzazione di
soppalchi e di una bussola presso la "pépinière d'entreprises"
dell'area Cogne. Qui nella deliberazione si parla della bussola che
ha citato prima anche l'Assessore, la realizzazione di circa 500
metri di soppalchi aumentando la superficie locabile, la rimozione
di tre porte, la realizzazione di una reception nella hall della
"pépinière"? la costruzione di una bussola? e dal 13 gennaio
arriviamo al collaudo a circa la fine dell'anno, dove il
collaudatore ha riscontrato nell'esecuzione dell'opera alcuni vizi
e manchevolezze che, sebbene non abbiano impedito il collaudo,
necessitano di riparazioni e complementi.
A questo punto l'incarico che è stato conferito alla "Finaosta"
a gennaio non ha prodotto alcun tipo di risposta? è questo che fa
pensare che all'interno vi sia un sistema, dove non vi è un
controllo continuo e preciso; ci stupisce che debba arrivare il
collaudatore per riscontrare di nuovo delle manchevolezze, che
erano già state inserite in una deliberazione di inizio gennaio.
Ritengo quindi che l'area Cogne manchi di una regia, di un
controllo, come è sotto gli occhi di tutti, in quanto questa area
non riesce a decollare dopo 10 anni di continui interventi che si
susseguono sulle stesse strutture. Speriamo che l'inaugurazione del
2004 segni una svolta per questa area, perché corriamo il rischio
di vedere un'area che sarà fallimentare per la nostra
industria.
