Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.


Resoconto integrale del dibattito dell'aula
Oggetto del Consiglio n. 1610 del 18 ottobre 1995 - Resoconto
SEDUTA POMERIDIANA DEL 19 OTTOBRE 1995
OGGETTO N. 1610/X Determinazioni concernenti il Direttore
generale dell'USL della Valle d'Aosta. (Reiezione di
risoluzione)
Risoluzione Il Consiglio regionale
Appreso dagli Organi di Informazione che il Direttore generale
dell'USL ha patteggiato una pena di 4 mesi e 28 giorni in relazione
al procedimento penale intentato a suo carico (e nei confronti di
altri) con l'accusa di abuso di ufficio a scopo patrimoniale per
aver deviato il regolare svolgimento di un concorso pubblico per la
copertura di alcuni posti di aiuto-primario presso l'Ospedale di
Aosta;
Vista la legge regionale 8 giugno 1994, n. 24, proposta da
codesta Giunta regionale e concernente la "Trasformazione in
azienda regionale dell'Unità Sanitaria Locale della Valle d'Aosta:
organi di gestione" e rammentato in particolare il disposto
dell'articolo 9 (Cause di decadenza e sostituzione) della suddetta
legge secondo il quale nei casi in cui ricorrono gravi motivi o la
gestione presenti una situazione di grave disavanzo o in caso di
violazione di leggi o di principi di buon andamento e di
imparzialità dell'amministrazione, la Giunta regionale procede alla
risoluzione del contratto e dichiara la decadenza del Direttore
Generale;
Considerato che il patteggiamento rappresenta sotto il profilo
giuridico una palese ammissione di responsabilità per i fatti
attribuiti e che la relativa sentenza è equiparata a tutti gli
effetti ad una pronuncia di condanna;
Sottolineato altresì che l'esito giudiziario di questa vicenda,
oltre ad evidenziare il comportamento non imparziale del Direttore
Generale dell'USL è comunque contrario ai principi fondamentali del
buon andamento dell'amministrazione, ha una indiscutibile rilevanza
morale;
Richiamata la risoluzione approvata dal Consiglio regionale in
data 24 novembre 1993 con la quale si invitavano gli Organi
assembleari e di Governo della Regione ad operare attivamente a
difesa del prestigio, della credibilità e dell'efficienza delle
istituzioni regionali;
Ribadito altresì l'esplicito impegno dell'Assessore regionale
alla Sanità ed Assistenza sociale il quale si assumeva la
responsabilità politica della scelta dell'attuale Direttore
Generale dell'USL;
Impegna
la Giunta regionale, entro quindici giorni dal ricevimento del
dispositivo della sentenza relativa alla vicenda di cui in
premessa, a dare immediata applicazione all'articolo 9 della legge
regionale n. 24/1994.
F.to: Linty - Tibaldi - Lanièce - Collé - Chiarello
Presidente Ha chiesto la parola il Consigliere Tibaldi.
Tibaldi (LN) Una breve introduzione, perché penso che poi sia
necessario, prima di procedere agli approfondimenti, capire quali
possano essere le intenzioni eventuali della maggioranza.
Il ragionamento che sorregge questa risoluzione è squisitamente
induttivo, cioè dal particolare va verso il generale. Un
ragionamento che peraltro è stato già affermato in maniera
ufficiale da questo Consiglio regionale, qui è citato il 24
novembre 1993, ove si invitavano gli organi assembleari e di
governo della Regione ad operare attivamente a difesa del
prestigio, della credibilità e della efficienza delle istituzioni
regionali.
E' un ragionamento induttivo perché va da questo caso specifico,
dicevo, ma deve fare un attimo riflettere il Consiglio regionale su
un problema che è di ordine generale.
Quindi, un ragionamento che va al di là di una figura specifica
intesa come persona, va al di là di una figura specifica intesa
come incarico amministrativo, va al di là di una figura specifica
prescindendo da quelle che sono le sue ideologie o appartenenze a
determinate associazioni.
Su quale argomento si chiede l'attenzione del Consiglio? E' un
argomento che parte da determinati presupposti, che esistono, che
sono inconfutabili; presupposti che devono solo essere bollati di
una certa ufficialità burocratica per quanto ci riguarda;
presupposti dai quali scaturiscono determinati comportamenti. I
comportamenti sono quelli che questo stesso Consiglio si è posto e
sono i comportamenti che sono contenuti nella legge regionale di
aziendalizzazione dell'USL, che tutti conoscete: è la legge n. 24
dell'8 giugno 1994, al cui articolo 9 è contenuta una norma di
autotutela.
Sostanzialmente quindi la risoluzione chiede che questa norma
venga applicata, proprio perché, a nostro avviso, esistono questi
presupposti che ne richiedono l'applicazione, e sono i presupposti
che vedete indicati in maniera ampiamente specifica in premessa.
Per ora mi fermo qua, mi riservo di intervenire
successivamente.
Presidente E' aperta la discussione generale. Chi intende
chiedere la parola? Ha chiesto la parola il Consigliere Squarzino
Secondina.
Squarzino (VA) Non abbiamo firmato questa risoluzione,
chiaramente, non c'è la firma di nessuno dei Verdi sotto la
risoluzione; però l'argomento che viene trattato per noi è molto
importante, e qui si mette l'accento su una situazione che riguarda
un caso previsto con molta chiarezza dalla legge regionale.
La legge regionale sull'aziendalizzazione all'articolo 9 dice
chiaramente che, nel caso in cui ricorrano gravi motivi o la
gestione presenti una situazione di grave disavanzo, o in caso - e
penso sia questo - di violazione di leggi o di principi di buon
andamento e di imparzialità nell'amministrazione, la Giunta
regionale procede alla risoluzione del contratto e dichiara la
decadenza del Direttore generale.
Qui mi sembra che ci si trovi di fronte ad un caso di violazione
di un principio di buon andamento e di imparzialità
dell'amministrazione; l'articolato di legge non fa l'elenco della
gravità delle situazioni che vengono a crearsi, ma mette in luce il
fatto che, quando un principio di buon andamento è stato violato,
la Giunta regionale procede alla risoluzione, ovvero non dice
neanche può procedere. Quindi, questa è una delle cause di
decadenza di chi ricopre quella carica. Allora, è vero che non
abbiamo in mano questo pezzo di carta, probabilmente perché non lo
abbiamo ancora chiesto, ma potremmo avere in mano il dispositivo
della sentenza, non ancora la motivazione perché forse non è ancora
stata pubblicata. Però, a nostro avviso, qui ricorrono motivi seri
proprio perché sia applicato l'articolo 9.
Ripeto, avremmo preferito magari una formulazione leggermente
diversa, si può anche vedere di portare alcuni accorgimenti, ma
sostanzialmente siamo d'accordo su questa risoluzione, perché il
problema che viene affrontato è veramente serio.
Ricordo ancora che avevamo, a suo tempo, espresso la nostra
posizione rispetto a quel tipo di nomina e adesso ribadiamo questa
nostra posizione di rispetto della legge e dei principi di buon
andamento e di imparzialità nell'amministrazione.
Presidente Sempre in tema di discussione generale, altri
intendono intervenire? Se nessuno chiede la parola, dichiaro chiusa
la discussione generale. Ha chiesto la parola il Presidente della
Giunta Viérin Dino.
Viérin D. (UV) Pour exprimer quelques considérations sur cette
résolution. La première, qui n'a pas une grande importance du point
de vue des engagements qui sont demandés mais que je considère
utile d'exprimer, dans le sens que dans les considérants de cette
résolution on fait référence aux effets juridiques du
"patteggiamento"; nous ne sommes pas, nous, si certains que les
affirmations qui ont été exprimées dans cette résolution
correspondent à la réalité et ce, sur la base des sentences de la
Cour de Cassation. Je veux faire référence notamment à la sentence
n° 334, du17 janvier 1995, session quatrième, ou à la sentence du
21 mars 1994, où l'on exprime des considérations différentes sur le
plan juridique quant à la portée et quant aux effets du
"patteggiamento". Donc, de ce point de vue, nous estimons
nécessaire d'approfondir cette question, mais c'est simplement une
considération qui ne touche pas le fond de la requête.
Pour ce qui est de la requête, par contre, je dois faire deux
considérations. La première, que nous ne pouvons pas accepter que
le Conseil engage le Gouvernement à donner application à un article
de loi. La loi existe, nous l'avons proposée en tant que
Gouvernement, cette Assemblée l'a votée, je ne vois pas comment le
Conseil doit solliciter le Gouvernement à donner application à une
loi. Si nous ne donnons pas application à une loi, il y aura
évidemment même sur d'autres plans toute possibilité de dénoncer ce
fait, mais sur le plan éminemment politique je ne peux accepter
cette condition, qu'une assemblée somme le Gouvernement de donner
application à une loi que ce même Gouvernement a présentée à
l'Assemblée. Donc, de ce point de vue, je ne peux accepter cet
engagement.
De plus, je considère que l'engagement qu'on nous demande est
dépassé, tout d'abord, parce que nous avons voté à l'unanimité une
résolution le 22 décembre 1994 et cette résolution est toujours
valable. Cette résolution se référait expressément à "azioni da
intraprendere in relazione alle recenti vicende giudiziarie del
Direttore generale e dei dipendenti dell'USL". Nous avons tous
votée cette résolution, où on engageait le Gouvernement à
"verificare qual è lo stato delle cose e se esistano le condizioni
giuridiche perché si dia corso a quanto stabilito dall'articolo 9
della legge regionale n. 24/94".
Alors, où on a oublié, ou sinon, ici, je ne comprends pourquoi
que nous devons nous engager une deuxième fois à faire une chose
que nous avons déjà acceptée.
Mais il y a plus. Au cours de la Conférence des Chefs de groupe
de lundi dernier sur ce point spécifique, même si la question
n'était pas à l'ordre du jour, en répondant à M. Marguerettaz, je
me suis engagé, en tant que Président du Gouvernement, à solliciter
en tant que Gouvernement la transmission de la sentence, parce que
nous avons dit qu' avant de prendre toute décision nous devons au
moins examiner la sentence. Et ce, j'ai même ajouté, sur la base
d'un avis du Bureau légal de l'Administration régionale, qui nous
dit, en faisant référence à l'article 9 de la loi n° 24/94: "E'
evidente che il tenore delle ricordate disposizioni normative
richiede una approfondita valutazione di fatti e comportamenti, che
in caso di risoluzione del rapporto deve estrinsecarsi in una
congrua motivazione, immune da vizi di illegittimità. Dalle stesse
disposizioni esula ogni possibilità di giudizio sommario e tanto
meno automatico, come meramente consequenziale (ici on faisait
référence à "procedimenti penali")". C'est ce que nous avons dit,
c'est que nous avons affirmé, c'est ce que nous confirmons
aujourd'hui.
Donc il me semble que pour toutes ces raisons, à part la
question d'ordre général, mais pour ce qui est de la substance, les
engagements du Gouvernement ont déjà été pris, je demanderais donc
à ceux qui ont présenté cette résolution, de bien vouloir la
retirer. Dans le cas contraire, nous voterons contre cette
résolution.
Presidente Ha chiesto la parola il Consigliere Tibaldi.
Tibaldi (LN) Ringrazio il Presidente della Giunta, perché ha
fornito una serie di spunti che secondo me sono interessanti, sui
quali si possono fare una serie di ragionamenti.
Sul primo, è che c'è stata una implicita ammissione della
garanzia politica che si era assunto l'Assessore, quindi il membro
dell'Esecutivo, nei confronti della scelta dell'attuale Direttore
generale dell'USL. E di questo ne prendiamo tutti atto per la
seconda volta.
Per quanto riguarda le singole osservazioni, sugli effetti
giuridici del patteggiamento viene detto che non siete sicuri che
siano veritiere, e vengono citate a tal fine due sentenze di
giurisprudenza elevata, Corte di cassazione e Corte
costituzionale...
(...interruzione del Presidente della Giunta, fuori
microfono...)
... le ho lette, infatti nelle sentenze non si parla di effetti
bensì di natura giuridica, e quindi, se vogliamo, possiamo già fare
una disquisizione eminentemente giuridica, ma che non so quanto sia
conveniente portare avanti in quest'aula. Quindi diciamo che questa
prima affermazione non è assolutamente solida da parte del
Presidente della Giunta.
Per quanto riguarda il fatto che il Presidente si sia già
attivato in questo senso, abbiamo preso atto a livello di
Conferenza dei Capigruppo che il Presidente si è impegnato a
richiedere la sentenza, e di questo gliene do atto. E' vero, il
Presidente in quella Conferenza dei Capigruppo si è impegnato a
richiedere la sentenza. Ma il fatto che si sia impegnato a
richiedere la sentenza, non vuol dire che si sia impegnato, una
volta ricevuta la sentenza, ad applicare una norma; questo è tutto
da vedere, è tutto successivo, anche perché sono passati dieci
giorni e ancora non è successo niente, non so se è perché la
sentenza non è ancora stata ricevuta, o se perché le pratiche
burocratiche sono state inoltrate con ritardo o meno; sono cose che
sapete voi e per carità...
Se avete notato, non viene nemmeno fissato in questo dispositivo
della risoluzione quando deve essere richiesta da parte del
Presidente della Giunta la sentenza; qui è detto che entro 15
giorni dal ricevimento del dispositivo della sentenza chiediamo
l'azione dell'Esecutivo, cioè non chiediamo l'azione dell'Esecutivo
per richiedere una sentenza, ma dal momento in cui questa viene
percepita e quindi entra nel dominio dell'Esecutivo.
Viene poi fatto riferimento ad una risoluzione, che è quella del
22 dicembre 1994; ma questo è assolutamente infondato. Il 22
dicembre 1994 non c'erano questi presupposti, ci trovavamo in
un'altra situazione giuridica, mentre ora la situazione giuridica è
completamente mutata, perché ci troviamo di fronte ad uno status
differente. Se la persona prima era imputata, ora è condannata.
Quindi mi sembra che questa risoluzione sia completamente decaduta,
come effetti, dal momento in cui il procedimento si è concluso.
Pertanto è assolutamente irrisorio questo appigliarsi ad un
documento che non ha più efficacia.
Infine, viene detto che non si può accettare che il Consiglio
obblighi la Giunta all'applicazione di una legge regionale; allora
mi chiedo cosa ci stiamo qui a fare? Veniamo qui a fare i notabili,
ad approvare compravendite, alienazioni, cessioni di diritti, come
è successo più volte, e su questioni così importanti, come lo
stesso Consigliere Squarzino ha riconosciuto, cerchiamo di ciurlare
nel manico? Non lo so... a questo punto possiamo annullare la
presenza del Consiglio e non discutiamo più di niente!
Visto che il Consiglio ha fatto la legge, ha creato una serie di
norme, il Consiglio, secondo me, può anche richiedere
l'applicazione di questa legge, e la richiede a chi applica la
legge; non siamo noi ad applicare le norme, siete voi l'organo
esecutivo, quindi se vi sollecitiamo ad applicare le norme, mi
sembra che non vi chiediamo la luna.
A conclusione di questo cosa si può dire? Da parte nostra mi
sembra che sia inutile il ritiro di questa risoluzione, perché la
riconosciamo fondata in tutti i suoi punti, sia in premessa che
nella impegnativa; l'impegnativa è assolutamente minima perché
chiediamo solo un'applicazione di legge, non chiediamo di più. La
risoluzione potrebbe avere avuto un tenore decisamente più
rigoroso, invece ci siamo attenuti alle strette informazioni che
possediamo senza cercare di travisare e soprattutto creare
demagogia intorno ad un fatto specifico. Mi sembra che anche il
tono dell'introduzione e delle repliche sia stato più che mai nel
sentire della discussione serena e corretta, per cui penso, per
quanto mi riguarda, ma penso anche per chi ha sottoscritto questa
risoluzione, che non sia il caso di ritirarla, e quindi chiedo di
porla ai voti.
Presidente Ha chiesto la parola il Consigliere Parisi.
Parisi (VAP) Volevo dichiarare il mio voto contrario a questa
risoluzione, non tanto per le motivazioni che ha detto il
Presidente della Giunta, e che mi sembra siano corrette e
rispondano a quanto stabilito dalla riunione dei Capigruppo, ma
perché mi sembra che ci sia una grossa strumentalizzazione su
questo fatto.
Non conosco bene il dr. Morelli, ma credo che dal momento in cui
è stato nominato Amministratore o Direttore generale dell'USL, ci
sia stato un accanimento da parte di qualcuno. Non so chi ci sia
dietro e non so cosa ci sia sotto, ma una cosa è certa: ogni
qualvolta si parla dell'USL c'è qualcuno che porta avanti questo
discorso. Nessuno però ha avuto il coraggio o comunque il buon
gusto di dire se questo signore sotto l'aspetto dell'efficienza e
della capacità sia una persona che ha fatto qualcosa di buono per
far funzionare una macchina, che fino ad un certo punto non ha mai
funzionato come doveva funzionare.
Capisco che ci sono dei provvedimenti da prendere e non credo
che sia il Consiglio regionale a dover decidere l'applicazione di
una legge; se esiste una norma di legge, credo che chiunque sia
obbligato ad applicarla e credo che questo non debba dirlo né
Parisi né alcun consigliere di questo Consiglio. I consiglieri di
questo Consiglio devono solo esprimere un giudizio politico
sull'efficienza e sull'attività amministrativa svolta dall'USL, in
particolare dal suo Consiglio di amministrazione, altrimenti non
saremmo più un consesso politico, ma saremmo un tribunale.
Se ci sono i presupposti per l'applicazione dell'articolo 9, e
concordo con quanto diceva il Presidente della Giunta, non credo
che né il Presidente della Giunta né la Giunta stessa si possano
esimere dall'applicarlo. Allora, siccome c'è stato questo impegno,
credo che la Giunta sia obbligata ad applicare questo articolo.
Altro discorso però è tutte le volte far portare la croce,
quando questa croce non esiste. Parliamo allora anche di quello che
è l'altro aspetto della questione, dopo di che vediamo se
effettivamente ci sono tutte le condizioni per fare in modo che il
Direttore generale venga rimosso. Però mi sembra, ripeto, che su
questo aspetto ci sia stato, non da adesso, ma da sempre, una
grossa strumentalizzazione. Non so chi ci sia e cosa ci sia dietro,
però sicuramente il dr. Morelli non gode di grande stima da parte
di alcuni membri non solo di questo Consiglio ma anche di
rappresentanti all'esterno di questo Consiglio, e non per quello
che lui può esprimere sotto l'aspetto dell'efficienza. Credo che ci
siano altri motivi, mi piacerebbe sapere quali sono, ma
probabilmente non verranno mai fuori.
Presidente Ha chiesto la parola il Consigliere Florio.
Florio (VA) Per dichiarazione tutta personale. Le argomentazioni
riportate nella risoluzione non sono convincenti, perché precedono
la conoscenza del fatto, le considerazioni del Giudice. Le ragioni
che hanno portato a quel dispositivo, unico aspetto che conosciamo
di quel procedimento penale, non sono per me sufficienti per
chiedere oggi l'applicazione dell'articolo 9, che peraltro resta
valido integralmente, così come resta valido l'obbligo di adeguarsi
a quanto previsto dall'articolo 9; così come resta valida, a mio
avviso, la sollecitazione del Consiglio al Presidente, alla Giunta,
all'Assessore, a chi di dovere, perché, se del caso, si attivi per
l'attuazione dell'articolo 9. Non posso però accettare che si
chieda di procedere oggi con una decisione solo sulla base della
conoscenza del dispositivo.
Mi sembra che le motivazioni del Presidente della Giunta siano
deboli, era sufficiente pretendere di conoscere bene prima di agire
ciò che è stato deciso dal Giudice, e quindi muoversi solo sulla
base di motivazioni appropriate.
Non voterò quindi né a favore né contro, mi asterrò, perché
voglio conoscere prima di decidere.
Presidente Ha chiesto la parola il Consigliere Collé.
Collé (PpVA) Sono uno dei firmatari di questa risoluzione; credo
comunque che vada considerato quello che è stato l'impegno del
Presidente della Giunta, che poco fa ci ha detto; credo che il
Presidente ci abbia detto che l'articolo 9 verrà applicato nel
momento in cui la Giunta avrà in mano la sentenza di cui stiamo
parlando, pertanto anch'io mi asterrò nella votazione.
Presidente Ha chiesto la parola il Consigliere Linty.
Linty (LN) Consigliere Florio, in questa risoluzione non si
chiede, ad oggi, di applicare una legge senza avere gli atti prima,
però è vero che la Corte di Cassazione che parla di natura
giuridica sul patteggiamento, dicendo che ha un diverso
collegamento rispetto ad una sentenza di condanna sulla
giurisprudenza, però è anche vero che il Codice di procedura penale
specifica in modo insindacabile l'ammissione della colpa in fase di
patteggiamento.
Ora, l'ammissione della colpa, conoscendo il capo di imputazione
dagli organi di informazione - e non credo che tutti gli organi di
informazione simultaneamente abbiano diffuso una notizia errata -
che era la turbativa di un concorso pubblico, a nostro modo di
vedere questo comportamento costituisce uno dei casi di cui
all'articolo 9, oltre che violazione di legge per cui potremmo
anche stare a discutere, ma credo che non possiamo discutere sul
buon andamento ed imparzialità dell'Amministrazione.
Non so se l'Ufficio legale ha visto l'articolo 9 della legge
quando è stato preparato; qui non si dice che si guarderanno tutti
i casi per determinare le responsabilità in fase di decadenza o di
revoca del contratto, ma si dice solo che la Giunta procede. Allora
abbiamo il primo elemento, l'imparzialità dell'Amministrazione che
qui è stata violata, e sfido chiunque a dimostrarmi il contrario,
cioè che qui non è stata violata l'imparzialità di un pubblico
concorso. Quindi la norma mi sembra chiarissima.
Il Consiglio chiede l'applicazione di un articolo di una legge
regionale. Perché lo chiede, Consigliere Parisi? Perché fra i vari
compiti che ha il Consiglio regionale, ha anche il compito
dell'indirizzo e del controllo. Allora, voglio subito
tranquillizzare Parisi che non sto proprio strumentalizzando "un
tubo", va bene? Ho solo davanti una notizia di una persona nominata
al vertice dell'USL, e mi scusi ancora, Consigliere Parisi, ma se
questa persona non è chiacchierata solo in questo Consiglio, ma in
tanti altri posti, almeno un dubbio dovrebbe farselo venire.
Quindi credo che funzione del Consiglio sia sollecitare la
Giunta, invitare la Giunta, controllare la Giunta sull'applicazione
delle leggi che la stessa Giunta ha predisposto e che questo
Consiglio ha approvato, perché se non fossimo stati chiamati a
votare questa legge regionale, non avremmo ragione oggi di
chiederne l'applicazione di un articolo. Ma siccome l'abbiamo
votata, credo sia legittimo che un Consiglio chieda l'applicazione
di un articolo.
Credo che il discorso sia molto semplice. Allacciandomi a quello
che dicevo prima, vale a dire sull'imparzialità violata, è vero che
in sede di discussione della risoluzione del mese di dicembre 1994
era stata votata la risoluzione all'unanimità per impegnare la
Giunta in una certa direzione; ma come ricordava Tibaldi, da quel
giorno ad oggi, sono successe altre cose, e delle questioni che
prima erano parole si sono tramutate in fatti, discutibili, per
carità, ma chiari e limpidi.
Ora, non votare questa risoluzione significa avere un concetto
di imparzialità della pubblica amministrazione differente, o quanto
meno avere un concetto differente sull'applicazione delle norme
delle leggi regionali. Credo sia questo il discorso.
Oggi il Consiglio con questa risoluzione non vuole dire che
domani mattina bisogna a tutti i costi revocare l'incarico, ma dà
tempo 15 giorni alla Giunta dal ricevimento del dispositivo della
sentenza. Credo che se non viene votata, o se viene votata in modo
differente questa risoluzione, dimostri che ci sono due pesi e due
misure all'interno di questo Consiglio, posso dedurre solo questo,
ovvero che per qualcuno violare le leggi costituisce un reato e
quindi richiede l'applicazione di tutte le norme di autotutela,
mentre per qualcun altro violare questa imparzialità, che per noi è
un punto fondamentale della pubblica amministrazione, è un punto
cardine, è una cosa un po' meno grave.
Nel passato, abbiamo assistito a dei casi di deferimento di
dirigenti a commissioni disciplinari, con pubblicità che vanno ben
oltre a quella che si fa al personaggio in questione, perché lì si
è presa subito una decisione, lì non c'era bisogno di valutare i
fatti, ma addirittura in base ad informazioni di garanzia si è
subito deciso. Qui c'è comunque una condanna; al di là che la
Cassazione la intenda in modo diverso ancorandola alla natura
giuridica e non agli effetti - e infatti nella risoluzione parliamo
solo di effetti, non di natura -, ma se ci muoviamo davanti ad un
avviso di garanzia e non ci muoviamo di fronte ad una condanna,
torno a dire che usiamo due pesi e due misure.
Quindi invito ancora questo Consiglio a votare favorevolmente
questa risoluzione per fare chiarezza anche nei confronti di coloro
che mensilmente danno una quota della loro retribuzione alle
strutture sanitarie, per far capire che è nostro desiderio far sì
che queste strutture siano gestite con trasparenza e con quei
criteri che questo Consiglio ha tracciato approvando la risoluzione
in data 24 novembre 1993, con cui si invitavano gli organi
assembleari e di governo della Regione ad operare attivamente a
difesa del prestigio, della credibilità e dell'efficienza delle
istituzioni regionali.
Presidente Ha chiesto la parola il Presidente della Giunta
Viérin Dino.
Viérin D. (UV) Pour reconfirmer le vote contre à cette
résolution et pour préciser qu'il n'y a absolument pas une vision
différente de la justice; la loi est égale pour tout le monde et
donc, de ce point de vue, nous ne nous sentons pas dans
l'obligation que quelqu'un nous rappelle que nous devons appliquer
une loi, parce qu'il est de notre devoir d'appliquer les lois.
Simplement, contrairement à ce qui a été affirmé, nous voulons
connaître la sentence pour pouvoir disposer de tous les éléments
nécessaires pour que nous puissions adopter les mesures qui sont en
rapport avec cet article 9 de la loi n° 24/94, et dans ce sens - et
là le jugement est éminemment politique, donc ce n'est pas une
question juridique - nous nous sommes déjà engagés à aller dans
cette direction, tout d'abord parce que nous estimons que la
résolution qui a été déjà votée par cette Assemblée au mois de
décembre, a encore toute sa validité et, donc, elle nous engage
encore à aller dans cette direction, et puis parce qu'il y a un
engagement non pas dans cette salle, mais au sein de la Conférence
des Chefs de groupe.
Donc, de ce point de vue, le jugement est politique et c'est sur
la base de ce jugement politique que nous exprimons le vote contre,
et non sur les considérations d'ordre juridique ou de vision
différente de justice.
Presidente Se nessuno intende intervenire, pongo in votazione il
punto 20 all'ordine del giorno.
Presenti: 30
Votanti: 26
Favorevoli: 6
Contrari: 20
Astenuti: 4 (Collé, Florio, Stévenin e Viérin M.)
Il Consiglio non approva
Presidente I lavori sono terminati.
La seduta è tolta.
