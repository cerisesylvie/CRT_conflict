Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2148 del 8 maggio 1991 - Resoconto
OGGETTO N. 2148/IX - Concessione di un contributo di lire
22.000.000 alla banda musicale di Donnas per l'organizzazione del
19° raduno delle bande musicali valdostane Donnas 15-19 maggio
1991.
Presidente:
Do lettura della proposta di deliberazione
iscritta al punto 33 dell'ordine del giorno.
IL CONSIGLIO DELIBERA
1°) di approvare la concessione di un contributo di lire
22.000.000 alla banda musicale di Donnas per l'organizzazione del
19° raduno delle bande musicali valdostane che si svolgerà a Donnas
dal 15 al 19 maggio 1991 con la partecipazione delle fanfare di
Aosta, Chambave, Châtillon, Courmayeur-La Salle, Donnas, Fénis,
Gaby, Hône, Issime, Nus, Pont-Saint-Martin e Verrès;
2°) di approvare e di impegnare la spesa di lire 22.000.000
(ventiduemilioni) da imputare al capitolo 57260 del bilancio di
previsione della Regione per l'esercizio 1991 ("Contributi
straordinari ad Enti ed Associazioni culturali per manifestazioni
ed iniziative culturali e scientifiche"), che presenta la
necessaria disponibilità;
3°) di stabilire che alla liquidazione si provveda ai sensi
dell'articolo 58 della legge regionale 27 dicembre 1989, n. 90 ed
in due rate:
- la prima di lire 13.000.000, a titolo di acconto, dopo che la
presente deliberazione sarà divenuta esecutiva;
- la seconda di lire 9.000.000, a titolo di saldo, a
manifestazione avvenuta e su presentazione di dettagliato e
documentato rendiconto;
precisando che il contributo non è soggetto alla ritenuta
d'acconto dovuta ai sensi dell'articolo 28 del DPR n. 600 del 29
settembre 1973.
Presidente:
Se nessuno chiede la parola, pongo in
votazione la proposta di deliberazione testé letta.
Esito della votazione:
Presenti, votanti e favorevoli: 29
Il Consiglio approva all'unanimità
***
