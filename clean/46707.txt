Classificazione
ASSISTENZA SANITARIA E OSPEDALIERA



Oggetto del Consiglio n. 3093 del 21 dicembre 2023 - Resoconto
OGGETTO N. 3093/XVI - Interpellanza: "Risoluzione
problematiche del Pronto Soccorso dell'Ospedale Parini".
Bertin (Presidente) -
Punto numero 43, illustra
l'interpellanza il consigliere Baccega, ne ha facoltà.
Baccega (FI) -
Grazie Presidente. L'interpellanza è molto
chiara, in realtà ne abbiamo parlato a lungo nei diversi
appuntamenti che ci sono succeduti in Consiglio regionale rispetto
ai temi della sanità e, come ho avuto modo di dire la settimana
scorsa, evidentemente il pronto soccorso è il punto più delicato,
il punto di accesso più delicato dell'ospedale Parini.
Abbiamo ricevuto noi Consiglieri diverse comunicazioni rispetto
a problematiche che si sono verificate e abbiamo anche avuto modo
però di apprezzare... io ho avuto copia della lettera che la
dirigente ha mandato a tutti coloro che hanno collaborato in una
notte strategica, dove credo ci fossero stati circa 140 accessi,
quindi c'è un forte impegno da parte del personale nel cercare di
dare più disponibilità e più attenzione agli utenti che accedono al
pronto soccorso. Poi, evidentemente, a volte può succedere qualcosa
per il quale ci sono degli intoppi e quindi ci sono delle oggettive
difficoltà.
Vogliamo capire se si vuole andare nella direzione di una buona
organizzazione, riorganizzazione del pronto soccorso: avevamo visto
che era stato avviato il percorso che ha portato poi ad avere
l'admission room
, una serie di letti, però non c'è mai una
quantificazione precisa sui letti (a volte sono 18, a volte sono
10, a volte 7), perché poi non si capisce bene qual è il motivo,
pare che in alcuni reparti poi i letti siano disponibili. Bisogna
capire dal punto di vista organizzativo se si vuole trovare una
quadra definitiva, anche perché, davvero, il personale è sfinito,
non ne può più di lavorare in quel modo ed è il personale molto
attento, che si prodiga affinché il servizio sia efficace e questo
riguarda il pronto soccorso Parini.
Poi c'è l'aspetto del pronto soccorso ortopedico: anche lì, il
periodo è di quelli caldi, nel senso che è vero che ci sono i
centri traumatologici, ma una frattura va portata in ospedale,
quindi evidentemente anche lì le difficoltà si acuiscono. C'è la
sensazione che ci sia del personale non completamente performante;
c'è la sensazione, non è una sensazione, ma è una certezza, che
alcuni abbiano fatica a relazionarsi anche in italiano. L'avevamo
già detto qualche mese fa, questo, e pare che questa Cooperativa -
che è la "In Mensa", si occupa di tante cose nel resto del
Piemonte, è anche molto attenzionata da parte di altri palazzi -
non rispetti appieno quelli che sono i percorsi e gli accordi
siglati. Quindi chiedo a lei, Assessore, se in tutto questo c'è un
nuovo modo di approcciarsi a quello che è il
front
dell'ospedale Parini, perché poi capisco l'adeguatezza e
l'appropriatezza di chi accede al pronto soccorso e di chi non
accede, è un tema che ormai è vecchio più di me, però devo dire che
gli ultimi mesi sono stati molto traumatici per il personale
soprattutto e per i medici, grazie.
Presidente
- Risponde l'assessore Marzi.
Marzi (SA) -
Grazie Presidente. Insieme all'azienda USL,
nel corso dell'anno abbiamo messo a punto le azioni utili a ridurre
la pressione sul pronto soccorso. Abbiamo innanzitutto reso
coerente la programmazione degli interventi chirurgici, ovviamente
non urgenti, con il principio di stagionalità, il cui elevato
afflusso turistico moltiplica enormemente la popolazione sul nostro
territorio (sino a 5 volte d'inverno e sino a 7 volte d'estate), e,
come avviene in diverse altre Regioni, determina un forte aumento
degli accessi in pronto soccorso.
Nei periodi di maggiore afflusso turistico viene ridotta la
programmazione degli interventi in modo da poter offrire nei
reparti un maggior numero di posti letto disponibili a favore delle
urgenze, accelerando quindi i trasferimenti in reparto e riducendo
di conseguenza i tempi di attesa in pronto soccorso.
È utile infatti specificare - come lei sa, ma non tutti
giustamente sanno - che il pronto soccorso non gestisce posti
letto, ma solamente i flussi verso i reparti di riferimento o,
naturalmente, le relative dimissioni del paziente.
Nelle stagioni a minore afflusso turistico si aumentano invece
gli interventi programmati in modo da smaltire le liste di attesa e
fornire i servizi non urgenti, ma ovviamente necessari.
Questa modulazione che stiamo mettendo a sistema consente una
migliore calendarizzazione ed eviterà le sporadiche sospensioni
delle attività programmate che, seppur sporadiche, comportano
sempre alcuni disagi, ad esempio per i pazienti ai cui l'intervento
programmato viene sospeso per l'aumento degli afflussi in pronto
soccorso, al netto di situazioni particolari che determinano un
improvviso afflusso di pazienti urgenti non prevedibili.
Complessivamente nell'anno, il numero di interventi nei mesi
programmati (senza quindi interruzioni) consente di mantenere i
livelli attuali o degli stessi o addirittura di incrementarli, come
si è verificato nel 2023, con un incremento del 30% nell'attività
chirurgica.
Inoltre si è aumentata - ma questo è stato anche oggetto di
tante sue iniziative, anche perché
l'admission room
è una
cosa alla quale lei ha sempre dimostrato particolare attenzione -
la dotazione dell'admission room, elevando da lunedì al numero di
18 posti gli attuali 8 posti letto che erano previsti.
Tutto questo potenzia la funzionalità a pieno regime, sia in
fase di entrata che di uscita, dell'admission room che svolge un
ruolo intermedio importante tra il pronto soccorso e il ricovero
nel reparto di destinazione per i pazienti acuti e invece la
dimissione dai reparti in attesa delle strutture territoriali per i
pazienti cronici: per cui noi stiamo cercando di utilizzare
l'admission room sia come camera di compensazione nel momento in
cui non c'è un posto nel reparto nel quale il paziente acuto
dovrebbe andare nel momento in cui accede al pronto soccorso, sia
come camera di compensazione in
dismission
nel momento in
cui è possibile diminuire l'attenzione nei confronti del paziente
che, a quel punto non è più in una fase acuta, ma passa in una fase
cronica e deve andare in una struttura territoriale dove magari in
quel momento non c'è posto.
Queste azioni sono il risultato delle continue interlocuzioni
che abbiamo avuto con l'Azienda, che si sono fortemente
intensificate nel mese di dicembre e che, in una logica sinergica,
hanno visto la presenza di tutti i referenti dell'Azienda coinvolti
nelle procedure e nelle attività. Con l'Azienda abbiamo anche
convenuto sull'importanza di migliorare la capacità di presa in
carica sul territorio attraverso la riorganizzazione che è stata
naturalmente avviata con tutti gli atti del caso: l'ultima, di cui
spesso parliamo, è la delibera 1609 del 2022.
Il potenziamento sul territorio è infatti un elemento essenziale
sia per contenere a monte gli accessi inappropriati al pronto
soccorso, sia per consentire anche una più rapida dimissione dei
pazienti cronici dall'ospedale, normalizzando quindi i tempi di
attesa dei trasferimenti dal pronto soccorso ai reparti di
destinazione.
Riguardo al terzo quesito, i titoli professionali del personale
del pronto soccorso ortopedico fornito dalla società sono
preventivamente verificati dal RUP e dal direttore dell'esecuzione
del contratto, e le loro effettive esperienze e capacità sono
monitorate dal coordinatore e dal direttore dell'esecuzione del
contratto stesso.
Nei casi in cui emergano inadeguatezze, viene chiesto e ottenuto
l'allontanamento, con la conseguente sostituzione del singolo
professionista.
Presidente
- Consigliere Baccega, per la replica, ne ha
facoltà.
Baccega (FI)
- Grazie Presidente. Mi reputo soddisfatto
della risposta, l'auspicio è che si possa continuare a vigilare in
questa direzione, perché gli afflussi al pronto soccorso mi pare
che si incrementino anziché...
Sulla questione del pronto soccorso ortopedico chiedo che si
faccia molta più attenzione rispetto al personale che viene
utilizzato per dare risposte ai cittadini, grazie.
Presidente
- Questo pomeriggio, come da accordo tra i
Capigruppo, i lavori si riprenderanno alle 14:30. Propongo di
chiudere adesso il Consiglio di questa mattinata e di riprendere
alle ore 14:30, diversamente dall'abituale orario delle ore 15.
---
La seduta termina alle ore 12:48.
