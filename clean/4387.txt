Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 62 del 27 gennaio 1982 - Resoconto
OGGETTO N. 62/VII - INIZIATIVE PER MIGLIORARE LA CAPACITA' DI
INTERVENTO NEL SETTORE DEL RISANAMENTO DEL BESTIAME -
(Approvazione di mozione).
PRESIDENTE
:
Do lettura della mozione presentata
dai Consiglieri Mafrica, Carlassare, Cout, Voyat, Nebbia, Minuzzo,
Lanièce, De Grandis, Lustrissy e Martin:
"MOZIONE
NEL RIBADIRE la grande importanza di una efficace opera di
risanamento del bestiame, sia da un punto di vista sanitario
(protezione della genuinità dei prodotti lattiero-caseari e della
salute della popolazione) che dal punto di vista economico, in
quanto interessa un'attività necessaria ma difficilmente
redditizia;
AL FINE di favorire il coinvolgimento e la collaborazione di
tutte le organizzazioni sociali e politiche, interessate
all'attuazione di efficaci programmi di risanamento;
Il Consiglio regionale della Valle d'Aosta
Delibera
di impegnare la III
?
e IV
?
Commissione
Permanente del Consiglio regionale ad un esame approfondito della
situazione del risanamento del bestiame in Valle d'Aosta, al fine
di proporre, attraverso un costante confronto con le Associazioni
di categoria interessate ed in stretto collegamento con gli
Assessori competenti, iniziative o provvedimenti che favoriscano un
definitivo sradicamento della tubercolosi animale".
PRESIDENTE
:
Ha chiesto di parlare il Consigliere
Mafrica, per illustrare la mozione, ne ha facoltà.
MAFRICA
(P.C.I.):
Questa mozione fa seguito ad una
discussione su una precedente mozione presentata dal nostro Gruppo
e raccoglie il frutto di un accordo fra posizioni anche diverse,
che però concordano su alcune finalità qui indicate. Essa è stata
sottoscritta da tutti i gruppi politici presenti; siamo disponibili
sia a discuterla nei particolari che a votarla senza ulteriori
approfondimenti.
PRESIDENTE
:
Ha chiesto di parlare il Consigliere
Tamone, ne ha facoltà.
TAMONE
(U.V.):
Sinceramente devo dire che questo è
un problema che crea un po' di esaltazione negli animi di tutti,
quindi dirò che sono sufficientemente d'accordo sullo spirito della
mozione, ma devo dire al Consiglio che non mi è piaciuto molto come
questa mozione è stata scritta, perché sono convinto che certi
termini non si devono usare in nessuna occasione. "Definitive
soluzioni" erano termini - l'ho detto già varie volte - che
andavano sovente sulla bocca di qualcuno che era alto l,55 mt. con
dei baffetti, sono termini pesanti e forzati, per cui chiederei che
il titolo della mozione fosse cambiato con un altro "Iniziative per
migliorare le capacità di intervento nel settore del risanamento
del bestiame". A questa prima condizione sarei disponibile a votare
la mozione.
Poi c'è il deliberato della mozione che non mi piace molto
perché riprende praticamente questi termini e dice (dopo la parola
Assessori competenti) "Iniziative o provvedimenti che favoriscano
un definitivo sradicamento della tubercolosi animale". Credo che
queste cose non siano neanche pensabili neppure da un punto di
vista tecnico, per cui chiederei che dopo "Assessori competenti" si
usassero queste parole: "Eventuali iniziative o provvedimenti che
possano concorrere a migliorare le capacità di intervento dei vari
organi preposti ad operare nel settore del risanamento del
bestiame". A queste due condizioni voterò la mozione, diversamente
- è questo un intervento a titolo personale - non la voterò. Gli
emendamenti li ho già scritti, li consegnerò al Presidente del
Consiglio perché li distribuisca ai Consiglieri.
PRESIDENTE
:
Vi viene distribuito un emendamento,
mentre il titolo dell'oggetto può essere cambiato d'ufficio, perché
quando non viene specificato l'oggetto, questo viene fatto
d'ufficio dalla Segreteria della Presidenza del Consiglio. E' ovvio
che i Consiglieri proponenti, od anche il Consiglio, possono in
qualsiasi momento cambiare l'oggetto e può essere considerata una
correzione d'ufficio. L'emendamento distribuito viene messo in
discussione.
Ha chiesto di parlare il Consigliere Voyat, ne ha facoltà.
VOYAT
(U.V.):
Ritengo che da parte nostra,
dell'Union Valdôtaine, non ci sia difficoltà ad accettare
l'emendamento proposto dal Consigliere Tamone, in quanto non si
cambia sostanzialmente l'intenzione della mozione, e cioè il fatto
di collaborare con gli Assessori competenti per arrivare a
migliorare, per quello che è possibile, la questione del
risanamento. Pertanto da parte nostra accettiamo questo
emendamento.
PRESIDENTE
:
Ha chiesto di parlare l'Assessore ai
Lavori Pubblici Borbey, ne ha facoltà.
BORBEY
(D.C.):
A noi sta bene questo emendamento,
non riusciamo a capire però, quando si parla di risanamento del
bestiame, tutte le aggiunte; nulla cambia in sostanza, ma quello
che scrive qualcuno non va mai bene. E' comunque per noi importante
avere dei dialoghi, poter parlare con l'Associazione competente,
per vedere se tutti assieme si può fare qualcosa di migliorativo
per il risanamento del bestiame.
PRESIDENTE
:
Ha chiesto di parlare il Consigliere
Mafrica, ne ha facoltà.
MAFRICA
(P.C.I.):
L'osservazione sul titolo, come
illustrato dal Presidente Dolchi, è una responsabilità
d'ufficio.
L'emendamento rientra nello spirito della mozione, quindi da
parte nostra è accoglibile. E' ovvio che il parlare di "definitivo
sradicamento" indica l'obiettivo - come per tutte le cose umane -
che può essere raggiunto o meno.
PRESIDENTE
:
Ha chiesto di parlare l'Assessore alle
Finanze Ramera, ne ha facoltà.
RAMERA
:
Parlo a titolo personale; normalmente non
mi interesso mai di determinate materie e di questo chiedo scusa.
Non sono intervenuto nella mozione precedente per ovvii motivi,
però confesso che voterò contro, mi asterrò, non so che fare,
perché non accetto questo principio che sta modificando l'aspetto
del Consiglio regionale. Qui c'è un Governo regionale, poi c'è un
Governo presieduto dal Presidente del Consiglio, poi ci sono i
Consiglieri, per cui vorrei sapere, i nostri elettori a chi devono
rivolgersi? Non so quante mucche ci siano in Valle d'Aosta, ma non
sono d'accordo che la III? e IV? Commissione vogliano fare tutto
questo approfondito lavoro. C'è un Assessore, che faccia anche su
questo una relazione, di cui poi si discuterà anche politicamente.
Ma che delle Commissioni vadano ad invadere o sostituiscano gli
organi dell'esecutivo, non lo accetto, anche se è una materia nella
quale non mi sono mai occupato, o come quella precedente che mi è
ostica per natura, che mi fa pensare se non altro che quando avrò
qualcosa da farmi verificare, anzichè andare dal Prof. Vannotti a
Losanna, verrò dai molti colleghi che potranno darmi consigli e
verificare le mie condizioni di salute.
PRESIDENTE
:
E' chiusa la discussione generale,
passiamo alla votazione. Diamo per scontata l'astensione
dell'Assessore Ramera e che il titolo viene modificato d'ufficio,
quindi prima di mettere in votazione la mozione nel suo complesso,
metto in approvazione l'emendamento, parte sostitutivo e parte
aggiuntivo presentato dal Consigliere Tamone.
Ha chiesto di parlare l'Assessore alla Sanità ed Assistenza
Sociale Rollandin, ne ha facoltà.
ROLLANDIN
(U.V.):
Nell'incoerenza più classica che
contraddistingue in queste occasioni alcuni dei firmatari,
inviterei a rileggere il testo con quello che era stato proposto
nella seduta precedente: quali sono le difficoltà e quali erano le
difficoltà ad approvare quel testo, che è stato dichiarato come un
atto di arroganza mia, e poi si dice che non sono attacchi
personali. Invito a confrontare il testo che si sta proponendo, con
quello, e a vedere quali sono le differenze. Allora chi è che
agisce per partito preso, senza conoscere la materia? Lascio a voi
le deduzioni.
PRESIDENTE
:
E' mancata la dichiarazione di voto
comunque.
Metto in approvazione l'emendamento presentato dal Consigliere
Tamone.
ESITO DELLA VOTAZIONE
Presenti: 27; votanti: 25; astenuti: 2 (Carlassare, Ramera);
favorevoli: 25.
Il Consiglio approva
PRESIDENTE
:
Metto in approvazione il testo della
mozione così emendata:
NEL RIBADIRE la grande importanza di una efficace opera di
risanamento del bestiame, sia da un punto di vista sanitario
(protezione della genuinità dei prodotti lattiero-caseari e della
salute della popolazione) che dal punto di vista economico, in
quanto interessa una attività necessaria, ma difficilmente
redditizia;
AL FINE di favorire il coinvolgimento e la collaborazione di
tutte le organizzazioni sociali e politiche, interessate alla
attuazione di efficaci programmi di risanamento;
il Consiglio regionale della Valle d'Aosta
D e l i ber a
di impegnare la III? e IV? Commissione Permanente del Consiglio
regionale ad un esame approfondito della situazione del risanamento
del bestiame in Valle d'Aosta, al fine di proporre, attraverso un
costante confronto con le Associazioni di categoria interessate ed
in stretto collegamento con gli Assessori competenti, eventuali
iniziative o provvedimenti che possano concorrere a migliorare le
capacità di intervento dei vari organi preposti ad operare nel
settore del risanamento del bestiame.
ESITO DELLA VOTAZIONE
Presenti: 27; votanti: 25; astenuti: 2; (Carlassare, Ramera);
favorevoli: 25
Il Consiglio approva
PRESIDENTE
:
Colleghi Consiglieri, la seduta è
tolta.
L'adunanza termina alle ore 20.24
