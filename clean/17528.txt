Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 72 del 5 ottobre 1988 - Resoconto
OGGETTO N. 72/IX - ASSUNZIONE PERSONALE A TEMPO DETERMINATO E
STAGIONALE DA PARTE DELLE AMMINISTRAZIONI COMUNALI. (Approvazione
di risoluzione).
PRESIDENTE:
Do lettura della risoluzione in oggetto:
RISOLUZIONE
Il CONSIGLIO REGIONALE
Visti gli articoli 16 della legge 28. 02.1987, n. 56, 4-ter e
4-quater del decreto legge 21 marzo 1988, n. 86, coordinato con la
legge di conversione 20. 05.1988, n. 160;
Considerate le difficoltà in cui si trovano le Amministrazioni
comunali della Regione Autonoma Valle d'Aosta nel dover assumere
personale a tempo determinato e stagionale sulla base di selezioni
effettuate tra gli iscritti nelle liste di collocamento, le quali
non sono più comunali, ma raggruppate in tre circoscrizioni con la
possibilità, inoltre, di iscrizione nelle stesse anche di
lavoratori provenienti da altre regioni i quali, spesso, non
risultano motivati ad assumere un impiego in Valle d'Aosta.
Appurato che diverse Amministrazioni comunali, che hanno seguito
la procedura di cui all'art. 16 della legge 28-2.1987, n. 56, non
hanno potuto attivare i servizi richiesti, se non ricorrendo a
specifici appalti con ditte private o cooperative di lavoro, con
detrimento e danno, anche ai fini pensionistici e previdenziali, di
lavoratori che annualmente, venivano assunti, ai sensi dell'art. 8
bis del DL 29.1.1983, n. 17, dalle Amministrazioni stesse per
l'espletamento di lavori stagionali e a tempo determinato, in
quanto i lavoratori iscritti nelle liste di collocamento non hanno
accettato, per evidenti motivi (orario di lavoro ridotto a poche
ore settimanali, precarietà del posto, ecc.), l'impiego
offerto.
Constatata la realtà economica e geografica dei Comuni della
Regione Autonoma Valle d'Aosta, di ridotte dimensioni demografiche
e capacità economiche, dislocati lontani gli uni dagli altri, per
cui si rende necessario, in ognuno di essi, istituire annualmente
servizi scolastici, socio-assistenziali ed altri.
Rilevato, quindi, che non avendo la possibilità di istituire nei
vari Comuni posti di ruolo, in organico, adeguati all'espletamento
dei suddetti servizi, è indispensabile assumere personale
stagionale e a tempo determinato.
CHIEDE
che in sede di emanazione del decreto previsto dall'art. 16,
commi 4 e 5, della L. 28.2.1987, n. 56, da effettuarsi entro
novanta giorni dalla data di entrata in vigore della legge di
conversione 20 maggio 1988, n. 160 del decreto legge 21 marzo 1988,
n. 86, vengano tenute nella giusta considerazione le obiettive
difficoltà delle Amministrazioni comunali della Regione Autonoma
Valle d'Aosta e, certamente, anche di altre piccole Amministrazioni
comunali d'Italia, stabilendo che i lavoratori stagionali e a tempo
determinato che già avevano espletato mansioni analoghe ed erano
stati assunti negli anni precedenti, abbiano diritto di precedenza
nelle relative e successive assunzioni, come previsto dall'art. 8
bis della legge 29 gennaio 1983, n. 17 e dei contratti nazionali
del lavoro.
PRESIDENTE:
ha chiesto di parlare il Presidente della
Giunta, ne ha facoltà.
ROLLANDIN (U.V.):
L'ordre du jour a été présenté suite à
une requête qui avait été envoyée de la part de l'Association des
Syndics, afin qu'il y ait une sensibilisation sur un problème très
important, concernant les Administrations communales.
L'ordre du jour demande que
"in sede del decreto previsto
dall'art. 16, commi 4 e 5, della l. 28.2.1987, n. 56, da
effettuarsi entro novanta giorni dalla data di entrata in vigore
della legge di conversione 20 maggio 1988, n. 160 del decreto legge
21 marzo 1988, n. 86, vengano tenute nella giusta considerazione le
obiettive difficoltà delle Amministrazioni comunali della Regione
Autonoma Valle d'Aosta e, certamente, anche di altre piccole
Amministrazioni comunali d'Italia, stabilendo che i lavoratori
stagionali e a tempo determinato che già avevano espletato mansioni
analoghe ed erano stati assunti negli anni precedenti, abbiano
diritto di precedenza nelle relative e successive assunzioni, come
previsto dall'art. 8 bis della legge 29 gennaio 1983, n. 17 e dei
contratti nazionali di lavoro".
Cela est surtout en conséquence de la possibilité d'embaucher du
personnel qui ait certaines compétences et qui ait déjà eu la
possibilité de travailler aux différents niveaux de
l'Administration communale.
PRESIDENTE:
Faccio rilevare che, ai sensi del nuovo
regolamento, più che un ordine del giorno questo sarebbe una
risoluzione del Consiglio regionale. In futuro ci adegueremo a
questo tipo di nomenclatura.
Pongo in votazione la risoluzione in oggetto.
ESITO DELLA VOTAZIONE
Presenti, votanti e favorevoli: 34
Il Consiglio approva all'unanimità.
