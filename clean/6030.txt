Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 453 del 5 aprile 1984 - Resoconto
OGGETTO N. 453/VIII - COMUNICAZIONI DEL PRESIDENTE DEL
CONSIGLIO.
PRESIDENTE:
Do lettura dei disegni di legge presentati
dal 20 marzo 1984 in poi:
Disegni di legge presentati:
Disegno di legge n. 52, presentato dalla Giunta regionale in
data 28 marzo 1984 concernente: "Aumento, limitatamente all'anno
1984 della spesa per l'applicazione della L.R. 28.6.1962, n. 13,
modificata con L.R. 31.5.1979, n. 31, recante norme per il
risanamento del bestiame in Valle d'Aosta nei riguardi delle
brucellosi, tubercolosi e mastiti". (I^ e IV^ Commissione).
Disegno di legge n. 53, presentato dalla Giunta regionale in
data 28 marzo 1984, concernente: "Finanziamento per l'esercizio
1984 della L.R. 10.1.1961, n. 2, concernente provvidenze per
l'incremento del patrimonio alpinistico" (I
^
e
III
^
Commissione).
Disegni di legge vistati:
Disegno di legge n. 34, concernente: "Modificazione della
denominazione dell'Assessorato dell'Agricoltura e delle
Foreste".
Disegni di legge non vistati: --
Deliberazioni vistate: 9
E' stata vistata dal Presidente della Commissione di
Coordinamento la seguente deliberazione consiliare per la quale
erano stati richiesti e trasmessi chiarimenti:
n. 389/VIII del 29.2.1984, concernente: "Acquisto dello
stabilimento sito in Comune di Châtillon, di proprietà della
Châtillon S.p.A., in liquidazione da destinare ad insediamenti
industriali - Approvazione ed impegno di spesa. Delega alla
Giunta".
Si comunica altresì che per la deliberazione n. 445/VIII del
20.3.1984 concernente: "Casa da Gioco di Saint-Vincent - Versamento
dei proventi", non sono state adottate determinazioni da parte
della Commissione di Coordinamento entro il termine di 10 giorni
dall'invio a tale organo, secondo quanto stabilito dall'art. 63
della legge 196/78.
Deliberazioni non vistate: --
Riunioni:
Adunanza straordinaria ed urgente del Consiglio: 1
Ufficio di Presidenza: 1
Conferenza dei Capigruppo e Ufficio di Presidenza: 1
I
^
Commissione e Capi Gruppo per accertamenti e
verifiche sulla gestione della Casa da Gioco: 1
III
^
Commissione: 1
IV
^
Commissione: 1
V
^
Commissione: 2
Mi corre l'obbligo, ancora una volta, in apertura di seduta, di
ricordare brevemente il tragico fatto di sangue verificatosi lunedì
scorso a Gerusalemme, che ha profondamente turbato l'opinione
pubblica mondiale che guarda con crescente preoccupazione
all'acuirsi della tensione in una zona calda come il Medio
Oriente.
Il barbaro e vile attacco perpetrato da un comando suicida
palestinese contro cittadini inermi non può che ricevere la nostra
più severa condanna.
Però in questo momento è auspicabile un'azione concertata di
tutte le democrazie, di tutti i popoli che hanno a cuore le sorti
della pace per riportare la pace in una zona che da più di trenta
anni conosce soltanto la guerra.
L'Assessore alla Pubblica Istruzione ha fatto pervenire a questa
Presidenza una deliberazione della Giunta regionale nella quale
viene affrontato e trattato il problema della formazione
universitaria degli insegnanti.
La deliberazione in questione, che è a disposizione per i
colleghi interessati alla consultazione, contiene una nota di
risposta al Consiglio Nazionale della Pubblica Istruzione che
nell'adunanza del 19 gennaio u.s. aveva espresso un primo
orientamento in ordine al problema della formazione universitaria
degli insegnanti.
Secondo la Giunta regionale, obiettivo primario è la formazione
di docenti che sia in grado di impartire in lingua francese
l'insegnamento di talune discipline, che posseggano una adeguata
conoscenza della realtà regionale sotto il profilo culturale e
sociale e, per quanto concerne la scuola materna ed elementare,
siano in grado di insegnare la lingua francese nello stesso tempo
di quella italiana.
La formazione bilingue deve realizzarsi - si legge sempre nel
deliberato della Giunta - prioritariamente nel corso degli stessi
studi universitari.
La soluzione più logica, pur non escludendosi altre forme di
intervento sembra il ricorso a convenzioni tra Università italiane
e Università francofone che contemplino piani di studio comuni da
svolgersi parte in Italia e parte presso Università estera, con il
conseguimento di titolo di studio legalmente valido in entrambi i
paesi.
Il Presidente della Giunta ha comunicato che, ai sensi dell'art.
11 della L.R. 28.6.1982, n. 16, la FINAOSTA ha trasmesso il verbale
di approvazione del bilancio di esercizio 1982/1983 della società,
corredato delle relazioni del Consiglio di Amministrazione e del
Collegio Sindacale.
La suddetta documentazione è agli atti della Presidenza per
l'eventuale consultazione da parte dei Consiglieri interessati.
Comunico inoltre che il Consigliere Berti ha partecipato a Roma
ad un incontro il giorno 29 con il Ministro su alcuni problemi
riguardanti la categoria degli artigiani e commercianti, sulla
quale penso vorrà riferire direttamente.
Ha chiesto di parlare il Consigliere Berti, ne ha facoltà.
BERTI - (Art. e Comm. vald.):
Volevo informare il
Consiglio che mi sono recato a Roma dove ho avuto un incontro con
il Sottosegretario e con i Funzionari del Ministero dell'Industria,
produzione industriale, per la legge 696 del 19.12. 1983.
Questa legge, finanziata dal Fondo Sociale Europeo, dava 600
miliardi all'Italia, da distribuire in una maniera che
nell'articolato non era molto chiara; dopo una circolare
ministeriale, dopo una circolare del CIPI e dopo conversazioni
telefoniche con l'uno e con l'altro, non siamo riusciti a capire il
meccanismo di questi contributi.
La legge diceva che questo contributo, peraltro di 340 milioni
per ogni azienda non solo artigiana ma anche industriale, purché
non avesse più di 300 dipendenti, andava fino ad esaurimento delle
domande con inizio dal 19 dicembre e termine al 31 maggio, per
acquisti o ordini vari, anche attraverso la forma del leasing.
Ho avuto il piacere di sentire anche i membri della Commissione
che si riunivano in quel giorno per esaminare una prima tranche di
domande, in quanto i macchinari per questi settori, che sono stati
individuati successivamente, parlavano di lavorazione, automatismo
e microprocessori (praticamente una macchina che si doveva
programmare attraverso dei tasti e che poi faceva una certa
lavorazione, per qualche ora, da sola).
I settori che sono stati individuati sono due: il settore
manifatturiero e il settore estrattivo. Purtroppo nella nostra
Regione non ci sono tante imprese che possono rientrare in questi
settori: comunque il settore manifatturiero comprende maglieria,
sartoria e tutto ciò che riguarda la parte di confezioni, mentre il
settore estrattivo riguarda lose, marmo, cave in genere. La
Commissione ha cercato di rendere la legge abbastanza elastica per
permettere a più imprese di poter attingere, dal momento che la CEE
ha imposto di intervenire solo in due settori ben definiti con un
contributo a fondo perso del 25% sull'acquisto, con il limite
appunto di 340 milioni per ogni azienda per le Regioni del
Nord.
Come al solito, per il Mezzogiorno, che è sempre il più
premiato, si sono stabiliti 600 milioni di massimale, ed il 32%
come percentuale in conto capitale.
Mi sono fatto dare una documentazione che ho consegnato ad un
funzionario dell'Assessorato all'Industria, Commercio, Artigianato
e Trasporti della Regione, il quale in parte ne era già in
possesso. Gli Assessorati regionali non hanno il compito di
inoltrare le domande, ma bensì di rispondere ai quesiti che poi
rivolge loro il Ministero di volta in volta, per sapere se
l'azienda che opera in questa Regione ha già usufruito di questi
contributi in conto capitale sulla medesima attrezzatura. Cioè, se
un'azienda della nostra Regione inoltra domanda direttamente al
Ministero, con copia alla CEE, il Ministero fa una richiesta entro
30 giorni all'Assessorato regionale dell'Industria, Commercio,
Artigianato e Trasporti per sapere se questa ditta ha già usufruito
di tali contributi per il medesimo macchinario.
A questo punto proporrei, se l'Assessore Pollicini lo ritiene
opportuno, di divulgare questa notizia abbastanza velocemente nel
nostro ambito regionale, nel caso ci fossero, come ho già sentito,
alcune aziende che potrebbero essere interessate a presentare
quanto prima questa domanda.
Se poi qualcuno volesse prendere visione o avere una fotocopia
di tutta la documentazione, sono a disposizione Grazie.
PRESIDENTE:
Ha chiesto di parlare il Consigliere Cout, ne
ha facoltà.
COUT - (P.C.I.):
L'Assessore Faval gia in Commissione
aveva fatto presente che avrebbe portato in Consiglio la
deliberazione di Giunta sui problemi degli insegnanti a livello
universitario, e noi siamo dell'idea che su questo argomento vada
allargato ed approfondito il dibattito, eventualmente in
Commissione.
Così, a caldo, possiamo dire che le prima impressione che
abbiamo avuto di questa deliberazione è un'impressione favorevole;
occorre comunque sottolineare a necessità sia di attuare gli
articoli 39 e 40 del nostro Statuto, sia di avere in Valle degli
insegnanti che siano soprattutto in grado di insegnare nella nostra
realtà con tutti i problemi inerenti.
C'è un aspetto forse che va approfondito, là dove si dice che la
soluzione più logica sembra il ricorso a convenzioni fra Università
italiane e Università francofone, sull'esempio di quella in corso
di perfezionamento fra l'Università di Torino e Chambery, che
contempli piani di studio comuni da svolgersi parte in Italia e
parte nella Università estera, per gli insegnanti che dovrebbero
avere questa preparazione universitaria.
Intanto si porrebbe subito un problema, che è quello di sapere
se sarà possibile, per gli insegnanti, frequentare ambedue le
Università, e poi anche il costo inerente ad una frequenza
all'estero, che sarebbe pur sempre elevato sia per gli insegnanti
che per la Regione.
C'è un'altra riflessione che viene da fare a caldo: per questa
preparazione universitaria degli insegnanti vengono distinte nella
Commissione Mencarelli, che ha preparato queste proposte, due fasi,
una transitoria e una di regime, ed una preparazione per insegnanti
della scuola materna ed elementare e per quelli delle superiori; si
danno delle ipotesi diverse, si prevede ad un certo punto un anno
"post lauream" per una preparazione specifica degli insegnanti.
Sarebbe allora da valutare se non è il caso di avere in Valle la
possibilità di preparare gli insegnanti "post lauream", in modo da
approfondire in quest'anno la conoscenza della realtà della Valle
con un consorzio eventuale fra l'Università di Torino, l'Università
di Chambery o altra Università e la Regione, avere non i nostri
studenti un po' a Torino ed un po' in Francia, ma i nostri studenti
in Valle con insegnanti che verrebbero qui da noi.
Siamo dell'idea che si potrebbe in questo modo non solo
preparare meglio gli insegnanti, ma soprattutto avere la
possibilità di riciclare tutta una serie di insegnanti, sempre in
Valle, ed avere finalmente un centro a livello universitario che
potrebbe, oltre ad avere la funzione di preparare gli insegnanti,
svolgere anche una funzione d: ricerca in un campo più vasto.
A nostro avviso, questa soluzione sembra la più logica, potrebbe
essere approfondita e meglio discussa in Commissione o in una
riunione apposita anche con degli esperti, a cui tutte le forze
politiche potrebbero portare loro contributo dopo aver esaminato
pii a fondo la questione. Chiediamo quindi all'Assessore se ha
intenzione di mettere in piedi un incontro o di demandare alla
Commissione di approfondire questo problema.
PRESIDENTE:
Ha chiesto di parlare l'Assessore Faval, ne
ha facoltà.
FAVAL - (U.V.):
Que l'Assesseur soit disponible à
discuter directement avec la Commission et même au sein du Conseil
régional, est démontré du fait même que je n'ai pas porté cette
délibération en discussion en absence de la Commission et du
Conseil régional lui-même, tout en étant le temps très court par
rapport à la lettre que j'ai reçue de la part du Conseil National
de l'Instruction Publique et le temps qu'on m'a donné pour répondre
à cette question.
Moi, je partage entièrement ce qui a été demandé par le
Conseiller Cout, de pouvoir approfondir ensemble ce discours; je
peux assurer que nous en aurons tout le temps, parce qu'il paraît
qu'à une réunion qui s'est tenue dernièrement entre les Directeurs
des Universités italiennes et les Présidents des I.R.R.S.A.E., en
est sorti que les Directeurs des Universités ont dit qu'ils n'ont
pas ni les structures ni le personnel pour pouvoir faire ce genre
d'intervention, donc la chose se traînera pendant longtemps.
Il a semblé quand même indispensable que, tout en se trouvant
face à une situation de ce genre, la Région dise exactement ce
qu'elle pense par rapport à ce problème et surtout qu'elle demande
la défense des droits statutaires et notamment l'application des
articles 39 et 40.
On n'est pas entré directement dans les détails justement parce
que nous ne pensions pas que c'était le cas, mais nous voulions
affirmer le droit du Conseil régional de la Vallée d'Aoste, à ce
que les droits statutaires soient respectés.
Nous aurons donc le temps de le faire et quand l'occasion se
présentera, je solliciterai l'engagement soit de la Commission soit
du Conseil régional.
