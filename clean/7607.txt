Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3753 del 9 maggio 1988 - Resoconto
OGGETTO N. 3753/VIII - ACQUISTO DI UN FABBRICATO IN CORSO DI
COSTRUZIONE SITO IN COMUNE DI ISSOGNE, FRAZIONE PIED DE VILLE, DI
PROPRIETÀ DELLA SOCIETÀ "EDILNORD s.r.l.", CON SEDE IN ISSOGNE, DA
DESTINARE A SEDE DI SERVIZI SOCIO-SANITARI. - APPROVAZIONE ED
IMPEGNO DI SPESA. - DELEGA ALLA GIUNTA.
PRESIDENTE:
Do lettura della deliberalizione in
oggetto:
IL CONSIGLIO
DELIBERA
1°) di dichiarare che l'immobile oggetto di acquisto da parte
dell'Amministrazione regionale sarà destinato alla realizzazione di
opere di pubblica utilità.
2°) di approvare l'acquisto, per il prezzo a corpo di Lire
245.500.000 oltre I.V.A., del fabbricato in corso di costruzione
allo stato grezzo in cui si trova, sito in Comune di Issogne,
frazione Pied de Ville, con accesso dalla strada comunale di
Magaret, attraverso la strada privata insistente sul lato est del
mappale n. 387, di proprietà della società "EDILNORD S.r.l.", con
sede in Issogne, composto da due piani fuori terra, oltre ad un
piano interrato, non ancora denunziato al Nuovo Catasto Edilizio
Urbano, entrostante ad area distinta a Catasto Terreni del detto
Comune come segue:
F. 19 n. 388 mq. 440
n. 883 mq. 82
n. 887 mq. 270
TOTALE mq. 792
3°) di stabilire che la Società venditrice, prima dell'atto
notarile di trasferimento, richieda ed ottenga, dal Comune di
Issogne, la concessione edilizia per le varianti realizzate in
corso d'opera.
4°) di stabilire che la Società venditrice dichiari,
nell'atto notarile di trasferimento, che il fabbricato realizzato,
oggetto di acquisizione da parte dell'Amministrazione
regionale,
è
conforme alle norme urbanistiche ed edilizie
vigenti.
5°) di impegnare la spesa di Lire 289.690.000
(duecentottantanovemilioniseicentonovantamila) I.V.A. compresa,
finanziandola con imputazione al cap. 23250 del bilancio preventivo
della Regione per l'anno 1988 ("Spese per l'acquisto di beni
patrimoniali - L.R. 19.4.1985 n. 12), che presenta la necessaria
disponibilità.
6°) di delegare alla Giunta regionale l'adozione di ogni
provvedimento di esecuzione per addivenire alla stipulazione
dell'atto notarile conseguente al presente provvedimento, ed in
particolare per la designazione del Notaio rogante, per la
liquidazione delle relative spese, per l'individuazione catastale
dei fabbricati oggetto di acquisizione, per gli eventuali
accertamenti circa la consistenza e l'intestazione catastale
dell'immobile.
Si dà atto che il Consigliere COUT non partecipa alla
discussione ed alla votazione dell'oggetto.
PRESIDENTE:
Ha chiesto la parola il Consigliere Sandri;
ne ha facoltà.
SANDRI (N.S.):
Io ho dei grossi dubbi su questo acquisto,
perché la relazione depositata presso la segreteria della
Presidenza del Consiglio testimonia di una situazione abbastanza
scorretta, per due motivi.
Innanzitutto perché, come si evince dalle fotografie, il prezzo
è un po' eccessivo, nel senso che si tratta di un rustico privo di
ogni finitura, composto da quattro strutture portanti e da quattro
muri di tamponamento, che non ci permette di capire come potrà
risultare al termine dei lavori, al quale però si assegna un prezzo
come se il tutto fosse già finito. Io credo che questa valutazione
sia già scorretta di per sé.
La cosa peggiore, tuttavia, è che tale costruzione è già adesso
fuori norma, nel senso che è fuori legge, perché al colmo del tetto
è più alta di un metro e presenta anche altre difformità minori,
che però non modificano i valori della sua volumetria anche se
l'edificio presenta dei grossi problemi di carattere
volumetrico.
Pertanto, poiché questo edificio è stato realizzato commettendo
un illecito costruttivo, non capisco perché la Regione si ponga il
problema di acquistarlo per poi...
(...INTERRUZIONE del Presidente ROLLANDIN...)
... No, non è sanato! Nella documentazione depositata presso la
Presidenza del Consiglio...
(...INTERRUZIONE del Presidente ROLLANDIN...)
... In ogni caso la documentazione giacente presso la Presidenza
del Consiglio regionale testimonia che quest'opera non è stata
sanata e, secondo me, non è neanche sanabile, perché è stata
costruita dopo il condono edilizio, per cui questa deliberazione
dovrebbe essere ritirata, sia perché il prezzo è stato stabilito
per un'opera che, nelle condizioni in cui si trova, non è
assolutamente valutabile, sia perché quest'opera, in questo
momento, è fuori legge.
Se, dopo tutto questo, voi la volete votare ugualmente, fatelo
pure, ma a vostro rischio e pericolo.
PRESIDENT:
Le Président de la Junte, Rollandin, a demandé
à prendre la parole; il y a droit.
ROLLANDIN (U.V.):
Je voudrais dire, à propos du prix,
qu'il s'agit d'une bâtisse qui a été évaluée selon les mêmes
critères que ceux de la zone et partant je ne pense pas qu'il y ait
les problèmes que M. Sandri soulève.
Pour ce qui est de la requête, je dois préciser à M. Sandri que
cette requête a été présentée à la suite des rencontres des
responsables sanitaires de la zone qui avaient demandé de pouvoir
utiliser cet établissement.
Après des recherches effectuées aussi par les administrateurs
locaux, on a choisi cette bâtisse, qui est du reste encore à
terminer, par conséquent je crois que les possibilités d'achever
les travaux permettront également d'évaluer les modifications
inhérentes à la finalité de l'Administration régionale, à savoir
une micro-communauté pour les jeunes en difficulté.
PRESIDENTE:
Ha chiesto la parola il Consigliere Sandri;
ne ha facoltà.
SANDRI (N.S.):
Mi scuso se continuo ad insistere, ma le
considerazioni fatte dal Presidente della Giunta non stanno
assolutamente in piedi...
(...INTERRUZIONE del Presidente ROLLANDIN...)
... Io non ho parlato di informazioni, ma di considerazioni.
Quell'edificio dovrebbe ospitare portatori di handicap gravi ed
altre istituzioni di carattere socio-sanitario, ma una struttura su
due piani...
ROLLANDIN (fuori microfono):
Uno per gli anziani e
l'altro per i giovani!
SANDRI (N.S.):
Si tratta di una struttura su due piani
che, stando a quanto ho visto dalle fotografie, non dispone di un
ambiente adatto in cui poter installare un ascensore, che è priva
di altre particolari caratteristiche e che non si sa bene come
finire, dal punto di vista costruttivo, perché non se ne conosce
l'impostazione finale e che, pertanto, non può essere pagata 245
milioni, specie considerando il posto. Mi sembra - e lo dico qui in
Consiglio - che tale cifra sia veramente eccessiva.
Chiedo inoltre al Presidente della Giunta di far sapere al
Consiglio, sempreché sia possibile, in che modo sono stati sanati
quegli abusi edilizi indicati in parte anche nelle premesse e
quelli ai quali ho fatto riferimento anch'io e cioè la maggiore
altezza ed altre minori difformità.
PRESIDENTE:
Se nessuno chiede la parola, pongo in
votazione la deliberazione in oggetto.
ESITO DELLA VOTAZIONE
Presenti: 25
Votanti: 19
Favorevoli: 18
Contrari: 1
Astenuti: 6 (Aloisi, Bajocco, Dolchi, Mafrica, Millet e
Pascale)
Il Consiglio approva
