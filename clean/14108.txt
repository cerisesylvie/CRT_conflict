Classificazione
ENTI LOCALI
Comunità montane - Unité des communes


Resoconto integrale del dibattito dell'aula
Oggetto del Consiglio n. 631 del 20 aprile 1994 - Resoconto
OGGETTO N. 631/X - Approvazione in applicazione dell'articolo
27, 1° comma della legge regionale 26 maggio 1993, n. 46, degli
obiet­tivi programmatici della Regione costituenti riferimento per
la predisposizione, l'analisi e la valutazione della relazione
previsionale e programmatica delle comunità montane della Valle
d'Aosta.
Deliberazione - Il Consiglio
In considerazione del fatto che l'articolo 27, primo comma,
della legge regionale 26 maggio 1993, n. 46 dispone che gli
obiettivi programmatici della Regione - costituenti riferimento sia
per la predisposizione delle relazioni previsionali e
programmatiche da parte delle comunità montane, sia per l'analisi e
la valuta­zione delle relazioni stesse da parte del Presidente
della Giunta - siano stabiliti dal Consiglio regionale;
Visto il parere formulato, in ordine alla presente proposta di
deliberazione, dall'Associazione dei Presidenti delle comunità
montane della Valle d'Aosta, con lettera del Presidente della
stessa Associazione del 7 febbraio 1994;
Visto il parere favorevole rilasciato dal Dirigente del Servizio
Studi, programmi e progetti della Presidenza della Giunta
re­gionale, ai sensi del combinato disposto dell'articolo 72 della
legge regionale n. 3/1956 e successive modificazioni e
dell'arti­colo 21 della legge regionale n. 18/1980 e successive
modifica­zioni, in ordine alla legittimità della presente proposta
di deli­berazione;
Richiamata la legge regionale 26 maggio 1993, n. 46;
Visto il parere della I Commissione consiliare permanente;
Delibera
- di stabilire che gli obiettivi programmatici della Regione -
costituenti riferimento sia per la predisposizione delle relazioni
previsionali e programmatiche da parte delle comunità monta­ne sia
per l'analisi e la valutazione delle relazioni stesse da parte dei
competenti organi regionali - siano i seguenti:
1) promuovere il superamento degli squilibri economico-sociali e
il miglioramento della qualità della vita nel territorio della
comunità montana facendo leva sulla valorizzazione delle
su­scettività economiche e sull'adeguamento degli standard di
of­ferta dei servizi a quelli medi dell'intera Regione;
2) privilegiare, nell'allocazione delle risorse finanziarie
destina­te agli investimenti, gli interventi finalizzati alla
formazione e attuazione di progetti organici espressamente
orientati al con­seguimento delle suindicate finalità - quali, ad
esempio, i pro­getti integrati di area di cui all'articolo 7 della
legge regionale 26 maggio 1993, n. 46 - e suscettibili di
coinvolgere e respon­sabilizzare nell'ambito di appositi contratti
di programma altri soggetti pubblici e/o privati;
3) adottare soluzioni progettuali:
3.1) meno costose in relazione agli obiettivi da raggiungere e
agli oneri gestionali futuri;
3.2) suscettibili di minimizzare sia il "consumo" delle risorse
ambientali sia l'impatto delle opere sull'ambiente;
3.3) che privilegiano, nel settore edilizio, il recupero e la
valo­rizzazione del patrimonio esistente;
4) assicurare la coerenza tra investimenti programmati e
indi­cazioni degli strumenti urbanistici comunali e regionali in
vigo­re e promuovere, laddove opportuno, la congruità reciproca
degli strumenti urbanistici comunali, sotto il profilo della
zo­nizzazione e delle infrastrutture, lungo le aree di saldatura
degli strumenti stessi;
5) assicurare la congruenza tra programmi di investimento e
risorse all'uopo disponibili in relazione ai tempi tecnici di
ese­cuzione delle opere;
6) privilegiare la manutenzione delle opere pubbliche esistenti
rispetto alla realizzazione di nuovi investimenti;
7) promuovere la programmazione, l'organizzazione e la
gestio­ne, a livello di comunità montana, dei servizi pubblici
locali che si palesano più efficienti se rivolti ad un bacino di
utenza so­vracomunale, anche al fine di conseguire una sostanziale
uni­formità dei costi per l'utenza a parità di servizio reso;
8) assicurare che l'equilibrio di medio periodo tra entrate e
spe­se correnti tenga conto nell'ambito di queste ultime degli
oneri gestionali indotti dai nuovi investimenti programmati;
- di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 1, lettera b) del decreto legislativo 13
febbraio 1993, n. 40 come corretto dal successivo 10 novembre 1993,
n. 479.
Presidente -
Se non ci sono interventi possiamo
passare alla votazione della deliberazione in oggetto.
Presenti, votanti e favorevoli: 26
Il Consiglio approva all'unanimità.
