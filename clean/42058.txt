Classificazione
ENTI LOCALI
Comuni
ORDINE PUBBLICO - FORZE ARMATE
Pubblica sicurezza



Oggetto del Consiglio n. 1013 del 23 ottobre 2019 - Resoconto
OGGETTO N. 1013/XV - Interpellanza: "Risultanze delle
relazioni conclusive delle commissioni incaricate dell'accesso
antimafia nei Comuni di Aosta e Saint-Pierre.".
Rini (Presidente) -
Passiamo al punto n. 66 all'ordine
del giorno. Per l'illustrazione, la parola al collega Manfrin.
Manfrin (LEGA VDA) -
Come lei ben sa, Presidente Fosson,
l'8 ottobre le commissioni dell'accesso antimafia hanno concluso il
loro mandato presso le Amministrazioni del Comune di Aosta e di
Saint-Pierre e sembrava in tutta la gravità e anche la tristezza di
questo evento che ha colpito la nostra Regione, che la questione
dovesse concludersi con la semplice trasmissione della relazione e
la conseguente attesa del responso. Lo straordinario Sindaco di
Aosta invece ha deciso di sorprenderci nuovamente con uno
straordinario altrettanto straordinario
coup de théâtre
, il
Sindaco di Aosta che ho visto oggi aggirarsi per questi uffici e
per queste sale mentre dall'altra parte c'era il Consiglio
comunale. Infatti il buon Centoz non pago di essere il Sindaco che
ha collaborato per tre anni con un Assessore arrestato con l'accusa
di concorso esterno in associazione mafiosa e di avere un
Consigliere comunale arrestato anch'esso con l'accusa di
associazione mafiosa, ha scritto anche un bel
post
, non
pensando assolutamente di essere inopportuno sulle proprie
eventuali risultanze delle indagini, invece di tacere. C'è però a
questo punto un bellissimo prologo, perché non so come mai ma sono
uscite alcune dichiarazioni rese da Centoz alla DIA di Torino nelle
quali lui stesso descrive Sorbara come uno sbruffone. Prendo le
parole che sono state pubblicate da
Gazzetta Matin
: "
uno
sbruffone, uno che non si coordinava con gli altri, uno difficile
da gestire, uno più attento ad andare in giro a raccogliere voti
che a fare l'Assessore
". In tutto questo però la cosa che mi è
sembrata ancora più stupefacente è che il Sindaco abbia accettato
supinamente che il simpatico Sorbara continuasse a sedere lì in
Giunta, pur non essendo proprio un ottimo amministratore da quello
che emerge dalla sua valutazione. Il
coup de théâtre
però,
dicevo, sono le frasi che il Sindaco di Aosta ha scritto sulla
propria pagina politica proprio il giorno prima del termine delle
commissioni, con una io credo veramente intempestività
meravigliosa. Il
post
credo lo abbiate letto tutti, ma
rileggerò solo la parte che ci interessa di più: "
infine
un'annotazione a margine: sembra appunto che la politica stia
sottovalutando l'inchiesta Geenna e le conseguenze e le risultanze
della commissione di indagine che sta chiudendo il suo lavoro in
questi giorni in Comune, perché è del tutto evidente che se i
Comuni di Aosta e Saint-Pierre verranno sciolti per infiltrazioni
'ndranghetiste, diventa difficile immaginare che tutto il sistema
Valle d'Aosta non venga messo in discussione. In una regione di
120.000 abitanti si commissaria 1/3 della popolazione e nessuno ha
fatto o sapeva nulla? Una Regione a statuto speciale che finanzia i
propri Enti locali, che ha competenza primaria sugli stessi e che
ha un Presidente della Regione con funzioni prefettizie pensa di
uscire indenne da un eventuale commissariamento di due dei suoi
Comuni, di cui uno è capoluogo di regione?
". Queste sono le
dichiarazioni del Sindaco Centoz. Ora, in questo scritto si accusa
genericamente la politica di voler ignorare l'inchiesta e così le
risultanze della commissione, e per quale motivo viene fatta questa
riflessione mi sono chiesto? Chi ignora questa richiesta e questo
pericolo? Forse si sta dicendo - provo così a supporre - che le
cose continuano come prima dell'inchiesta? Perché altrimenti non si
capisce come si starebbero sottovalutando le risultanze
dell'inchiesta.
Continuiamo: per quale motivo tutto il sistema Valle d'Aosta
sarebbe messo in crisi dallo scioglimento di due Comuni su 74? Per
quale motivo il Sindaco fa menzione di questo scenario funesto per
lui e per il suo Comune? È l'esplicitazione di un timore oppure ha
avuto il sentore che qualcosa non funzionasse per il verso giusto,
perché se io dovessi essere sottoposto a giudizio di questo tipo,
se avessi la certezza che le risultanze della commissione finiranno
in un nulla di fatto e non avessi alcuna preoccupazione, non
metterei in predicato l'effettività che queste risultanze possano
affondare il Comune, assolutamente, anzi le affronterei nella
maniera più serena possibile, però qui mi pare che di serenità non
si possa parlare. Questo suo tirare in ballo altri: "nessuno ha
fatto nulla o sapeva nulla" non lo leggete come una tirata alla
giacchetta di qualcuno non meglio specificato? Alla riga sotto
invece esplicitamente si menziona il Presidente con funzioni
prefettizie, perché è stato scritto? Chiedo scusa, Presidente, ma
vorrei un po' di silenzio...
Presidente -
Colleghi, per favore...
Manfrin (LEGA VDA) -
... perché, dicevo, nella domanda
sotto dove appunto viene menzionato il Presidente Fosson...
Presidente Fosson, lei viene citato esplicitamente, perché si
preconizza a lei di non uscire indenne da un eventuale
commissariamento e proprio lei che deve effettivamente esaminare
questa relazione insieme al Cosp... per quale motivo scrivere
questa frase? Tutte queste domande che mi ha lasciato questo
post
, veramente abbastanza... un pochino oscure nei suoi
contenuti, le ho cercate di condensare in questa iniziativa, in
questa interpellanza consiliare, chiedendo delle risposte precise
che non concernono certo le sue funzioni prefettizie, Presidente,
ma il suo ruolo politico di Presidente della Regione, perché lei
effettivamente, Presidente, se lo lasci dire, è in una situazione
molto delicata: tutto quello che lei farà durante questo esame di
questa commissione e tutto quello che emergerà poi successivamente
dalle relazioni... e quello che è scritto all'interno della
relazione sarà inevitabilmente sotto gli occhi dei riflettori...
sarà sotto gli occhi dei riflettori sia quello che farà lei, sia
quello che emergerà ovviamente dalle commissioni di indagine e
quindi poi, se vi saranno delle discrepanze, è evidente che di
tutto questo qualcuno ne risponderà.
Io, Presidente, quindi le voglio dare credito, questa mattina ho
detto che lei è un pavido, ma io voglio avere fiducia nei suoi
confronti e, nella certezza che lei saprà non farsi intimorire da
eventuali velate allusioni o altrettanto eventuali ripercussioni
politiche, visto che una parte che sostiene questa maggioranza è
anche parte della maggioranza che sostiene il Sindaco, le chiedo
per tramite di questa interpellanza: "
se effettivamente la
politica stia sottovalutando l'inchiesta; se concorda sulle
affermazioni del Sindaco secondo le quali un eventuale scioglimento
per infiltrazioni metterebbe in discussione l'intero sistema Valle
d'Aosta
; come giudica l'affermazione fatta dalla massima
autorità cittadina di Aosta secondo la quale: "...
un
Presidente della Regione con funzioni prefettizie pensa di
uscire indenne da un eventuale commissariamento di due suoi Comuni
di cui uno è capoluogo di regione?
" e "
se tale dichiarazione
non costituisca a suo parere un nemmeno troppo velato invito a
trasmettere al Ministero un parere sconsigliante (qualunque siano
le risultanze della commissione) lo scioglimento del Comune di
Aosta e se intenda seguire detto possibile suggerimento
".
Dalle ore 19:53 assume la presidenza il vicepresidente
Farcoz.
Farcoz (Presidente) -
La parola al presidente Fosson.
Fosson (PNV-AC-FV) -
Rispondo chiaramente non nelle
funzioni prefettizie, ma con molto imbarazzo, Consigliere Manfrin,
perché queste sono cose molto serie. Io l'assicuro che, lei parla
di politica, io non sto assolutamente sottovalutando per nulla
l'inchiesta Geenna e le possibili infiltrazioni dei due Comuni, di
cui uno addirittura è un capoluogo, non sto sottovalutando
assolutamente nulla. Proprio per questo ho firmato il decreto
istitutivo delle due commissioni che abbiamo voluto molto
qualificate, di elementi esterni, di prefetti che venivano dal
Piemonte e di rappresentanti dell'Arma dei Carabinieri e della
Guardia di finanza, che hanno lavorato intensamente per sei mesi su
questo, quindi un lavoro di questo tipo non va sicuramente
sottovalutato. Non voglio, mi permetta, commentare le dichiarazioni
del Sindaco di Aosta perché sono appunto del Sindaco di Aosta.
Netta è la separazione di competenze, Comune e Regione, sistemi di
controllo, che l'ordinamento attuale pone sotto la diretta
responsabilità del Sindaco e del Segretario comunale e non più in
capo alla Regione come quando esisteva la Commissione Regionale di
Controllo sugli atti degli Enti locali (la Co.Re.Co.), soppressa
dopo la riforma del Titolo V. Tali dichiarazioni comunque mi
sembrano intempestive, lei mi chiede un commento su cosa succederà
se... proprio perché è una cosa di una gravità e di una serietà
enorme, ogni dichiarazione o commento sarà fatto alla fine del
percorso, quando il Ministro - lo sottolineo perché si è fatto un
po' di confusione di giorni -, è il suo compito, deciderà o no di
sciogliere e commissariare i Comuni e se lei va a vedere la storia,
non sempre il Ministro ha fatto quello che la relazione gli ha
detto. La relazione e la procedura prevede, tra l'altro, l'invio
completo di tutte e due le relazioni. Non so anche sinceramente, ha
stupito anche me, non solo me, come su un giornale possano essere
pubblicati dei verbali di una DIA di Torino. Lo Statuto prevede
riunite in un'unica persona le funzioni di Prefetto e di Presidente
della Giunta e le assicuro che mi rendo benissimo conto che questo
momento è molto delicato, come non era mai successo forse nella
storia della Regione Valle d'Aosta. Riconfermo - ma non solo io, mi
sembra che anche il vostro gruppo l'abbia fatto - l'importanza per
lo Statuto della Valle d'Aosta che queste due competenze siano in
carico a una sola persona, ma è molto delicata la posizione.
Intendo, con tutte le mie energie, tenere separate le due
competenze e mai il compito politico condizionerà l'obiettività
necessaria per svolgere le funzioni prefettizie; le assicuro che su
questo non sono assolutamente pavido. In questo procedimento non
esistono né inviti di alcuno, né suggerimenti di altri, c'è
un'obiettività di due relazioni fatte in modo approfondito e da
persone estremamente qualificate. Si sta lavorando e io ringrazio
il Cosp e tutte le Forze dell'ordine per la serietà con cui
lavorano in questo procedimento previsto dalla legge, che andrà
avanti con la massima obiettività e in cui le funzioni prefettizie
non risentiranno minimamente di quanto uno può vivere a livello
politico.
Président -
La parole au collègue Manfrin pour la
réplique.
Manfrin (LEGA VDA) -
Se avessi dovuto riassumere il suo
intervento in una frase, avrei detto: l'ora delle decisioni
irrevocabili, vista la veemenza con cui ha fatto alcune
affermazioni, e ne sono felice, Presidente, perché concordo con
lei. Evidenzio, anche a nome della Lega, che la nostra intenzione è
quella di mantenere in capo al Presidente della Regione le funzioni
prefettizie, lo abbiamo detto, lo ho detto durante la scorsa
iniziativa e lo confermo tuttora e mi fa piacere che abbia compreso
tutta la gravità e il peso che grava sulle sue spalle in questo
momento. Quello che colgo anche è una velata critica rispetto a
quanto scritto dal Sindaco Centoz sui
social
, quello che
avrei gradito sarebbe stata una condanna più netta, secondo me, e
non soltanto un aggettivo - ovvero "intempestivo" - circa queste
dichiarazioni. Io le ho trovate molto gravi, le ho trovate
gravissime, perché soprattutto per i tempi ma anche per quello che
è scritto all'interno. Io mi auguro davvero, Presidente, che, a
fronte di queste sue parole, poi seguiranno i fatti, noi
chiaramente sia a livello locale che a livello nazionale seguiremo
l'intera vicenda, conosciamo bene l'iter che avviene una volta che
poi la pratica è stata inviata alle autorità competenti, al
Consiglio dei ministri; abbiamo la fortuna anche di seguire passo
passo le varie deliberazioni che il Consiglio dei ministri fa
soprattutto in ordine allo scioglimento dei Comuni e siamo certi
che si deciderà per il meglio. Ci auguriamo però, Presidente, che
lei abbia anche la fermezza di stoppare certi tipi di messaggi, che
abbia la fermezza necessaria per opporsi anche a chi magari
politicamente le sconsiglia di fare certe azioni. Le ricordo ancora
una volta che tutte queste sue azioni, tutte le valutazioni che lei
fa oggi e tutto quello che emergerà poi sarà passato al vaglio
attento sia dei cittadini, sia ovviamente degli organi
competenti.
