Classificazione
ACQUE
Acque pubbliche
ENERGIA
Energia idroelettrica


Resoconto integrale del dibattito dell'aula
Oggetto del Consiglio n. 866 del 27 luglio 1994 - Resoconto
OGGETTO N. 866/X - Subconcessione al C.M.F.
"Bonod-Bellavarda-Barmes-Jaccod" di derivazione d'acqua dal
torrente Evançon, in Comune di Challand-Saint-Victor, ad uso
irriguo e per produzione di energia elettrica.
Delibera - Il Consiglio
Premesso che
il C.M.F. Bonod?Bellavarda?Barmes?Jaccod è titolare del
riconoscimento di antico diritto n. 2752 in data 31 dicembre 1923 e
deriva, mediante i canali Barmes e Jaccod, le acque dal torrente
Evançon, per l'irrigazione di ha. 24.02.52 di terreni siti in
Comune di Challand?Saint?Victor.
Visto che il Consorzio, intendendo razionalizzare il proprio
impianto di irrigazione ed ampliare la superficie del comprensorio
irrigabile, con domanda in data 23 luglio 1991 ha chiesto
all'Amministrazione regionale la subconcessione di derivare dal
torrente Evançon, in Comune di Challand?Saint?Victor, moduli medi
2,73 di acqua per produrre, sul salto di metri 76,30, la potenza
nominale media di Kw. 204.215 e, esclusivamente nel periodo dal 15
aprile al 30 settembre, moduli 0,41 di acqua per irrigare
complessivamente una superficie di ha. 41.39.59 di terreni siti in
Comune di Challand?Saint?Victor.
Precisato che la domanda, corredata da progetto a firma ing.
Fabrizio Thiébat, prevede la costruzione di un impianto di
irrigazione a pioggia, composto da: opera di presa e decantazione,
vasca di carico e relative condotte per la distribuzione delle
acque derivate su tutto il comprensorio irriguo, nonché di un
impianto per la produzione di energia elettrica da utilizzarsi
parzialmente per l'alimentazione della stazione di pompaggio
dell'acqua irrigua a quota utile, e venduta all'ENEL
nell'eccedenza, costituito da condotta forzata, dissabbiatore,
edificio di produzione e canale di scarico.
Tenuto presente che:
? il Magistrato per il Po, di Parma, con nota n. 4991 in data 25
settembre 1991 ha rilasciato il nulla?osta nei riguardi idraulici
per l'ammissione ad istruttoria della domanda di cui si tratta;
? l'ENEL, Compartimento di Torino, con nota prot. 1131 in data
26 luglio 1993 ha fatto presente di non aver alcuna osservazione da
formulare, ai sensi dell'articolo 18 del D.P.R. n. 342 del 18 marzo
1965 circa la domanda sopraddistinta;
? l'avviso di presentazione della domanda 23 luglio 1991 del
C.M.F. "Bonod?Bellavarda­Barmes?Jaccod" è stato pubblicato sul
Foglio Annunzi Legali della Valle d'Aosta in data 25 settembre 1993
n. 26 e riprodotto nel n. 243 della Gazzetta Ufficiale della
Repubblica Italiana (foglio inserzioni) in data 15 ottobre 1993,
senza dar luogo alla presentazione di domande incompatibili e
concorrenti;
? con Ordinanza dell'Assessore ai Lavori Pubblici n. 174 in data
7 dicembre 1993 è stato disposto il deposito della domanda e del
relativo progetto presso l'Assessorato LL.PP. della Regione per 15
giorni consecutivi, decorrenti dal 3 gennaio 1994, a disposizione
di chiunque intendesse prenderne visione nelle ore d'ufficio;
? copia dell'Ordinanza è stata affissa per il predetto periodo
di 15 giorni all'Albo Pretorio del Comune di Challand?Saint?Victor
e copia della medesima è stata inviata al Ministero dei Lavori
Pubblici, al Magistrato per il Po di Parma, alla sezione
Idrografica per il Po di Torino, alle Associazioni Irrigue
Est?Sesia di Novara ed Ovest?Sesia di Vercelli, all'ENEL
Compartimento di Torino, alla Prima Direzione del Genio Militare di
Torino, al Consorzio regionale Pesca, all'Assessorato Agricoltura e
Forestazione, Servizio S.I.D.S., al Servizio Energia
dell'Assessorato Industria e Commercio, al Servizio Tutela
dell'Ambiente, dell'Assessorato dell'Ambiente, all'Assessorato del
Turismo, ufficio Sovraintendenza, all'Autorità di Bacino del Po di
Parma ed al C.M.F. "Bonod?Bellavarda?Barmes?Jaccod".
? la pubblicazione presso il Comune di Challand?Saint?Victor,
come risulta dal referto in calce all'ordinanza, è regolarmente
avvenuta ed ha dato luogo alla presentazione, da parte della
Associazione d'Irrigazione dell'Agro all'Ovest del Sesia di
Vercelli di un esposto datato 20 dicembre 1993 con il quale, a
salvaguardia delle dotazioni idriche dei canali Naviglio d'Ivrea,
Depretis e Farini, derivati dalla Dora Baltea, della quale il
torrente Evançon è tributario, l'Associazione Irrigua chiede che
nel disciplinare di subconcessione vengano inserite le seguenti
precisazioni:
a) la derivazione della portata concessa dovrà essere sospesa
nei periodi in cui viene a mancare la competenza del Naviglio
d'Ivrea, del Depretis e del Farini;
b) il manufatto di derivazione dovrà essere dotato di apposito
edificio idoneo alla misura della portata assentita;
c) le manovre di invaso e svaso del canale di carico della
centrale dovranno essere attuate con una gradualità, tale da
evitare turbamenti del regime idraulico del corso d'acqua
pubblico.
Precisato che, attualmente il Consorzio utilizza acqua del
torrente Evançon, con regolare titolo, per irrigare, a scorrimento,
una superficie di ha. 24.02.52. Con l'ampliamento del comprensorio
del Consorzio e la costruzione del nuovo impianto di irrigazione a
pioggia, anche le zone attualmente irrigate a scorrimento, verranno
irrigate a pioggia, con conseguente risparmio dei quantitativi
attualmente utilizzati, per cui si ritiene che, complessivamente,
il prelievo di acqua dal torrente Evançon non dovrebbe subire un
incremento considerevole e comunque tale da danneggiare i diritti e
le competenze dei canali demaniali. Per quanto riguarda le
prescrizioni richieste dall'Associazione Irrigua di cui ai punti b)
e c) dell'esposto, ritenendole accettabili, apposite clausole
cautelative sono state inserite nell'articolo 8 del disciplinare di
subconcessione.
Rilevato altresì che la visita locale d'istruttoria, come
stabilito nell'ordinanza, è regolarmente avvenuta il 4 febbraio
1994 ed alla medesima sono intervenuti, oltre ai funzionari
dell'Ufficio Concessioni Acque della Regione, i signori:
? Minuzzo Carlo, presidente del C.M.F.
Bonod?Bellavarda?Barmes?Jaccod e Verney Giuseppe, consigliere del
medesimo Consorzio;
? Ing. Thiébat Fabrizio, progettista delle opere;
? Dott. Bagnod Paolo, dell'Assessorato dell'Ambiente, quali, di
comune accordo, hanno rinunciato ad effettuare il sopralluogo alle
località interessate dalla derivazione, in quanto a tutti
conosciute e rispondenti, di massima, alle rappresentazioni
grafiche di progetto.
Precisato che durante la riunione di istruttoria, il dott.
Bagnod ha chiesto che, in base ai valori di portata indicati nella
perizia geologica e geotecnica, venga garantito un deflusso minimo
vitale di 220 1/sec. calcolato in base ai parametri, della legge
Svizzera, in assenza di una specifica norma regionale e che tale
valore minimo dovrà essere verificabile in corrispondenza dello
stramazzo ENEL ubicato alla centrale di Isollaz. Ha inoltre chiesto
che venga prestata particolare attenzione nella realizzazione della
nuova traversa, che dovrà, comunque, garantire un adeguato
passaggio della fauna ittica. In merito a dette osservazioni
apposite clausole sono state inserite nell'articolo 8 del
disciplinare di subconcessione. Sempre in tale occasione, il
presidente del Consorzio ha segnalato che quando non è in esercizio
la stazione di pompaggio, il regolatore di portata della turbina
non permetterà l'utilizzo di un quantitativo di acqua superiore a
quello richiesto di moduli max. 3.46. Ha infine precisato che il
canale Barmes continuerà ad esercitare il diritto di presa come in
passato che per l'irrigazione dei terreni rientranti nel
comprensorio irrigato a pioggia, l'acqua necessaria verrà immessa
nella vasca di carico dell'impianto.
Tenuto presente che:
? l'opera di presa sarà realizzata mediante la ricostruzione
della traversa già esistente del canale Barmes e consisterà in una
briglia in blocchi di pietra;
? la captazione delle acque avverrà in sponda sinistra e
consisterà nella costruzione sul tracciato dell'esistente canale
per l'irrigazione a scorrimento del comprensorio di Barmes, di un
canale a pelo libero di calcestruzzo, della sezione utile di mt
1.00x0.60;
? il dissabbiatore che ha anche funzione di vasca di carico sarà
completamente recintato e avrà le dimensioni esterne di mt.
9.60x23.20 con altezza utile variabile da mt. 2.30 a mt. 3.34;
? la condotta forzata sarà costituita da una tubazione in
acciaio di diametro di 600 mm., lunga circa 1550 mt. che sarà
completamente interrata e dotata di saracinesca a chiusura
automatica per la messa in esercizio dell'impianto;
? l'edificio di produzione all'interno del quale verranno poste
le apparecchiature di generazione e controllo avrà le dimensioni
interne di m. 5.60x10.00 e altezza al colmo di m. 4.20;
? l'acqua derivata per azionare le pompe dell'impianto di
sollevamento verranno restituite a circa quota 661 m.s.m.
attraverso le esistenti opere di restituzione di proprietà del
Consorzio;
? il dislivello tra il pelo morto dell'acqua, nella vasca di
carico dell'impianto, a quota 738.15 m.s.m. e quello del canale di
restituzione a valle dei meccanismi motore, a quota 661.85 m.s.m. è
di mt. 76.30. In conseguenza la potenza nominale annua media
dell'impianto, per la portata di moduli medi 2.73 risulta:
273x76.30: 102 = Kw 204.215.
Rilevato, quindi, in considerazione di quanto sopra esposto:
1) la derivazione appare tecnicamente ed economicamente
ammissibile;
2) la quantità d'acqua da derivare, nella misura di moduli 2.73
oltre a noduli 0.41 per il solo periodo dal 15 aprile al 30
settembre, si può subconcedere, avendo riguardo delle condizioni
locali, delle utenze preesistenti e della specie di derivazione
realizzata;
3) le opere di presa e le successive condotte, tenuto conto
delle clausole imposte nel disciplinare di subconcessione, a tutela
dei diritti dei terzi, sono tecnicamente approvabili e sono innocue
agli interessi pubblici;
4) la restituzione delle acque derivate a scopo idroelettrico
avviene integralmente senza pregiudizio dei diritti dei terzi;
5) la derivazione corrisponde alla razionale utilizzazione del
torrente Evançon ed è compatibile con il buon regime idraulico
senza che occorrano, oltre a quelle inserite nel disciplinare di
subconcessione, speciali garanzie a tutela di detto regime;
6) per l'uso della derivazione non sono temibili inquinamenti e
quindi non occorrono particolari cautele al riguardo;
7) il tipo di opera di presa consente il regolare passaggio
della fauna ittica e garantisce sempre un deflusso minimo di acqua
nel torrente, in quanto la traversa che convoglia le acque nel
canale di carico non interessa tutta la sezione dell'alveo;
Visto infine che il Magistrato per il Po di Parma, con nota n.
3359 in data 29 marzo 1994 ha rilevato che l'istruttoria è stata
regolarmente espletata ed ha espresso parere favorevole
all'accoglimento della richiesta di subconcessione, sotto
l'osservanza delle condizioni espresse nel sottoriportato schema di
disciplinare.
Visto lo Statuto Speciale per la Valle d'Aosta, promulgato con
Legge Costituzionale n. 4 del 26 febbraio 1948 e successive norme
di attuazione;
Vista la legge regionale n. 4 dell'8 novembre 1956;
Visto il parere favorevole rilasciato, in assenza del Dirigente,
dal Vice?Dirigente del Servizio Assetto e Tutela del Territorio
dell'Assessorato dei LL.PP., ai sensi del combinato disposto
dell'articolo 72 della legge regionale n. 3/1956 e successive
modificazioni e dell'articolo 21 della legge regionale n. 18/1990 e
successive modificazioni, in ordine alla legittimità della presente
proposta di deliberazione;
Visto il parere della IV Commissione consiliare permanente;
Delibera
1) di subconcedere al C.M.F. Bonod?Bellavarda?Barmes?Jaccod con
sede in Challand?Saint?Victor, giusta la domanda presentata in data
23 luglio 1991, di derivare, dal torrente Evançon, in Comune di
Challand?Saint?Victor:
a) moduli medi 2.73 (litri al minuto duecentosettantatrè) di
acqua per produrre, sul salto di metri 76.30, la potenza nominale
media annua di Kw 204.215 da utilizzarsi per produzione di energia
elettrica da destinare in parte all'alimentazione della stazione di
pompaggio dell'acqua irrigua a quota utile e nella parte eccedente
venduta all'ENEL;
b) moduli 0.41 di acqua, esclusivamente nel periodo dal 15
aprile al 30 settembre, da utilizzare per irrigare una superficie
di ha 41.39.59 di terreni siti nel Comune di
Challand?Saint?Victor;
2) di autorizzare l'emanazione del decreto di subconcessione da
parte del Presidente della Giunta regionale, previa sottoscrizione
del disciplinare da parte del legale rappresentante del C.M.F.
Bonod?Bellavarda?Barmes?Jaccod;
3) di ordinare ed accertare l'introito delle seguenti somme, da
versare presso la Tesoreria dell'Amministrazione regionale:
a) lire 2.089.835
(duemilioniottantanovemilaottocentotrentacinque) pari a mezza
annualità, del canone, a titolo di cauzione, ai sensi dell'articolo
11 del T.U. 11 dicembre 1933 n. 1775, somma che verrà restituita,
ove nulla?osti, al termine della subconcessione;
b) lire 80.380 (ottantamilatrecentottanta) pari ad 1/40 del
canone per gli scopi di cui al secondo comma dell'articolo 7 del
T.U. 11 dicembre 1933, n. 1775, somma da introitare al capitolo
08800, della parte ENTRATE del bilancio preventivo della Regione
per il corrente esercizio finanziario (provento delle concessioni e
subconcessioni di acque pubbliche e miniere);
c) lire 2.000.000 (duemilioni) quale somma a disposizione
dell'Amministrazione regionale (Ufficio Concessioni Acque
dell'Assessorato dei LL.PP.) per spese di sorveglianza, esperimenti
di portata, collaudo, registrazione di atti, eccetera, somma da
introitare al Capitolo 13500, della parte ENTRATE del bilancio
preventivo della Regione per il corrente anno finanziario (Gestione
di fondi per conto terzi per istruttoria domande e pratiche
varie);
4) di stabilire, come, specificato all'articolo 12 del
disciplinare di subconcessione, in lire 4.179.670
(quattromilionicentosettantanovemilaseicento-settanta) il canone
annuo da versare anticipatamente alla Regione, anno per anno, a
decorrere dalla data del decreto di subconcessione, somma da
introitare al Capitolo 08800 della parte ENTRATE del bilancio
preventivo della Regione per il corrente anno finanziario (Provento
di concessioni e subconcessioni di acque pubbliche e miniere).
5) di dare atto che la presente deliberazione non è soggetta al
controllo della Commissione di Coordinamento per la Valle d'Aosta,
ai sensi dell'articolo 8 del decreto legislativo 22 aprile 1994, n.
320 e di darne esecuzione.
Disciplinare
(...omissis...)
Si dà atto che, dalle ore 17.08, presiede il Vicepresidente
Aloisi.
Presidente -
Ha chiesto di parlare il Presidente
della Giunta, Viérin Dino.
Viérin D. (UV) -
Au mois de février dernier le Conseil
avait approuvé une motion en engageant le Gouvernement à présenter
aux commissions compétentes, notamment à la IVème commission, une
mesure qui définirait les critères en fonction desquels l'on
pourrait donner cours à toutes les demandes qui avaient été
présentées pour obtenir l'utilisation des eaux.
Sur la base de cette motion le Gouvernement a pourvu à
constituer un groupe de travail, qui a défini ces critères. Par
ailleurs, nous avons été sollicités par le président de la IVème
commission à la fin juin pour que nous fixions une rencontre avec
la IV commission, afin de présenter ces mêmes critères.
Je viens de dire que le groupe de travail a terminé l'examen de
ces problèmes; on doit maintenant formaliser une délibération. Je
crois que dans une des prochaines séances du Gouvernement la
délibération sera présentée; il s'agit maintenant de rédiger, du
point de vue administratif, les critères qui ont été préparés, qui
ont été examinés par ce groupe de travail et qui ont déjà été
discutés au sein du Gouvernement, et je crois que l'on pourra par
la suite, pour la rentrée des travaux parlementaires, en tous cas
début septembre, fixer d'abord cette rencontre avec la IVème
commission et, par la suite, présenter au Conseil tout entier ces
critères qui devraient permettre de donner cours à toutes les
différentes concessions.
Par ailleurs, il est entre-temps nécessaire de donner
l'autorisation à toute une série de petites requêtes qui
n'interfèrent absolument pas avec les usages hydroélectriques, mais
qui servent exclusivement pour des finalités agricoles ou à
satisfaire les exigences des collectivités locales, des communes,
et à renforcer les aqueducs municipaux.
C'est donc seulement à ces effets que nous soumettons
aujourd'hui à votre attention ces délibérations de concession, qui
ne modifient absolument pas le thème général des ressources
hydriques pour des finalités énergétiques, compte tenu du fait que
sur la base de l'engagement pris au sein de cette assemblée, c'est
seulement en fonction de la présentation de ces critères que l'on
donnera cours, à partir du mois de septembre prochain, à toutes les
demandes qui sont actuellement à l'étude des bureaux de
l'assessorat des travaux publics.
Le pas suivant sera évidemment - monsieur Borre l'a rappelé tout
à l'heure - la présentation du plan énergétique régional, de façon
à insérer donc non seulement ce thème, mais tous les autres
problèmes qui concernent les questions énergétiques au Val d'Aoste
dans un plan d'ensemble, qui pourra nous permettre de fixer les
orientations et les critères pour les années à venir.
Si dà atto che il Consigliere Lanièce non partecipa alla
discussione e alla votazione dell'oggetto.
Presidente -
É aperta la discussione generale. Ha
chiesto la parola il Consigliere Tibaldi.
Tibaldi (LN) -
Ringrazio il Presidente per aver
precisato che il gruppo di lavoro non è stato solamente costituito,
ma pare sia già arrivato a determinate conclusioni, quindi abbia
già formulato dei criteri. Quindi sarà nostra cura e nostra
attenzione, come membri della IV Commissione anzitutto, valutarle e
approfondirle, ed esprimere naturalmente un parere.
Tuttavia, avevamo già sottolineato la necessità di questo piano
di indirizzo proprio per razionalizzare l'utilizzo dell'acqua nella
nostra Regione, non solo da un punto di vista idroelettrico, ma
soprattutto da un punto di vista idroelettrico, ed anche da un
punto di vista di regimazione idrica.
D'altronde, la necessità di un piano di sfruttamento delle acque
è più che mai opportuna e improrogabile; su questo penso che
conveniamo tutti quanti, quindi quanto prima speriamo di addivenire
alla redazione e all'approvazione di questo piano, che fissi delle
linee di indirizzo.
Tuttavia, abbiamo appena chiuso un capitolo di discussione
alquanto amaro, che è quello della Digrava, che sta proprio a
testimoniare quanta confusione e quanta assenza di politica
energetica ci sia nella nostra Regione, quanto ci venga a costare
un sistema di metanizzazione che non sappiamo nemmeno se poi nei
prossimi anni avrà un riscontro in termini di servizio tale da
giustificare questo esborso di denaro.
La cosa allucinante è che normalmente nel settore energetico
l'investimento è quello che dà la maggiore redditività, non solo in
termini di immediatezza, ma anche in termini di economicità. E
questa maggiore redditività la Valle d'Aosta potrà trarla, secondo
noi, soprattutto principalmente, se non addirittura esclusivamente,
proprio dalla sua ricchezza d'acqua.
Tuttavia, per venire all'oggetto sul quale siamo chiamati ad
esprimere il nostro giudizio, cioè queste cinque subconcessioni,
vorrei sapere innanzitutto sulla base di quale norma legislativa il
Consiglio può concederle in via di sanatoria, quando non c'è nessun
aggancio normativo che lo prevede. Non è possibile che si
realizzino degli impianti di derivazione d'acqua; in questo caso
sono solamente due, e poi si provveda alla regolarizzazione
amministrativa dei medesimi con un provvedimento in via di
sanatoria. Quindi, se vogliamo, questi provvedimenti non sono
assolutamente contemplati dalla normativa esistente in materia di
acque pubbliche e mi piacerebbe avere una risposta esauriente dalla
Giunta.
In conclusione, dichiariamo la nostra astensione su queste
concessioni, non per ragioni personali o per ragioni tecniche,
ferma restando la parentesi che ho appena fatto sulla sanatoria
delle concessioni, ma per attendere finalmente che in sede politica
venga stilato questo benedetto piano di indirizzo.
Presidente -
Ha chiesto la parola il Consigliere
Chiarello.
Chiarello (RC) -
Anch'io sono parzialmente
soddisfatto, spero che il Presidente soddisfi anche questa mia
richiesta. Non ho capito bene se questa commissione è stata creata
per stilare il piano direttorio delle acque o solo per vedere se le
concessioni richieste erano in linea con dei piani o delle norme
già stabilite in varie ricerche fatte da esperti. Quello che voglio
ribadire, è che abbiamo la necessità di un piano direttorio delle
acque in cui si possa stabilire effettivamente quali sono le
necessità di questa Regione, quali sono le acque da sfruttare, chi
deve sfruttarle e qual è la declaratoria degli utenti che possono
sfruttare queste acque, cioè che vengano messi dei punteggi
principali a comuni e ad altri utenti. Quello che non ho capito
bene è se questa commissione aveva l'indirizzo di stilare il piano
direttorio delle acque e poi, in base a quello, dare delle
concessioni.
Presidente -
Ha chiesto la parola l'Assessore
all'industria, commercio e artigianato, Mafrica.
Mafrica (GV-PDS-SV) -
Per rispondere al
Consigliere Chiarello e in parte al Consigliere Tibaldi. Il gruppo
di lavoro che è stato istituito aveva il compito di determinare
criteri provvisori tecnico-economici di salvaguardia ambientale e
criteri amministrativi per il rilascio di subconcessioni di
derivazioni d'acqua, vale a dire che questi criteri non sono
riferiti soltanto al rilascio di subconcessioni ad uso
idroelettrico, ma riguardano la subconcessione di derivazione
d'acqua a qualunque tipo di uso. I criteri quindi esaminano la
questione delle priorità nel tipo di uso, e l'uso potabile è il
primo uso che viene preso in considerazione.
I criteri riguardano anche la salvaguardia ambientale; il lavoro
più grosso fatto da questo gruppo consiste nella determinazione di
criteri per individuare un minimo deflusso, che è la quantità
d'acqua che comunque deve essere lasciata correre nell'alveo in
caso di derivazione.
Sono stati studiati e proposti criteri diversi, fra i quali la
Giunta ha dato indicazioni per un criterio che ha caratteristiche
di adattarsi con una buona possibilità di intervento nella nostra
realtà.
Sono stati anche stabiliti dei criteri amministrativi, nel senso
di verificare a quali soggetti, in caso di concorrenza, vengono
prima rilasciati questi diritti di subconcessione e dei criteri
economici.
Il lavoro è stato ultimato ed è stato esaminato da parte della
Giunta che ha dato già le indicazioni; un sottogruppo di quel
gruppo sta lavorando alla stesura tecnica del regolamento che verrà
sottoposto all'esame del Consiglio. Questo sottogruppo è composto e
fa capo al responsabile delle acque dei lavori pubblici che, ancora
oggi, mi ha detto che comunque in questo periodo entro un paio di
settimane dovrebbe essere pronta la stesura del regolamento da
proporre al Consiglio.
Credo che sia un lavoro utile, fatto con energie proprie dalla
Regione, cioè senza dare ulteriori incarichi, e sia un lavoro che
tutto sommato ci pone fra le regioni che per prime si sono poste il
problema di una visione complessiva dell'utilizzazione delle acque,
cioè non una visione puramente finalizzata allo scopo dello
sfruttamento industriale, ma una visione complessiva di come meglio
utilizzare questa ricchezza della nostra Regione.
Credo che in materia di risparmio energetico, con tutti i
difetti e con tutte le osservazioni che possono essere fatte, se ci
si confronta con altre realtà gli interventi sono molto inferiori:
siamo l'unica regione che ha continuato ad erogare contributi per
il risparmio energetico, quando dallo Stato non arrivavano più
finanziamenti. A livello statale, tutti gli investimenti nel campo
idroelettrico sono bloccati; ci sono 10 miliardi a disposizione per
l'intero Stato italiano. Noi, da soli, lo scorso anno abbiamo
erogato più di 1 miliardo per il risparmio energetico, interventi
quali quello che abbiamo discusso prima, condivisi o meno, fanno
comunque parte di una politica energetica.
L'intervento che ci porterà entro l'anno ad essere proprietari
di 3 centrali con una produzione di 200 milioni di kwh e con un
valore reddituale annuo intorno ai 15 miliardi, credo che sia un
altro intervento da non trascurare.
Abbiamo forse l'abitudine, che è giusta, di guardare tutto
quello che non siamo capaci di fare; teniamo conto che comunque
alcune cose le facciamo e da altre parti, forse, non hanno la
possibilità di farle.
Presidente -
Ha chiesto la parola il Consigliere
Tibaldi per il secondo intervento.
Tibaldi (LN) -
Ho posto un quesito alla Giunta, al
quale non mi è stata fornita risposta. Chiedo se è possibile
averla. Pensavo che l'Assessore Mafrica rispondesse.
Presidente -
Siamo sempre in tema di discussione
generale. Se nessuno intende intervenire, dichiaro chiusa la
discussione generale. Ha chiesto di parlare il Presidente della
Giunta, Viérin Dino.
Viérin D. (UV) -
Innanzitutto vorrei, ribadire che
i quantitativi da derivare, oggetto di queste proposte di
subconcessione, sono molto limitati e non interferiscono con le
eventuali determinazioni sul minimo deflusso o sui criteri per il
rilascio di subconcessioni.
L'Assessore Mafrica ha già precisato che il gruppo tecnico è
stato costituito allo scopo di proporre dei criteri provvisori
tecnico-economici, di salvaguardia ambientale ed amministrativi,
per il rilascio di subconcessioni di derivazione d'acqua. Il
problema affrontato anche con la mozione del Consiglio, era quello
di poter dare seguito alle domande giacenti presso gli uffici
dell'Assessorato dei lavori pubblici a causa del blocco delle
concessioni individuando a tal fine dei criteri provvisori, pur
nell'ambito delle linee generali del piano energetico, già
presentate, ma, in attesa di definizione.
(...Interruzione del Consigliere Tibaldi, senza
microfono...)
Ma non che non c'è! Queste sono inserite perché non sono quelle
che riguardano lo sfruttamento di intere aste torrentizie: sono
quelle che permettono di dare attuazione alle richieste,
compatibilmente con le linee di indirizzo già definite, dal piano
energetico. Non è che non ci siano delle linee!
In ogni modo, i quantitativi di acqua da derivare sono destinati
ad uso irriguo o potabile o industriale, per il lavaggio di inerti.
Solo in un caso i quantitativi derivati sarebbero destinati alla
produzione di energia elettrica, recuperando dell'acqua destinata
ad uso irriguo, ma ciò avverrebbe per far funzionare delle pompe
per l'irrigazione.
In relazione alla domanda che è stata posta riguardo alle due
subconcessioni in via di sanatoria, le ragioni sono indicate nelle
rispettive delibere. Prendo ad esempio l'oggetto n. 18: trattandosi
di riconoscimento di antico diritto per il quale non era stata
presentata tempestiva domanda nei termini stabiliti dalla legge, la
medesima è stata istruita come nuova richiesta di subconcessione in
via di sanatoria. Lo stesso dicasi per l'altra, in quanto, di
fatto, si trattava già di derivazioni. Nel primo caso la ditta
Bieler da tempo immemorabile utilizzava acque derivate dal torrente
Valdobbia; successivamente si sono volute regolarizzare queste
utilizzazioni con la presentazione di una domanda formale, che è
stata istruita come richiesta di subconcessione, ma in via di
sanatoria.
Il secondo caso concerne la società S.E.L.I., che deriva acque
dalla Dora Baltea, in Comune di Pontey, per il lavaggio degli
inerti nell'impianto di frantumazione. Anche qui la derivazione era
già esistente al momento della presentazione della domanda di
subconcessione risultando peraltro compatibile con il regime
idraulico della Dora Baltea, in quanto i quantitativi d'acqua
derivati erano minimi e venivano integralmente restituiti, previa
depurazione poco a valle. Di conseguenza l'Amministrazione
regionale, senza ordinare la cessazione dell'utenza, ha dato corso
all'istruttoria, in via di sanatoria, proprio per regolarizzare una
situazione di fatto già esistente.
Presidente -
Per dichiarazione di voto ha chiesto
la parola il Consigliere Tibaldi.
Tibaldi (LN) -
Ringrazio il Presidente perché ha
tentato di dare una risposta al quesito che ho posto, però è una
risposta che non è assolutamente accettabile per il semplice fatto
che non si può far leva né sulla limitatezza dei quantitativi
d'acqua prelevati, né sulla compatibilità, né tanto meno
sull'esistenza di diritti antichi, per il semplice fatto che nel
1933 è entrata in vigore una legge, il T.U. sulle acque, che ha
regolamentato tutta la materia, e nella procedura di rilascio delle
concessioni l'ultimo atto è la concessione amministrativa alla
derivazione d'acqua, preceduta addirittura dal collaudo. Penso che
il Presidente lo sappia; quindi assolutamente è una risposta che
non è accettabile! Lo ringrazio per lo sforzo.
Presidente -
Se non ci sono altri interventi per
dichiarazione di voto, pongo in votazione la delibera in
oggetto.
Presenti: 28
Votanti e favorevoli: 23
Astenuti: 5 (Bavastro, Chiarello, Linty, Marguerettaz,
Tibaldi)
Il Consiglio approva
