Classificazione
TRASPORTI E VIABILITÀ
Autostrade e trafori alpini



Oggetto del Consiglio n. 2962 del 17 ottobre 2017 - Resoconto
OGGETTO N. 2962/XIV - Interrogazione a risposta immediata:
"Notizie sulla riapertura del Traforo del Gran San
Bernardo".
Rosset (Presidente) -
Punto 3.01 dell'ordine del giorno.
A demandé la parole le collègue Cognetta, à vous la parole.
Cognetta (M5S) -
Anche se in questo Consiglio ci sono già
altre iniziative da parte dei colleghi, rispetto alla situazione
che si è venuta a creare nel Traforo del Gran San Bernardo, resta
comunque impellente, imperativa la risposta ad una domanda per il
territorio, per la Regione e per tutti noi: vorrei sapere la data
nella quale verrà riaperto il tunnel. Anche perché così non solo
io, ma penso tutti quanti i valdostani interessati hanno modo di
programmare le loro iniziative, le loro attività; riusciamo a
capire e a dare un termine rispetto a ciò che è accaduto, poi
valuteremo nel dettaglio come e perché si è verificata questa
situazione. Secondo me, l'imperativo fondamentale è sapere quando
verrà riaperto, avere una data certa. Sui giornali si è letto di
tutto; su quelli svizzeri pochi giorni fa sono uscite altre
dichiarazioni, ancora diverse rispetto a quanto era previsto.
Chiedo a lei, Presidente, se, per favore, ci dà una data certa e la
dà non solo a me, ma a tutti i valdostani.
Presidente -
Ha chiesto la parola il Presidente della
Regione, ne ha facoltà.
Viérin (UVP) -
Je remercie le collègue Cognetta pour
avoir soulevé dans ce Conseil, avec les autres collègues, Padovani
et Bertin, la question très importante de la réouverture du Tunnel
du Grand Saint Bernard. Avant tout je voudrais dire que la
réouverture de ce tunnel est une priorité absolue car, pour
différentes motivations, il s'agit d'une réponse qu'on doit
donner.
Il
dossier
del tunnel quindi è una delle urgenze a cui
stiamo lavorando, collega, perché riteniamo che la riapertura del
tunnel sia fondamentale per l'indotto, per il personale che vi
lavora, per la società, per il collegamento internazionale che esso
rappresenta. In questo senso già questo pomeriggio, assieme al
collega Marguerettaz, incontreremo il Presidente del Vallese
(Jacques Melly), che ho avuto modo di sentire già domenica, per
fare il punto della situazione, e dopo aver fatto il punto della
situazione anche, evidentemente, con la società SITRASB. Da un
punto di vista ufficiale, come lei sa, SITRASB, con nota del 6
ottobre, ha esteso la validità dell'ordinanza di chiusura del
traforo fino al 30 novembre. L'incontro di questo pomeriggio ha in
questo senso non solo l'esigenza di manifestare l'urgenza di
trovare una soluzione di riapertura (peraltro già manifestata
domenica), ma di valutare le soluzioni tecniche esaminate in questo
periodo, soluzioni tecniche che sono in capo alle due società,
SITRASB e
Tunnel Société Anonyme
, e alla società di gestione
(SISEX). Ci sono quindi diverse soluzioni che saranno prospettate
tecnicamente, perché ci sono le esigenze sicuramente politiche e le
nostre esigenze di riaprire il tunnel nel minor tempo possibile.
Dobbiamo anche tecnicamente vedere quali sono le soluzioni che si
possono prospettare per riaprire il prima possibile il tunnel. In
questo senso, dopo questi incontri, saremo più precisi, collega,
nelle comunicazioni per individuare una data e una soluzione, che
possa essere una soluzione che va in questa direzione.
Presidente -
Ha chiesto la parola il collega Cognetta, ne
ha facoltà.
Cognetta (M5S) -
Mi sembra quindi di capire che non c'è
ancora una data certa, ma ci sono degli incontri che partoriranno
poi una data certa. Io spero che venga fuori al più presto, fosse
anche oltre il 30 novembre, purché si sappia quando ci sarà questa
data. Dalle notizie che ho io, ho dei dubbi che si riesca a
riaprire entro il 30 novembre. Io comunque spero vivamente che si
possa fare, si possa fare presto (e anche prima) e che non ci siano
ostacoli da parte delle società svizzere, né del Tunnel, né SISEX,
anche se quest'ultima è al 50 percento, perché altrimenti il danno
sarebbe incalcolabile per la nostra economia e voi lo sapete bene.
Aspettiamo quindi con fiducia che ci diate comunicazioni su
questo.
