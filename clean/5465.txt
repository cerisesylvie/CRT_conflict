Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 9 del 21 luglio 1983 - Resoconto
OGGETTO N. 9/VIII - ELEZIONE DEL PRESIDENTE DELLA GIUNTA
REGIONALE.
PRESIDENTE
: L'ordine del giorno prevede ora l'elezione
del Presidente della Giunta. Rammento in proposito che l'articolo
33 dello Statuto stabilisce che il Presidente della Giunta è eletto
dal Consiglio fra i suoi componenti, con elezione mediante
scrutinio a schede segrete a maggioranza assoluta e, dopo il
secondo scrutinio, a maggioranza relativa.
Ha chiesto di parlare il Consigliere Perrin, ne ha facoltà.
PERRIN - (U.V.):
L'Union Valdôtaine est sortie de ces
élections gagnante, l'électorat l'a reconfirmée amplement force de
majorité et c'est pour cela que notre mouvement a cru bien de
devoir conduire lui-même les pourparlers pour la formation du
nouveau gouvernement régional, pour arriver à la création d'une
majorité.
En tant que force de majorité, nous avons donc contacté toutes
les forces politiques, en choisissant une méthode politique
nouvelle qui n'était pas celle de prédéterminer quelle devait être
la formule de cette majorité, mais de proposer à la discussion des
différentes forces politiques un programme et de choisir selon les
réponses des discussions sur ce programme même. Or, nous avons
rencontré les forces politiques organisées, auxquelles nous avons
soumis un document, qui contenait des lignes programmatiques, des
lignes prioritaires. des options pour la prochaine législature.
Après des amples tours de discussion, le Comité central est arrivé
à définir celle qui devait être la majorité. Aux forces politiques
nous avons demandé justement d'accepter cette méthode nouvelle et
de poser comme préalable à la formation de la majorité deux points
fondamentaux. D'abord, le fait que le gouvernement régional devient
de plus en plus un organe collégial et ensuite le problème de la
moralisation de la vie publique. L'U.V. a l'habitude de vivre ce
problème de la moralisation: elle se l'est donné à son intérieur,
elle a cru aussi de devoir le proposer aux autres forces qui
devaient composer avec elle la majorité.
C'est pour cela qu'à toutes les forces politiques nous avons
proposé une méthode au début de cette législature, de la rotation
des hommes qui devaient occuper les places dans les différents
Assessorats. Cela pour permettre cette collégialité, afin d'éviter
qu'une trop longue permanence dans ces secteurs particuliers puisse
créer des personnalismes.
En ce qui concerne les réponses reçues et d'après ces réponses,
l'U.V. a choisi de gouverner pendant les cinq prochaines années
avec la démocratie chrétienne, avec la fédération démocrates
populaires - union valdôtaine progressiste, et avec le parti
républicain, qui ont, dans leurs lignes générales, accepté le
document présenté par l'U.V..
La majorité est donc une majorité bien précise, avec des confins
bien déterminés, et nous avons voulu arriver à cela afin aussi
d'éviter ce qui se passait souvent dans le passé, alors que des
forces politiques tendaient d'un côté ou de l'autre, de façon
qu'elles ont créé, à travers cette attitude, une confusion. Nous
pensons qu'à travers une majorité précise, on puisse travailler
mieux et travailler surtout pour l'intérêt général de la Vallée
d'Aoste.
Nous savons très bien que la Vallée d'Aoste doit envisager en ce
moment des problèmes très graves, tels que celui que nous avons
voulu ajouter aujourd'hui à l'ordre du jour de ce Conseil régional,
concernant l'ILSSA VIOLA et la Nuova Sias et d'autres encore, et je
crois qu'à travers une nette division entre majorité et opposition
on puisse mieux agir. Nous avons choisi ce type de majorité, aussi
parce que nous voyons en cela la continuité de notre travail et a
mise en oeuvre de certaines options qui avaient été prises dans la
dernière année du gouvernement issu, et donc la possibilité de
réaliser sur les lignes tracées il y
a une année environ.
Nous avons choisi ce type de majorité aussi parce que l'U.V. a
demandé aux forces qui devaient composer la majorité un engagement
nettement autonomiste, qui doit se. réaliser à travers un programme
sérieux, afin que notre autonomie puisse progresser toujours plus.
Nous avons eu des réponses positives de la part des forces qui
aujourd'hui composent la nouvelle majorité.
Il s'agit maintenant de donner un chef -à cette majorité à
travers l'élection du Président du Gouvernement régional.
Evidemment le choix de l'U.V. est extrêmement facile; nous avons eu
jusqu'à aujourd'hui un homme qui, à partir de 1974, a su régir les
sortes de la Vallée d'Aoste, qui a su gouverner avec capacité, avec
vision politique, avec intérêt et qui a su donner, je dirais
entièrement, son engagement dans le travail pour essayer d'avoir
une Vallée d'Aoste meilleure, afin de donner les solutions aux
problèmes qui nous hantent. Cet homme est M. Mario Andrione, que
nous proposons à ce Conseil comme Président du futur gouvernement
régional. Je n'ai pas besoin d'en faire les louanges. Il a su
chapeauter très bien le gouvernement dans le passé, il a essayé de
donner déjà une collégialité à ce gouvernement, en s'occupant non
seulement de son secteur particulier, mais de tous les secteurs. Il
s'agit donc de donner continuité au travail commencé.
J'ai dit que l'U.V. avait engagé des pourparlers avec les forces
politiques sur un document, en proposant aux forces politiques un
programme bien précis. Les réponses sont venues, je laisserai au
futur Président du Gouvernement d'illustrer ce programme.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
La scelta che ci ha illustrato adesso
il Presidente dell'U.V. vedrà il P.C.I. in una posizione di netta e
ferma opposizione. Riteniamo che la proposta fatta, di una
maggioranza che veda la D.C., la Federazione Democratici
Popolari-U.V.P. ed il P.R.I. escludendo le forze della sinistra,
escludendo il nostro partito, sia una scelta grave, una scelta per
un'alleanza di comodo, una scelta che sposta la destra l'asse del
quadro politico regionale.
Abbiamo visto già stamani come si siano fatti dei passi indietro
rispetto alla legislatura precedente, come anche la Presidenza del
Consiglio, la carica al di sopra delle parti da concordare con
tutte le forze, sia diventata motivo di spartizione. Crediamo però
che la scelta dell'U.V. di riproporre oggi una alleanza con la D.C.
sia sbagliata anche in riferimento al risultato generale che si è
avuto nelle elezioni politiche del 26 e 27 giugno in tutta
Italia.
Questo risultato italiano avrà effetti anche sulla Valle
d'Aosta, quindi merita prestare attenzione anche a quello che è
stato il risultato del voto nell'intero paese.
La D.C. dopo decenni di immunità rispetto ai suoi modi di
governare, rispetto agli scandali che l'hanno scossa, ha perso per
la prima volta milioni di voti, ha perso fortemente in percentuale
ed è scesa al 33%, solo a tre punti di distanza rispetto al partito
comunista, che nelle elezioni politiche ha confermato la sua forza.
Questo crollo storico della D.C. può probabilmente diventare
qualcosa di inarrestabile, come è avvenuto per la D.C. francese; ma
comunque avrebbe dovuto pesare anche sulle alleanze in Valle
d'Aosta. E' oggi possibile nel paese una maggioranza, un governo
senza la D.C.; è oggi possibile una maggioranza di governo del
paese che metta insieme le forze della sinistra, le forze laiche,
che già governano tante grandi città e comuni italiani. Questo è il
primo elemento che credo avrebbe dovuto essere tenuto presente
perchè nel Paramento italiano si è determinata una situazione
nuova, mentre in Valle d'Aosta si fa come se niente fosse
avvenuto.
Voglio anche sottolineare un altro aspetto, cioè non è passata
in Italia, come molti speravano e si auguravano, una scelta
conservatrice, che è passata invece in Germania ed in Inghilterra;
la scelta di far pagare pesantemente ai lavoratori dipendenti gli
effetti della crisi, la scelta di spostare la destra, come
proponevano il Segretario della D.C., De Mita, e l'On. Carli, il
quadro dei rapporti sociali in Italia. L'alternativa è oggi più
credibile che nel passato, ci sono i numeri, ci sono le forze, può
anche darsi che in questi giorni si riformi un governo nazionale
pentapartito, ma già alcuni compagni socialisti hanno detto una
volta che si sarebbe trattato di una minestra riscaldata,
probabilmente questa minestra oggi sarà sempre più immangiabile e a
nostro giudizio il pentapartito non reggerà a lungo le sorti di
questo paese. Quindi se l'U.V. fosse stata lungimirante, noi
crediamo che non avrebbe dovuto scegliere l'alleanza con la D.C.,
con una forza di cui gran parte di elettori hanno dimostrato che si
può forse fare a meno dopo 35 anni. Quindi non condividiamo la
scelta dell'U.V. di fare un'alleanza con la D.C., con una forza
antiautonomista, come hanno dimostrato i provvedimenti per la
finanza locale, che hanno costretto i comuni a mettere sovrattasse
sulla casa, come hanno anche dimostrato i rapporti fra la Regione
Valle d'Aosta e i diversi Ministri del Tesoro. Dopo che il riparto
fiscale è stato ottenuto con il concorso di tutti, noi diciamo con
il concorso determinante del nostro partito, oggi mancano ancora
ala Regione i fondi riconosciuti per legge. Di questo è
responsabile soprattutto la D.C., che mantiene l'incarico al
Governo del Ministero del Tesoro.
Non solo questo forse avrebbe consigliato all'U.V. una scelta
diversa, ma anche la gravità dei problemi, che avrebbe richiesto un
governo regionale differente, autorevole, più schierato in difesa
degli interessi dei lavoratori. Riteniamo che il problema
dell'occupazione, di cui l'ILSSA-VIOLA in questi giorni sta dando
un grave esempio dopo quello che già c'era stato per a Montefibre
di Châtillon, dopo quello che probabilmente si presenterà fra breve
per la Nazionale Cogne, avrebbe richiesto un governo più attento ai
problemi dell'industria; pensiamo che l'esperienza dell'Assessore
democristiano, che per cinque anni nella scorsa legislatura ha
avuto quell'incarico, sia stata fallimentare e non debba essere
assolutamente ripetuta. Ci chiediamo anzi se non ci sia una
contraddizione in questo comportamento dell'U.V. di essere per il
mantenimento di un equilibrio tra industria, turismo ed
agricoltura, e poi di lasciare una parte importante del governo ad
una forza come la D.C., che anche in questo Consiglio si è
pronunciata contro il mantenimento dell'industria, ritenendo che
ormai l'industria in Valle d'Aosta debba essere parzialmente
superata, che si debba pensare ad attività produttive nuove.
Ricordava prima il Presidente dell'U.V., che fra i punti del
documento proposti c'era anche quello della moralizzazione; a noi
sembra che l'alleanza con la D.C. lasci molto a desiderare anche da
questo punto di vista. Non voglio ricordare i numerosi scandali in
cui è stata coinvolta la D.C., dallo scandalo dei petroli, che ha
visto coinvolto il segretario stesso dell'On. Moro, alle trattative
con la camorra e le B.R., per il caso Cirillo, a Sindona, Calvi,
agli uomini della D.C. inseriti nella lista della P2. Non voglio
soffermarmi su questo, voglio dire però che guardando la Valle
d'Aosta, avere un rapporto con quella forza che più si è
compenetrata con lo Stato e con le sue degenerazioni, significa
predicare bene ma razzolare male. Quella degenerazione che abbiamo
visto nella campagna elettorale aver colpito anche la nostra
Regione, il fatto che i voti si comprino, il fatto che ci sia un
eccesso di personalismo, il fatto che prevalgono gli interessi
personali su quelli di gruppo, è secondo noi il risultato di un
governo più che trentennale della D.C. nel paese ed anche della
presenza nella Valle d'Aosta di una D.C. che è stata maestra in
queste cose.
Noi avevamo proposto una maggioranza diversa, una maggioranza
tra le forze di sinistra ed i movimenti regionalisti; ed il
risultato delle elezioni in Valle d'Aosta avrebbe potuto rendere
possibile una alleanza di questo tipo. Ci sarebbero stati i numeri,
ci sarebbe stato anche un segnale da parte dell'elettorato; è vero
che noi ci ritroviamo in questo Consiglio con un seggio in meno,
però vogliamo ricordare che alle elezioni politiche, dove il voto è
stato meno condizionato, il nostro partito ha raggiunto il 22,2% ed
ha distanziato di molto la D.C., la quale ha mantenuto i suoi
seggi, la sua forza alle elezioni regionali, ma nel voto politico è
scesa ad una percentuale che è la più bassa fra tutte le Regioni
d'Italia. Crediamo che anche questo abbia un senso.
Può darsi che ancora una volta in Valle d'Aosta la D.C. abbia
saputo prelevare dal serbatoio dei D.P. una parte di quei voti che
nel 1973 le erano sfuggiti; non pensiamo però che quel serbatoio
sia inesauribile e ricordiamo che comunque il grande crollo della
D.C. in Valle d'Aosta c'è già stato. Un partito che era al 37% nel
1963 è sceso oggi al 21%, quindi anche se una parte di voti sono
ritornati non crediamo che questa volta la D.C. possa rallegrarsi
così tanto. Pensiamo che l'U.V., che dice di preoccuparsi del
futuro del popolo valdostano, non solo dei propri interessi di
parte, avrebbe dovuto avere un rapporto con le forze di sinistra
invece che con la D.C. per riuscire seriamente a condurre una
battaglia contro la corruzione, per la difesa degli interessi
collettivi, per la difesa dell'autonomia stessa della Regione.
L'U.V. ovviamente ha vinto le elezioni, ha aumentato in voti, però
si deve ricordare a questa forza che qualche segno di difficoltà in
alcuni Comuni si può registrare proprio a vantaggio della D.C..
Forse questa alleanza con la D.C. può presentare in prospettiva
qualche rischio per l'U.V.: in numerosi seggi di Aosta, in numerosi
Comuni della Valle la D.C. ha recuperato anche sull'U.V. Non è
stata fatta questa scelta; per quali ragioni? Dall'esposizione del
Presidente dell'U.V. non c'è stato dato mo
do di capirlo. C'è stato detto, negli incontri avuti con il
movimento, che forse la base unionista non accetterebbe un accordo
con le sinistre, in modo particolare con il nostro partito. Noi
crediamo che questa sia una giustificazione debole; dal 1966 ad
oggi sono passati tanti anni, la Valle d'Aosta in questi anni ha
dato numerose prove di essere una Valle in cui la popolazione ha un
atteggiamento laico, non crede più alle frottole, non è
bacchettona; il voto sul divorzio, quello sull'aborto lo hanno
dimostrato.
E' stato anche detto che alcune forze hanno accettato il
programma presentato dall'U.V.; siccome siamo abituati a parlare
chiaro, nel valutare quel programma abbiamo verificato una sua
certa genericità. Questo non significava che non si potesse
discutere, approfondire, il programma presentato dall'U.V., ma non
vediamo come si possa sostenere che parare di sviluppo della
cooperazione senza dire come, che parlare di preparazione della
legge urbanistica, che parare di sviluppo della medicina preventiva
attraverso adeguate strutture sia un programma così preciso per cui
si possa dire solo si o no. Pensiamo che su quei termini tutte le
forze avrebbero potuto essere d'accordo. Si trattava di vedere come
poi in realtà quelle indicazioni generali sarebbero state tradotte
in atti concreti. Forse è questo che non si è voluto fare: non si è
voluto fare una discussione vera sul programma perchè probabilmente
questa sarebbe stata più impegnativa in quanto un'alleanza con il
P.C.I. fatta sul programma avrebbe poi portato le forze della
maggioranza a rispettare gli impegni presi. Non riteniamo che
questo del programma sia stato l'elemento determinante nella scelta
dell'U.V..
C'è stato lasciato intendere che la maggioranza di sinistra non
è stata possibile perchè alcuni degli alleati che sarebbero stati
coinvolti in questa maggioranza avrebbero espresso delle riserve.
Noi non lo sappiamo: se questo è vero, se la Fédération
D.P.-U.V.P., ha mantenuto questa posizione, noi riteniamo che ha
sbagliato, in quanto per quella federazione probabilmente una
collocazione più netta, che la distingua in modo chiaro dai propri
alleati dell'U.V. e dalla D.C., sarebbe stata compresa forse più
facilmente anche dall'elettorato. Ma pensiamo di dover prendere per
buona questa giustificazione al riguardo della quale ci verrà poi
detto qualcosa. Non pensiamo neanche che il P.S.I. abbia fatto
dichiarazioni di questo tipo. E' probabile invece che se il P.S.I.
avesse sostenuto con più forza la scelta di una maggioranza
alternativa a sinistra fra le forze di sinistra e i movimenti
regionali oggi non si troverebbe all'opposizione con noi in questo
Consiglio. Ma, lo dicevo prima, che ritengo queste delle
giustificazioni, perchè la scelta vera l'ha fatta l'U.V., la forza
di maggioranza relativa; anche per la questione della Presidenza
del Consiglio il peso che ha l'U.V. avrebbe portato una sua scelta
ad essere seguita anche da altre forze, quindi riteniamo che sia
stata una scelta dell'U.V. e crediamo che l'U.V. ancora una volta,
abbia fatto una scelta di comodo, scegliendo un alleato che in
cambio di poltrone è disposto, come è avvenuto nella scorsa
legislatura, a subire ogni imposizione su questioni di principio,
un alleato con cui la verifica dei programmi è molto facile perchè
ai programmi non presta molta attenzione, impegnato più che altro
nella gestione di un potere di natura sempre clientelare; che ha
fatto questa scelta perchè probabilmente si sono considerati non
tanto gli interessi della Valle d'Aosta ma gli interessi del
movimento, ritenendo che questa alleanza con la D.C. ed i D.P.
possa ancora per un certo tempo fornire voti e nuovi consensi
all'U.V.. Noi riteniamo però che questo discorso sia in prospettiva
poco avveduto e forse miope: il serbatoio di voti rappresentato dai
D.P. purtroppo è all'esaurimento, questa forza ha subito un calo
molto grave nella precedente legislatura ed oggi si vede ridotta
ancora di un terzo. Nonostante il suo Presidente continui a cantare
vittoria e voglia vedere i guai degli altri, noi riteniamo che una
riflessione seria, politica, strategica, di quel movimento potrebbe
essere utile: non pensiamo che questa scelta dell'U.V. di contare
su voti da strappare alla D.C., alla Federazione, sia una scelta
che guardi lontano in prospettiva.
Non riteniamo neanche che sia una soluzione ai problemi la
decisione di far ruotare gli Assessori, far ruotare gli Assessori
ha un significato se si fanno delle scelte su uomini nuovi, mentre
qui alcuni personaggi come gli ex Assessori Marcoz, Chabod e
Borbey, che crediamo di aver criticato giustamente, vengono solo
cambiati di posto. Questo gioco in Italia si chiama gioco delle tre
carte. Non si è fatta una scelta sugli uomini, si è cercato di
evitare attraverso accorgimenti tecnici un giudizio politico
sull'operato di Assessori che avevano partecipato alla precedente
Giunta. Se veramente si fosse voluta fare una scelta nuova,
avrebbero dovuto essere molti di più gli uomini nuovi della
maggioranza presenti in questa Giunta.
Noi riteniamo che questa scelta della rotazione finisca per
essere un'operazione gattopardesca, per continuare con il tran-tran
consueto senza affrontare i problemi di fondo che ci sono e sono
innanzitutto il problema dell'industria, che è un problema grave,
verranno presentate dai lavoratori delle situazioni sempre più
pesanti, bisognerà dare delle risposte o sforzarci di trovare delle
soluzioni. Non è possibile con la normale amministrazione, con i
giochi della politica far fronte ad un crollo dell'industria
valdostana quale è quello che si sta preannunciando in questi
tempi. Anche il problema della casa diventerà grave, perchè
probabilmente prima o poi gli sfratti non verranno più prorogati,
ci si troverà anche in Valle d'Aosta a dover affrontare situazioni
che possono creare tensione da questo punto di vista. E' sempre più
grave poi il problema dell'occupazione per i giovani. C'è la
rincorsa a determinati posti di lavoro che non sono sufficienti e
mancano anche altre occasioni di lavoro. Su questo problema si
sarebbe dovuto riflettere per costruire una maggioranza diversa.
Diventeranno sempre più importanti, se non si prenderanno no dei
rimedi, delle spinte disgregatrici che si sono manifestate in
queste elezioni. Dato che c'è stata presentata una lista per la
zona franca, che non aveva nessuna credibilità politica, che però
ha ottenuto dei voti; il fatto che il Consiglio regionale
sostanzialmente da numerosissimi candidati sia stato ritenuto non
come la sede in cui si fanno le leggi, in cui si provvede
all'autogoverno del popolo valdostano, ma il podio dei vincitori,
una grande corsa ad ostacoli senza esclusione di colpi, secondo noi
ascia intendere che nella stessa mentalità della popolazione
valdostana abbiano fatto presa dei germi di corruzione che è bene
contrastare. Noi lavoreremo in questa direzione, lavoreremo perchè
vogliamo contrastare la degenerazione della vita politica con
proposte precise, per regolamentare le assunzioni, le forniture,
per rendere il più possibile trasparenti gli appalti. Lavoreremo
per difendere l'occupazione, prima di tutto quella industriale,
però anche quella in altri settori, perchè i giovani possano
trovare lavoro. Lavoreremo per difendere l'autonomia valdostana
dalle soverchierie dello Stato e anche dall'atteggiamento che la
stessa Giunta ha preso a volte verso il tema della partecipazione,
verso i Comuni e le Comunità valdostane. Lavoreremo per risolvere i
problemi principali della popolazione valdostana, quello della
casa, della salute, del reddito. Ci batteremo dal punto di vista
politico perchè cresca dal basso nel rapporto fra le forze e fra
gli uomini una spinta che porti al più presto al rovesciamento di
questa maggioranza ed ala formazione di una diversa maggioranza
senza la D.C. con la partecipazione delle sinistre e dei movimenti
regionali, di forze che sappiano cioè affrontare in modo autorevole
e deciso quelli che sono i problemi attuali della popolazione
valdostana.
PRESIDENZA DEL VICE PRESIDENTE DE GRANDIS
PRESIDENTE
: Ha chiesto di parlare il Presidente del
Consiglio Bondaz, ne ha facoltà.
BONDAZ - (D.C.):
Pur essendo stato eletto Presidente di
questo consesso, non posso dimenticare che sono tuttora il
Segretario politico regionale della D.C., pertanto mi corre
l'obbligo di dire alcune cose di carattere politico inerenti alla
discussione tuttora in corso.
Per buona tranquillità del Gruppo comunista sono sceso da quello
scanno e sono venuto in quest'altro, parlerò come semplice
Consigliere regionale qual sono, anche se la maggioranza di questo
Consiglio ha voluto nominarmi suo Presidente. Parlo per l'ultima
volta in veste di Segretario politico della D.C., in quanto il
nostro statuto prevede la incompatibilità, e pertanto dovrò
rassegnare le dimissioni dall'incarico che avevo in sede di
partito. L'amico Consigliere Fosson, che sarà il nostro Capogruppo,
risponderà più accuratamente alle facezie dell'amico Consigliere
Mafrica sulla questione degli scandali, perchè probabilmente si è
dimenticato di quello che è successo nella vicina Regione Piemonte.
Se mi si passa l'espressione, ci troviamo ad essere in questa fase
come un pittore che, concluso il quadro, si appresta a dare le
ultime pennellate per fissare il colore, sapendo che ormai il tutto
può essere incorniciato per fare buona mostra di sè, per essere
esposto al pubblico. A noi è sempre piaciuta la pittura
tradizionale, che molti confondono ancora con un tipo di pittura
vecchia e superata, ma che è l'unico tramite per una lettura che
non presenta sorprese e che con lo stile figurativo si cala
veramente nella descrizione della realtà. Ecco perchè non è
difficile individuare nella soluzione data alla configurazione
dell'assetto di governo una certa continuità politica ed
amministrativa commisurata al dato elettorale. In sintesi:
l'elettorato ha confermato la Giunta uscente ed ha bocciato il
partito comunista. Un elemento positivo della vicenda
post-elettorale è costituito dalla rapidità con cui siamo in grado
come maggioranza di dare alla Valle d'Aosta un Governo senza
rallentamenti o vuoti di potere. Altro dato significativo, che è
giusto evidenziare, è il proseguimento della collaborazione fra la
D.C. e l'U.V.., garanzia di una animazione ideale che reputiamo
fondamentale per l'avvenire della nostra Regione. Una sola
osservazione ci sia consentita, come forza politica che ha
riportato in Consiglio sette Consiglieri e che è la seconda forza
in Valle d'Aosta: noi non diamo consigli alla forza di maggioranza
relativa e non ci risentiamo minimamente quando ci si viene a dire
che la D.C. fa il gioco dell'U.V.. Non spetta e non spettava alla
D.C. tracciare i confini della nuova maggioranza, anche se siamo
pronti a difenderli nell'interesse della Valle d'Aosta. Noi
democristiani riteniamo che l'intesa raggiunta sia premiante e
certamente compatibile con l'attesa della popolazione valdostana.
La guida di Mario Andrione è stata efficace, concreta, forse a
nostro giudizio un po' troppo tollerante con gli spasmi di
un'opposizione poco costruttiva, ma in definitiva si tratta di una
conduzione veramente preoccupata dei problemi che assillano la
nostra Comunità e slegata da certi penosi meccanismi del potere
fine a sè stesso, che in tempi passati sono parsi addirittura
soffocati. La conferma della presenza di Mario Andrione al vertice
dell'esecutivo, al di là dei complimenti che non servono, ci pare
rassicurante, sia per la competenza dimostrata, sia per la dinamica
impressa alla gestione amministrativa, con una visione che spazia
al di fuori del contingente e del quotidiano. Quindi noi guardiamo
con fiducia alla soluzione prospettata, perchè si basa su elementi
programmatici condivisibili ed è orientata a salvaguardare,
rafforzandoli, i vincoli di lealtà e di amicizia che ci legano
all'U.V.. A certe forze politiche che in questi giorni, stuzzicate
dalle nevralgie del potere o amareggiate perchè il loro volume non
corrisponde a quel peso specifico immaginato subito dopo il mero
dato elettorale, noi diciamo ancora una volta che la D.C. non è in
vendita e che non si lascia condizionare da certe frenesie che più
che essere antiunioniste, sono veri e propri lacci contro
l'autonomia della Valle d'Aosta. Per noi questa maggioranza ha i
numeri per contare e la capacità di affrontare i nodi della crisi
occupazionale senza falsi allarmismi e con l'obiettivo di creare un
nuovo sviluppo sia in relazione alle fonti occupazionali, sia per
distribuire equamente le risorse aggiuntive del bilancio.
Con questo spirito e con questi intendimenti ispirati alla
massima chiarezza, noi confermiamo la nostra solidarietà ed il
nostro coerente impegno, volti a consolidare il quadro politico
delineato dal voto ed ad operare per il buon governo della Valle
d'Aosta.
PRESIDENTE
: Ha chiesto di parlare il Consigliere Pedrini,
ne ha facoltà.
PEDRINI - (P.L.I.):
Signor Presidente,. ieri mattina si è
riunito l'organo collegiale che guida attualmente la politica del
P.L.I. in Valle d'Aosta, di cui faccio parte. Mi è stato dato un
libero mandato di esporre quanto questo organo collegiale aveva
stabilito e naturalmente ne è uscito un ordine del giorno che io
dovrei illustrare. Ritengo di fare molto meglio riportando quanto
dice questo comunicato stampa, che è stato passato a tutti gli
organi giornalistici della Valle d'Aosta, in quanto è molto
sintetico e molto chiaro. Lo leggo:
"L'organo collegiale del P.L.I. della Valle d'Aosta, riunitosi
in data 20 luglio 1983, esaminato il documento programmatico che
l'U.V. quale partito di maggioranza relativa ha presentato a tutte
le forze politiche, sentita la relazione della delegazione che ha
rappresentato il P.L.I. nei colloqui con l'U.V., preso atto che
detto documento programmatico, pur rappresentando per alcuni versi
dei contenuti sui quali si può assentire, manca pur tuttavia di
ogni indicazione sui problemi la cui discussione e risoluzione non
può essere ulteriormente rinviata, quali l'istituzione della Camera
di Commercio" (e qua io aggiungo, chiamiamola Camera di Commercio,
Bureau du Commerce o come vogliamo se la parola Camera di Commercio
non piace, ma nell'ambiente valdostano del Commercio e
dell'artigianato se ne sente veramente a necessità); "la
predisposizione di un piano regolatore regionale per l'insediamento
dei grossi centri di distribuzione commerciale, la fondazione di un
organismo a partecipazione privata e pubblica per il recupero
abitativo e commerciale del centro storico di Aosta, il
potenziamento delle autolinee fra la Bassa Valle ed il capoluogo
regionale, con l'istituzione di corse serali di andata e ritorno",
(e qua faccio nuovamente un inciso, a Bassa Valle dalle ore 20 di
sera di ogni giorno è totalmente estranea alla vita della capitale
valdostana, Aosta, fino al mattino, non essendoci alcuna
comunicazione nè ferroviaria nè automobilistica, e non ritengo che
i cittadini della Bassa Valle siano da considerare diversi da
quelli della città di Aosta o dell'Alta Valle. Essi hanno gli
stessi diritti di poter seguire i concerti che sono fatti alla
Cattedrale della città di Aosta, hanno diritto di vedere le
manifestazioni che si svolgono ad Aosta, hanno diritto di essere
presenti a tutto quanto si svolge nella nostra capitale e quindi
riteniamo come inderogabile richiesta appunto la costituzione di
una linea che parta verso le venti da Pont-Saint-Martin
raccogliendo man mano lungo a Valle, arrivi ad Aosta per le ventuno
per poter seguire i programmi della città e ripartire verso le ore
24 e riportare tutti a Pont-Saint-Martin). E continuo: "la
creazione di un liceo linguistico a struttura internazionale,
presupposto per l'istituzione futura di una facoltà universitaria,
ed altre problematiche più compiutamente analizzate dalla
delegazione del P.L.I. valdostano negli incontri con l'U.V..
Ritenuto altresì che ogni programma debba venir giudicato oltre
che per i suoi contenuti anche sulla base dell'effettiva e reale
volontà e capacità degli uomini che tale programma devono gestire,
sottolineato infine che il P.L.I. della Valle d'Aosta, mentre non
pone preclusioni al vertice, insiste per la proposta di rotazione
degli uomini delle cariche di Giunta, e per una politica unitaria e
collegiale della stessa e dà mandato al suo Consigliere affinchè
nell'Assise regionale assuma una posizione di critica astensione,
ma anche costruttiva sui provvedimenti del Consiglio, riservandosi
diversa od altra posizione su ogni singolo contenuto politico e
problematico che dovesse o non dovesse incontrare l'approvazione
del Consigliere del P.L.I. ed al cui organo collegiale è riservata
ogni definitiva decisione".
Mi pare che questo ordine del giorno sia talmente chiaro nella
sua essenza che non ha bisogno nè di commenti nè di altre
spiegazioni.
Il tempo dirà che i giochi forse non sono tutti fatti oggi. Noi
riteniamo, con questa posizione di critica astensione e nello
stesso tempo di disposizione ad una critica costruttiva, di
assolvere ad un compito che non può non tornare a beneficio di
tutta la nostra Regione.
PRESIDENZA DEL PRESIDENTE BONDAZ
PRESIDENTE
: Ha chiesto di parlare il Consigliere
Riccarand, ne ha facoltà.
RICCARAND - (N.S.):
Dice un proverbio molto noto che chi
ben comincia è a metà dell'opera, quindi credo che il modo con cui
il Consiglio regionale deciderà oggi alcune cose già darà alcune
indicazioni su quello che sarà l'operato di questa legislatura da
parte di questo Consiglio, da parte della Giunta regionale. Ebbene
io credo che il modo con cui abbiamo iniziato adesso la discussione
sulla formazione della maggioranza, sulla formazione della Giunta,
sia un modo che non va bene; io mi attendevo che dopo che l'U.V. ha
presentato questi suoi 39 punti ed ha avviato una serie di
consultazioni con le forze politiche organizzate per sentire i
pareri ed i giudizi sui vari punti, noi arrivassimo ad una
discussione in cui ci fosse un documento ben articolato nella sua
analisi, nelle sue premesse, con indicazioni precise che sono
scaturite da questo dibattito e che chiariscono perchè alcune forze
si collocano oggi in maggioranza, perchè altre forze non si possono
collocare in maggioranza, e restano all'opposizione. Purtroppo
dall'intervento che ha fatto il Presidente dell'U.V., Perrin,
questo è rimasto oscuro. Ha ripetuto che c'è stata questa
consultazione che già sapevamo, ha detto che alla fine della
consultazione si è deciso di mantenere il vecchio tipo di
alleanze.
Come rappresentante di Nuova Sinistra non so per quale motivo
l'U.V. abbia deciso che le proposte che noi facevamo non andavano
bene, si tratterà di cose che non so se il prosieguo del dibattito
potrà verificare, però in questo momento ci troviamo a discutere
sulla nomina di un Presidente della Giunta, senza sapere ancora una
volta, come è già successo più volte in passato, su quale
programma, su quali obiettivi chiave questo Presidente della
Giunta, la Giunta nel suo complesso, ha intenzione di muoversi. E'
stato preannunciato un intervento successivo del Presidente della
Giunta una volta insediato; io credo che la discussione sul
programma vada fatta prima dell'insediamento, non dopo, ed in ogni
caso sono molto curioso di sentire quale sarà l'esposizione che
farà il Presidente della Giunta, perchè, per esperienza fatta in
Consiglio, non ho mai sentito finora il Presidente della Giunta
fare una relazione ampia, dettagliata e seria, quindi spero che
questo accada per la prima volta.
Nei 39 punti presentati dall'U.V. c'erano alcune cose che
potevano andare bene, ma che dovevano essere verificate; c'erano
sei, sette punti che secondo noi erano difficilmente accettabili,
c'era un gruppo di punti che per noi non erano assolutamente
accettabili e c'erano infine altri punti che mancavano e che,
secondo noi, erano importanti. Noi oggi avremmo voluto sentire,
speriamo di sentirlo quanto prima, qual è questo documento nel suo
complesso, quali sono le cose che sono state scelte di quei 39
punti, quelle che sono state tolte, quelle che sono state aggiunte,
quelle che sono state modificate, tanto per sapere quali saranno i
punti prioritari su cui si muoverà questa maggioranza. Ci
interessa, ad esempio, capire se il punto riguardante lo
smantellamento della legge regionale sulle Comunità Montane è
rimasto o è scomparso; se i D.P. hanno accettato quel punto o se
invece è stato modificato e rimane in piedi la vecchia legge. Ci
interessa capire come mai il P.R.I. dà il suo appoggio a questa
maggioranza, visto che il P.R.I. si è sempre definito anzitutto il
partito della programmazione e in tutto questo documento che ha
presentato l'U.V. non esiste traccia di discorso sulla
programmazione, anzi la delegazione dell'U.V. ci ha detto
esplicitamente: "noi alla programmazione non ci crediamo, pensiamo
che la legge regionale in materia sarebbe meglio che venisse
abrogata o comunque non abbiamo nessuna intenzione di applicarla".
E non capiamo sulla base di quali presupposti ci sia questo
consenso dei D.P., del P.R.I. e delle altre forze che compongono la
maggioranza. Quindi ci troviamo a discutere sulla formazione della
maggioranza, sulla formazione di una Giunta, sulla base di un
programma che non esiste, su una elencazione di punti che aveva
fatto l'U.V., il cui esito della discussione su questi punti non
conosciamo.
Secondo elemento di perplessità, di critica da parte nostra nei
confronti del modo in cui si va a costituire questa maggioranza,
riguarda evidentemente il quadro delle alleanze. Si è scelto di
mantenere l'alleanza fra l'U.V., la D.C., la Fédération
D.P.-U.V.P., un certo quadro di alleanze perchè, come diceva il
Presidente Perrin, "l'U.V. è andata avanti, l'elettorato ha
premiato la nostra opera". E' vero, guardandola isolatamente l'U.V.
ha fatto un passo avanti, però se guardiamo complessivamente il
risultato delle forze che componevano organicamente la Giunta
regionale, cioè D.C., U.V. e Fédération, vediamo che l'elettorato
non ha affatto premiato quella Giunta, quel tipo di maggioranza.
Infatti, nell'insieme, queste forze politiche hanno perso quasi il
2% dei voti, hanno perso un seggio, hanno perso oltre 600 voti, il
che non indica certo un particolare apprezzamento da parte
dell'elettorato nei loro confronti, anche se è vero che all'interno
di queste forze alcune hanno perso molto, altre sono rimaste ferme:
ha perso la Fédération; è rimasta ferma la D.C., ha guadagnato
qualcosa l'U.V. che ha recuperato voti dai D.P.. Però, nel suo
insieme, il giudizio dell'elettorato non è stato certamente un
premio a questa maggioranza, soprattutto alla maggioranza che aveva
i suoi rappresentanti in Giunta, anzi è stato un giudizio
preoccupato che però, è vero anche questo, non ha indicato delle
soluzioni alternative. Evidentemente dal risultato elettorale del
26 e 27 giugno non è venuta un'indicazione chiara di cambiamento,
si è manifestato un disagio da parte dell'elettorato, però questo
disagio stenta ad esprimersi anche per una serie di limiti
oggettivi che le forze di sinistra nel loro complesso hanno
manifestato, forze che, evidentemente dovranno modificare una serie
di loro atteggiamenti per diventare veramente questo polo
alternativo di cui parlavo prima, polo che potrà, in futuro, dare
espressione anche a questa situazione di disagio che è presente
nell'elettorato valdostano.
Terzo punto su cui vorrei soffermarmi brevemente è questo
discorso, presentato come una grande novità, della rotazione degli
incarichi nei compiti della Giunta, negli Assessorati, ecc.. Voi
sapete. tutti che Nuova Sinistra applica un certo tipo di rotazione
riguardante i Consiglieri, quindi forme analoghe all'interno della
Giunta ci vanno bene; però qui ci troviamo di fronte ad un
espediente con cui si sono risolti alcuni casi delicati, non ci
troviamo di fronte ad un metodo che è stato introdotto con una sua
coerenza, con una sua finalità chiara.
L'impressione è che si sia cercato di cambiare, spostare un po'
tutto perchè tutto rimanga sostanzialmente come prima. La
dimostrazione ce l'abbiamo proprio da chi verrà a comporre. questa
Giunta, dalle persone che ritroveremo all'interno di questa Giunta.
Ritroviamo anzitutto il Presidente della Giunta, che non ruota. Sul
Presidente della Giunta ho sentito tante parole di elogio: noi
personalmente diamo un giudizio negativo sull'operato del
Consigliere Mario Andrione quale Presidente della Giunta, non
riteniamo affatto che abbia svolto correttamente e bene il suo
ruolo. Riteniamo che invece abbia avuto un atteggiamento
estremamente pressapochista, un atteggiamento salottiero su tutta
una serie di questioni, che non abbia affatto saputo guidare
coerentemente e verso obiettivi molto chiari l'Amministrazione
regionale e la Giunta regionale nel suo complesso, che abbia
coperto malamente dei vuoti che si sono determinati all'interno
della Giunta che ha governato nei cinque anni passati, vuoti che
però era anche responsabilità sua far in modo che non si aprissero,
che venissero coperti in modo diverso. Quindi il nostro giudizio
anzitutto sul Presidente della Giunta, su quello che ha fatto, su
come lo abbiamo visto operare noi, è un giudizio estremamente
negativo. Accanto a questo, c'è il giudizio negativo su due persone
ché probabilmente verranno proposte ad incarichi di Assessore: in
particolare mi riferisco al Consigliere Ettore Marcoz ed al
Consigliere Guido Chabod. Il fatto che vengano nuovamente
riproposti per incarichi delicati all'interno della Giunta - ho
sentito che si parlava di Marcoz alla Sanità, che è un settore
della massima delicatezza, complesso e che va gestito con grande
accuratezza - noi crediamo che sia un errore madornale, una scelta
che non fa onore a questa maggioranza ed a questa Giunta che dice
di voler introdurre degli elementi innovativi; così come ci pare.
sbagliato, quasi provocato- rio, riconfermare nella Giunta
regionale Guido Chabod che ha dato prove così negative nella
conduzione di un Assessorato come quello all'Industria, Commercio,
Artigianato e Trasporti, e la cui latitanza sui problemi concreti
abbiamo tutti potuto verificare. Del resto lo stesso elettorato
aveva dato un'indicazione in questo senso, perchè se andiamo a
vedere anche un dato molto aleatorio che va preso con le pinze, ma
che comunque esiste, il dato delle preferenze, abbiamo visto che
Guido Chabod, pur essendo candidato in un partito che confermato i
suoi voti, ha perso una consistente quota di preferenze, pur avendo
gestito l'Assessorato nel modo clientelare che sappiamo, il che non
indica certamente un consenso da parte dell'elettorato sul modo con
cui ha operato. Ancor più netto è stato l'arretramento del
Consigliere Marcoz che ha perso circa 500 preferenze, pur avendo il
suo movimento, l'U.V., aumentato considerevolmente il suo numero di
voti. Sono questi elementi indicativi che da parte di forze
sensibili, che vogliono cambiare qualcosa, andavano colti; andavano
fatte delle rotazioni reali e non di facciata, come invece sono
quelle che verranno proposte.
In conclusione, diciamo no a questa Giunta, a questo Presidente
della Giunta, a questo tipo di maggioranza che si va definendo, non
per il suo programma, che finora non ci è noto, ma che comunque per
quello che c'era noto, era inadeguato, riducendosi ad una serie di
elencazioni di punti che non costituivano un programma chiave con
delle priorità definite, no per il quadro di alleanze che
caratterizza questa maggioranza, no per alcuni uomini che andranno
a comporre questa Giunta regionale. Era possibile, come ha già
detto il Consigliere Mafrica, fare una maggioranza diversa in
questo Consiglio regionale, senza la D.C., una maggioranza
progressista, che cercasse di partire dai problemi reali dei
lavoratori, della gente, che cercasse di dare una risposta non
conservatrice, ma di cambiamento ai problemi che attualmente sono
presenti in Valle d'Aosta. Questo non è stato fatto, si è scelto di
continuare con il solito tran-tran, di fronte a problemi che
diventano via via più impellenti. Quindi Nuova Sinistra non si
riconoscerà in questa maggioranza, in questa Giunta, svolgerà
un'azione di opposizione, cercherà di incidere sulle scelte della
maggioranza, discutendo caso per caso. I punti centrali su cui ci
muoveremo saranno: a programmazione, perchè riteniamo che sia
importante che si dica chiaramente quali sono gli obiettivi che si
vogliono raggiungere, senza fare dei libri dei sogni, ma
individuando pochi punti chiave su cui si vuole raggiungere dei
risultati; il problema del lavoro, della casa, della salute,
dell'educazione. Questi sono i temi fondamentali su cui
impernieremo la nostra azione. A questi va aggiunta un'altra
questione che sempre più sta diventando importante, che riguarda
l'equilibrio ambientale della nostra Regione ed i problemi che vi
sono connessi.
Infine altri punti che secondo noi sono importanti nell'azione
del Consiglio regionale, in questo Consiglio che ha così grandi
competenze e così grandi disponibilità finanziarie: è necessario
che questo Consiglio regionale incominci ad avere la capacità di
guardare al di là delle nostre montagne. La Regione Valle d'Aosta
non può essere considerata un'oasi felice che sta al di fuori di
tutti i problemi di carattere europeo, mondiale, internazionale; ci
sono grandi problemi che riguardano anche la Valle d'Aosta anche se
apparentemente non ci toccano direttamente, in realtà ci
coinvolgono; anche su questi problemi la maggioranza, il Consiglio
regionale nel suo complesso, devono riuscire a dare delle
indicazioni; anche su questo abbiamo notato una grande carenza nei
punti proposti dall'U.V. e mi riferisco ad esempio ai problemi
della guerra e degli armamenti su cui anche noi possiamo fare una
nostra azione. Ci sono dei terreni su cui possiamo muoverci come ad
esempio quello che riguarda la fame, il sottosviluppo, su cui è
necessario che una Regione privilegiata come la nostra riesca ad
individuare dei terreni di azione.
PRESIDENTE
: Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Signor Presidente, Signori
Consiglieri: siamo dunque all'atto conclusivo di un cammino
piuttosto lungo che abbiamo percorso dal momento della convocazione
dei comizi elettorali fino ad oggi. Oggi a Valle d'Aosta avrà
dunque un nuovo governo regionale. Noi socialisti, perchè sia
compiutamente capito l'atteggiamento che assumeremo oggi in
quest'aula, vogliamo fare un passo indietro, e mi scuso se tedierò
il Consiglio con alcuni ricordi, perchè i comportamenti, gli
atteggiamenti dell'attuale P.S.I. sono comportamenti che derivano
da una lunga storia, iniziatasi nel 1978, l'anno tragico per il
movimento socialista valdostano, l'anno della diaspora, tanto che
alle elezioni si presentarono ben tre liste di ispirazione
socialista. Ne uscì allora un partito deluso, sconfitto e
mortificato. Una sconfitta amara che a quel tempo fece temere per
la stessa sopravvivenza del P.S.I. in Valle d'Aosta. Ebbene, lo
diciamo con senso di profonda amarezza, in quell'occasione non ci
fu nei nostri confronti un gesto di solidarietà, alcune forze
politiche tentarono brutalmente di spartirsi le spoglie del P.S.I.
valdostano, per cui ci ritrovammo veramente soli con noi stessi. Ma
non perdemmo il nostro coraggio, rinserrammo le file e riprendemmo
un cammino, credetemi, tutto in salita. A tappe lente, con enormi
difficoltà, abbiamo in questi cinque anni leccato le nostre ferite,
abbiamo riaccorpato i brandelli ed i tronconi del nostro partito,
abbiamo ricostituito un tessuto connettivo, riannodando filo per
filo e trovando della disponibilità nei compagni che si erano
divisi, abbiamo ricostituito un partito che oggi si ripresenta qui
con una rappresentanza consiliare di tre Consiglieri. Questo è
stato possibile perchè il tessuto valdostano è permeato di un
ideale socialista che coniuga i termini ed i concetti di libertà,
di democrazia, di internazionalismo, di difesa delle minoranze, con
quelli del regionalismo, dell'autogoverno, dell'autonomismo.
Diciamo queste cose perchè la nostra è una storia vecchia di quasi
un secolo, le nostre idee le propugniamo da tanti anni, per cui su
questo terreno non accetteremo nè in questa aula nè fuori di essa
lezioni da nessuno; lo diciamo con profondo orgoglio.
Dicevo, proprio per questo tessuto trovammo della disponibilità,
abbiamo potuto ragionare di nuovo in termini politici ed unitari.
Sovente si è speculato sulle divisioni socialiste, sovente qualcuno
ha cercato di incunearsi fra di noi. Il nostro è un partito
indubbiamente nevrotico, che ha dei grossi pregi ma anche dei
grossi difetti; qualcuno su questa nostra nevrosi ha cercato
sovente di speculare. Ebbene proprio per questo è stata più
consapevole a nostra voglia di riacquistare una nostra identità,
che abbiamo riacquistata sulla base di una precisa proposizione di
carattere politico e culturale. Il P.S.I. nella sua storia,
nell'ambito valdostano, si è fatto carico in periodi di tensioni
sociali forse più aspre, di tutelare, lo diciamo con orgoglio, i
diritti non solo della minoranza etnica autoctona, ma anche di
coloro che in Valle d'Aosta hanno trovato una seconda patria. Una
grande fetta di elettorato di immigrazione si è identificata nel
P.S.I. ed abbiamo recitato nelle sedi competenti il ruolo di chi
difende il diritto anche alla vita di questa minoranza. Però a
Valle d'Aosta, che è il frutto di stratificazioni culturali,
sociali diverse, è profondamente cambiata in questi ultimi anni.
Una nuova ventata di cultura ha portato ad un processo di tipo
diverso dal punto di vista sociologico ed anche culturale. I due
tronconi etnici diversi tendono in realtà più circoscritte ad
unirsi per costruire comunità sostanzialmente diverse che hanno a
tradizione, a lingua, a storia, hanno acquisito questi elementi
della popolazione autoctona ed hanno dato in cambio un pezzo della
loro cultura. Ho citato questo esempio sovente in Consiglio
comunale, nelle vicinanze di Porossan, frazione di Aosta, arrivò
nel dopoguerra a prima immigrazione calabrese; i calabresi parano
il dialetto valdostano, hanno acquisito la nostra cultura, giocano
gli sports tradizionali della nostra terra, sono radicati in questa
Valle. Ebbene il nostro progetto culturale e politico voleva
creare, ipotizzava ed ipotizza tutt'ora una diversa comunità,
frutto dell'amalgama e della coesione di queste culture. Ci
rendiamo conto che a strada per conseguire questo obiettivo non è
facile; per questo al nostro interno abbiamo suscitato un
dibattito, ognuno di noi ha cercato di dare un contributo per
approfondire questa materia, per radicarci, per calarci
maggiormente in questa realtà. Numerose sono le manifestazioni
socialiste che in questi ultimi anni hanno cercato di rendere più
palpabili questi argomenti e cito non a caso il convegno di
Saint-Vincent sulle autonomie speciali, voluto dalla direzione del
P.S.I.. Ebbene, sulla base di questa proposta politica che
sottoponevamo al vaglio delle altre forze, avevamo pur sempre
bisogno di un confronto diretto con l'elettorato e con la
popolazione, di un riscontro cioè più obiettivo, e con questa
proposta elettorale abbiamo affrontato questa ultima campagna
elettorale e siamo usciti con il consenso della gente valdostana.
Lo ribadiamo anche qui in termini di orgoglio: siamo l'unica forza
che è uscita chiaramente vittoriosa da questa tornata sia per
quanto riguarda - consentitemi l'espressione anche se non è bella -
un feudo elettorale socialista rappresentato dalla città di Aosta,
sia per gli altri 73 Comuni della Regione. In Aosta il P.S.I. ha
avuto un aumento in percentuale più alto di tutti, abbiamo
raggiunto quasi il 70% ed il 40% l'abbiamo conseguito negli altri
paesi della Valle.
E' una cifra su cui noi vogliamo che anche le altre forze
politiche riflettano, perchè sta a testimoniare non solo la
validità di questa nostra proposizione politica, ma ha premiato
anche un certo modo di amministrare che è tipico dei socialisti,
quando trovano in una coalizione di governo partners altrettanto
capaci di incidere sulla realtà delle cose.
Abbiamo portato nell'Amministrazione del Comune di Aosta, del
quale facevo parte fino ad ieri, anche un pizzico di creatività in
più; l'elettorato ci ha capiti e ci ha premiati. Ebbene, a fronte
di questo risultato, il post-elezioni è stato piuttosto deludente.
Ci siamo accostati con animo estremamente disponibile alle
trattative poste in essere dal movimento di maggioranza relativa,
trattative su un programma, come ha detto qualcuno che mi ha
preceduto, sul quale era veramente difficile dire di si o di no.
Era un'elencazione di problemi senza prospettare le soluzioni
adeguate, 39 punti che andavano bene sia a destra che a sinistra o
al centro. Erano, come giustamente li ha definiti il Presidente
dell'U.V., delle opzioni. Non era un programma rigoroso e per
quanto ne sappiamo a tutt'oggi, nonostante noi avessimo detto che
in linea di massima - e qui vengo all'aspetto politico - eravamo
d'accordo con qualche correttivo, crediamo - perchè non ci è stata
fornita altra risposta - che il fatto di aver proposto delle
variazioni al programma sia uno degli elementi o l'elemento
essenziale della nostra esclusione da questa maggioranza. Forse se
ci fornite qualche spiegazione in più, saremo più contenti noi,
saranno più contenti anche gli elettori socialisti. La verità è
forse un'altra, e cioè non abbiamo superato l'esame di
abilitazione, o meglio il "certificat d'attitude au gouvernement
régional" ci ha visti definitivamente sconfitti. E questo lo
diciamo con amarezza perchè crediamo che la nostra partecipazione
al governo regionale avrebbe costituito, da un lato, un elemento di
equilibrio, dall'altro, avrebbe rappresentato una novità in
assoluto per questa squadra che rinnovata granché non lo è. Ma
quello. che ci spiace, lo diciamo con amarezza, è che non solo non
abbiamo superato un test attitudinale di tipo strettamente
personale. Ci hanno rifilato zero in condotta in comportamento
civile e morale.
Non sappiamo perchè, ma riteniamo che la pochezza delle
argomentazioni politiche abbia provocato un contraccolpo che ci ha
portati al personalismo. Ma noi vogliamo fare dei distinguo e lo
diciamo a voce alta. Non vogliamo coinvolgere in questo
atteggiamento tutta l'U.V., perchè noi come socialisti siamo
riconoscenti a quella parte di U.V. ed a quella parte di dirigenti
dell'U.V. che hanno ragionato in termini politici sulla
partecipazione o meno del P.S.I. al governo della Regione, mentre
condanniamo fermamente chi ha cavalcato la tigre di un
antisocialismo di maniera. Era facile, forse per ragioni interne,
però riteniamo che anche noi abbiamo dignità politica per governare
la Valle d'Aosta e non condividiamo la tesi di coloro che
sostengono che noi dovevamo essere abilitati al governo regionale
perchè a Roma si sta formando una maggioranza che dovrebbe vedere
alla Presidenza del Consiglio il Presidente Craxi. No, noi siamo a
federazione valdostana del P.S.I. e come tali vogliamo essere
giudicati. Le benemerenze altrui non ci interessano, ci sarebbe
forse interessato entrare nel Governo perché avremmo sollecitato la
soluzione di alcuni problemi che ancora giacciono insoluti,
approfittando, fra virgolette, del fatto che a capo del Governo ci
sarà, ed io me lo auguro, un socialista. Il nostro regionalismo
però ci impone di dire che noi vogliamo sempre più contare per i
fatti concreti che siamo capaci di fare.
L'attuale coalizione: non abbiamo capito i motivi della nostra
esclusione ed ancora meno capiamo i motivi di certe, non
preclusioni, ma aperture. A mio avviso bisognerà che su questa
coalizione riflettiamo a lungo; intanto voglio rivolgere un garbato
rimprovero alla D.C. che di questa coalizione fa parte.
Dichiarazioni roboanti, in certi casi anche un po' burbanzose, me
lo consenta Signor Presidente, un gran clamore sulla fermezza della
D.C., ma tanto tuonò che non piovve, perchè io credo di poter dire
che in questa vicenda la D.C. poteva recitare, unitamente agli
altri partiti di caratterizzazione nazionale, un ben diverso ruolo,
che invece mi è parso un pochino rinunciatario, da Cenerentola,
questo atteggiamento di accontentarsi di un programma che non c'è,
di due Assessorati e della Presidenza del Consiglio. Ne approfitto
per citare testualmente quanto scriveva il Segretario Bondaz sulla
Région del 15 giugno u.s., riferito ad un altro partner di questa
alleanza un po' di comodo. Diceva l'Avv. Bondaz che non crede che
bastino due palline in un cerchio con sopra scritto D.P.-U.V.P. per
far quadrare il concetto di autonomia nella libertà. Siamo
d'accordo anche noi, ma in effetti sono bastate due palline - e che
palline - per far attribuire ai D.P. due Assessorati. E' forse a
forza - e lo diciamo con rammarico - che è stata penalizzata
maggiormente da questa tornata elettorale ed ora qui si capovolge
il detto, noi avevamo vinto, i D.P. hanno perso, guai ai vinti, si
dice guai ai vincitori. E' una logica che forse il prosieguo di
questa vicenda ci spiegherà. Mi spiace ma non abbiamo capito
neanche l'atteggiamento del P.R.I., anche perchè in queste opzioni
al ° punto c'è a riforma della legge elettorale - giusta, per
carità - posta dall'U.V..
Se sugli altri argomenti non abbiamo avuto delle spiegazioni più
concrete, su questo l'U.V. si è affrettata a darci delle
spiegazioni. Allora all'amico repubblicano voglio raccontare una
favoletta un po' ecologica nel mio stile e mi sembra quasi che,
visto e considerato che l'U.V. ha posto questo problema dicendo che
coloro che non raggiungono il quorum completo, sarebbero esclusi,
se ho ben capito e magari me lo spiegate dopo, dal prossimo
Consiglio. Io non vorrei che questa ederina, questo cappuccetto
verde del P.R.I. accompagnandosi per un po' di tempo nel bosco non
incontrasse poi il leone unionista e - lo dico con estrema bonomia
- non vorrei che questo leone si mangiasse il cappuccetto verde.
Per carità, se diventa vegetariano sarà meglio per tutti noi,
soprattutto per coloro che amano l'ecologia. Se non sarà così, come
mi auguro ovviamente, anche per i motivi che ho detto poc'anzi,
allora per terra forse resteranno i resti elettorali del P.R.I.
Chiedo scusa per questa digressione e concludo perchè ritengo che
il P.S.I. non debba rispondere, per citare Date "al gran rifiuto
con il gran dispetto" e quindi non ci faremo prendere da frenesie.
Diceva Nenni "politique d'abord", ragioniamo in termini politici;
qualcuno ci voleva protagonisti all'indomani di una crisi al Comune
di Aosta, noi ragioneremo sui fatti concreti che questa Giunta
saprà portare avanti. Il nostro sarà un giudizio critico ma non
arrabbiato sicuramente. Qualcuno ci ha detto: dovete fare
un'opposizione crudele, non noi faremo un'opposizione severa,
crudele mai. Per cui aspettiamo con fiducia gli lati positivi di
questa Giunta, augurandoci che vadano nel senso di cogliere questa
profonda crisi che esiste oggi in Valle d'Aosta, di carattere
occupazionale, drammatica, industriale, dello stesso terziario, una
crisi generale che può portare anche ad una crisi di coscienza.
Ebbene siamo schierati per approvare là dove il nostro consenso
favorirà una soluzione, anche una sola, della crisi. Diceva Emile
Chanoux che "il faut être très bas pour regarder très haut". Siamo
d'accordo con il martire della Resistenza valdostana ed è con
questo stato d'animo che ci accingiamo a svolgere il ruolo di
oppositori. Grazie.
PRESIDENTE
: Ha chiesto di parlare il Consigliere Aloisi,
ne ha facoltà.
ALOISI - (M.S.I.):
Signor Presidente, Colleghi
Consiglieri, sarò molto breve rispetto al Consigliere Torrione, non
farò certo una critica di oltre mezz'ora, visto anche l'ora
tarda.
Ho ascoltato coloro che mi hanno preceduto, che hanno parlato
dei risultati elettorali di questa ultima tornata; si è parato del
calo della D.C., dell'aumento del P.S.I., ma non si è parato del
calo del P.C.I. che a livello nazionale ha perso quasi il 2%.
Guarda caso, nessuno di voi ha avuto il coraggio di citare la
grande avanzata del M.S.I.-D.N. a livello nazionale ed a livello
locale. La vera novità, la novità delle elezioni regionali in Valle
d'Aosta è la riconquista del seggio in Consiglio regionale da parte
del M.S.I.. E sia chiaro, colleghi Consiglieri, che noi questo
seggio lo vogliamo tenere duro, collaborare dove è possibile
collaborare e fare l'opposizione. Non siamo qui per essere
discriminati da nessuno ma per cercare di collaborare per risolvere
i gravi problemi della nostra Regione. Noi crediamo in una
democrazia, voi certo sarete in grado di insegnarmi cosa significa
democrazia, anche se la mia forza politica, la forza politica che
io rappresento nelle consultazioni elettorali, dopo il voto del 26
giugno è rimasta esclusa da alcuni approcci sui programmi, esclusa
e discriminata. Vorrei ricordarvi, se posso farlo, visto che fra di
voi ci sono autorevoli personaggi che hanno lottato per la libertà
e la democrazia, cosa significa democrazia. Democrazia innanzitutto
significa rispetto della volontà popolare: ebbene, se mi trovo qui
a rappresentare il M.S.I. è perchè il popolo valdostano ha voluto
che una forza politica quale è la fiamma tricolore fosse qui a
rappresentarlo. Quindi prendetene atto perchè, se è vero, com'è
vero, che l'art. 1 della nostra Costituzione dice che questa è una
Repubblica democratica, dovete accettare a volontà del popolo,
senza discriminare una forza politica che - ve lo ricordo, anche se
sovente lo dimenticate - è a quarta forza politica a livello
nazionale. Una forza politica che è la vera opposizione nel nostro
paese.
Vi ricordo un fatto avvenuto nel dicembre, gennaio scorso,
quando sono stati proposti i famosi decreti-stangata governativi
che sono caduti pesantemente sulla testa di tutti i cittadini
italiani; a quell'epoca il M.S.I. ha fatto una ostruzione seria,
dura, ha impedito o almeno ha cercato di impedire che quei decreti
passassero sulle nostre teste. Ebbene i decreti sono passati,
grazie - questo lo vorrei ricordare ai compagni comunisti che
parano di maggioranze conservatrici, che si definiscono i difensori
dei lavoratori - ala astensione determinante del P.C.I.. Allora non
siete senz'altro voi che potete assurgere a tutela e difesa dei
lavoratori, anche se pubblicamente dite che tutelate i loro
problemi, difendete il mondo del lavoro. Nella realtà bisogna
invece guardare i fatti che dicono tutto il contrario. Allora il
M.S.I. è presente, è rientrato in Consiglio regionale; quale sarà
la nostra politica? Visto che non abbiamo avuto modo di citarlo
nelle consultazioni, visto che gli organi di informazione, i
giornali non ci hanno chiesto cosa pensavamo noi della situazione
regionale, ebbene, siamo l'opposizione. Come ben sapete, una
opposizione di alternativa, siamo un'opposizione contro questo
sistema.
Sono anni che portiamo avanti l'idea di una nuova Repubblica,
una Repubblica presidenziale. Sono anni che parliamo di questi
temi, anche se poi altri partiti se ne sono appropriati e cito
l'esempio di Craxi che adesso para di elezioni dirette del Capo
dello Stato, quando noi da anni diciamo le stesse cose. Cosa vuol
dire questo? Vuol dire democrazia diretta, elezione diretta del
Capo dello Stato.
A livello regionale, proponiamo ugualmente la Regione
presidenziale: ecco quali sono le nuove idee, le nostre
alternative. Noi diciamo che nelle Regioni il Presidente della
Giunta deve essere eletto direttamente dal popolo; quindi sono
concetti di alternativa, di avanguardia, concetti che potrebbero
risolvere i nostri gravi problemi a livello nazionale e
regionale.
E' vero, in questa aula sono solo, quindi non sono in grado di
poter modificare o dare il mio modesto contributo per risolvere i
problemi, anche se qualcuno si scandalizza per il fatto che io
abbia votato a favore dell'elezione del Presidente del Consiglio.
Mi pare che sia una cosa normale perchè io esisto, sono qui, quindi
ho diritto anche io di esprimere a mio opinione in un libero
consesso, se volete accettare a volontà del popolo, altrimenti vi
riempite a bocca di belle parole, libertà, democrazia, mentre nella
realtà dei fatti volete discriminare non il sottoscritto, che ha
fatto una scelta, è nato dopo a Resistenza, dopo il Fascismo,
quindi a discriminazione del fascista è assurda, viviamo in una
società nella quale a distanza di quarant'anni è ora che il
fascismo come pure l'antifascismo passi ala storia e venga
analizzato e criticato per quello che è stato nella sua realtà.
Quindi è ora di finirla di discriminare il fascista o
l'antifascista, siamo qui per difendere e tutelare il mondo del
lavoro, a Valle d'Aosta, i nostri cittadini. Questo è quello che
conta, allora la nostra posizione quale sarà?
Ho parlato di opposizione in questo Consiglio, ma sarà una
opposizione seria, costruttiva, che di volta in volta valuterà gli
argomenti, i problemi, le proposte di legge e, di volta in volta,
mi riterrò libero di valutare quelle che sono le proposte e gli
interessi del popolo valdostano, senza avere paura di essere
tacciato di andare a braccetto con qualcuno, perchè non vado a
braccetto con nessuno. ho una mia collocazione politica
particolare, diversa dagli altri, perchè siamo per un'alternativa,
però non è che con questo facciamo un opposizione strumentale come
viene fatto da altre forze politiche che in campo nazionale
rappresentano quattro gatti. Questa è la posizione ufficiale che
terrà il rappresentante del M.S.I. in quest'aula.
PRESIDENTE
: Ha chiesto di parlare il Consigliere Lanivi,
ne ha facoltà.
LANIVI - (Féd. D.P.-U.V.P.):
Spetta a me il compito, di
esprimere l'adesione alla proposta di votare l'Avv. Mario Andrione
alla Presidenza del governo regionale, cioè della Giunta che dovrà
guidare le sorti di questo Consiglio, dell'Amministrazione
regionale nei prossimi cinque anni. L'adesione è giustificata dalla
coerenza con cui abbiamo sostenuto alcuni motivi centrali durante
la campagna elettorale, che erano fondamentalmente due: il primo,
di consolidamento della solidarietà fra le forze regionaliste; il
secondo, di garantire la continuità della governabilità della
nostra Regione, l'efficacia del suo governo. Ma vorrei dire
qualcosa di più. Questa Giunta, oltre a rappresentare un dato di
continuità e caratterizzarsi in questo modo, si connota anche come
soluzione di chiarezza e di lungimiranza, e quando dico
lungimiranza lo dico in termini politici generali, non strettamente
legati o rapportabili alle fortune di ogni singola forza politica.
Quindi è all'insegna della continuità, di una maggiore chiarezza e
di lungimiranza che nasce questo Governo, frutto di una maggioranza
precisa, formata dall'U.V., dal P.R.I., dalla D.C. e dalla
Fédération Démocrates populaires et Union Valdôtaine
Progressiste.
Gli obiettivi generali politici sono: primo, valorizzazione
delle istituzioni democratiche. Se n'è parlato tanto, però non
dobbiamo dimenticare il fatto che distingue profondamente la
situazione politica della nostra Regione dalla situazione politica
nazionale, anche se qualcuno qui giustamente, svolgendo il suo
ruolo di opposizione, ha tralasciato alcuni dati confortanti - dico
confortanti per la situazione valdostana - ed ha preferito
rifugiarsi in un commento sulla situazione politica nazionale. Ma
vi è un fatto che va sottolineato con grande forza ed è che qui in
Valle d'Aosta possiamo avere un governo che governi. A livello
nazionale questo dato, apparentemente così semplice, da molti anni
non è realizzabile e da una crisi all'altra si aggrava la
situazione e non la si risolve, ogni problema è rinviato; non è un
caso che oggi, 21 luglio, il Consiglio regionale elegge un governo
che ha la probabilità di essere un governo di legislatura, mentre a
livello nazionale solo domani il Presidente della Repubblica
conferirà un incarico molto probabilmente per un governo che sarà
di tipo balneare, nascendo, come altre volte, con chiari segni di
morte prima ancora di prendere vita.
E questo è un dato molto importante che dobbiamo sottolineare:
garantire a governabilità significa valorizzazione concreta delle
istituzioni democratiche e non è un caso che la crescita di certe
forze a livello nazionale, di cui non condividiamo non solo a
storia ma neanche gli obiettivi, avvenga proprio per questa
situazione di difficoltà continua in cui versa il nostro Paramento.
In Valle d'Aosta siamo nelle condizioni di dare un governo ala
Regione; non solo, ma a differenza del livello nazionale siamo
anche nelle condizioni della alternanza. Le maggiori forze che oggi
siedono in Consiglio sono state nel passato in maggioranza, vi è a
possibilità in Valle d'Aosta di realizzare non solo concretamente a
democrazia, nel senso che è possibile un'alternanza al potere,
quindi nel pieno rispetto delle regole democratiche che dicono che
sono le forze di maggioranza che hanno più forza in un consesso
rappresentativo come quello regionale. Quindi non c'è da accettare
la sottolineatura che il P.C.I. fa di una esclusione preconcetta,
neppure dalla Presidenza del Consiglio. Dobbiamo ricordare al
P.C.I. certi cambi di atteggiamento suoi, dal fronte delle sinistre
al compromesso storico; non dobbiamo mai dimenticarcelo,
Consiglieri comunisti, questo è un fatto, che in altri tempi a
vituperata D.C. era l'interlocutore a cui vi rivolgevate per
formare la maggioranza. Se oggi il discorso del compromesso storico
è caduto e se siete portatori di una nuova linea, che è quella
dell'alternativa - l'alternativa in Valle d'Aosta è possibile -
questi non sono fatti che ci riguardano. Ci riguarda per un altro
fatto importante, in quanto non accettiamo il discorso che se un
Presidente del Consiglio non è comunista si parli di spartizione di
potere, se è comunista di partecipazione democratica. Si tratta di
assumere delle responsabilità e le responsabilità spettano a chi
riesce, o a chi ha la forza democraticamente raggiunta, di
rappresentarlo: quindi valorizzazione delle istituzioni
democratiche e valorizzazione del metodo democratico.
Ho detto con chiarezza che questa maggioranza è un polo di
riferimento molto chiaro con una notevole omogeneità al suo
interno. Questo fatto secondo me è un dato rafforzativo
dell'opposizione, di un'opposizione che si sente apportatrice di
una linea alternativa a quella che esprime questa maggioranza.
Lealmente dobbiamo dire che se l'elettorato premierà questa
alternativa, spetterà a coloro che sono all'opposizione oggi
reggere le sorti ed assumere domani le responsabilità di governo.
Voglio ricordare che se spetta ala maggioranza governare, dare gli
indirizzi, gestire l'amministrazione, spetta all'opposizione
stimolare, controllare e proporre alternative. Questi sono i ruoli
che si possono pienamente realizzare in questo Consiglio, frutto di
una scelta che condividiamo in pieno e di cui bisogna dare atto
all'U.V., forza di maggioranza relativa, di essersi assunta l'onere
di portarla a termine.
Altro compito che mi pare importante è la valorizzazione delle
forze politiche che si richiamano principalmente alle idee del
regionalismo e dell'autonomia. Non voglio che le cose che dico
suonino di offesa o vogliano essere più orgogliose di quanto lo
debbano essere, voglio solo prendere atto che la presenza di queste
forze è la garanzia di stabilità politica e governativa di questa
Regione. Ogni forza porta un suo contributo, compreso le forze
regionalistiche; bisogna però dire che questa situazione di
stabilità governativa, di realizzazione democratica nella nostra
Regione, è possibile non esclusivamente, ma anche e con ruolo
importante per le forze regionalistiche ed autonomistiche.
La soluzione proposta rispetto alla volontà dell'elettorato: si
può certo discutere su chi è salito e chi è sceso, chi ha
guadagnato, chi ha perso. E' vero che questa maggioranza è una
maggioranza forte nel senso numerico e rappresentativo. Il 61%
dell'elettorato si è riconosciuto in queste forze, 21 Consiglieri
regionali sono la maggioranza che intendono proporre non solo la
candidatura del Presidente della Giunta, Mario Andrione, ma
dell'intero esecutivo. E' a questa maggioranza che spetterà di
affrontare i compiti molto pesanti dei prossimi cinque anni sui
quali ci confronteremo. Ma non si tratta solo di far fronte a
problemi gravi, si tratta anche di risolverli nel senso di una
cultura particolare, di caratteristiche particolari che sono quelle
della nostra Valle, affrontare i grandi problemi delle
trasformazioni socio-economiche moderne che purtroppo ci
impediscono oggi di sostenere che esistono delle soluzioni
precostituite; non possiamo nasconderci dietro parole magiche tipo
programmazione, nessuno di noi può vantare di avere in tasca
soluzioni risolutive dei problemi che ci stanno di fronte: questo
non lo abbiamo. Possiamo metterci tutto il nostro impegno e le
soluzioni migliori avverranno nel confronto fra l'impegno della
maggioranza e del governo e l'impegno dell'opposizione. In questo
c'è il punto in comune, un interesse comune, pur se portatori di
soluzioni e proposte diverse.
Il ruolo della nostra Federazione in questo Consiglio:
innanzitutto di estremo rispetto di tutte le forze politiche, noi
riteniamo che ognuno di noi rappresenti una quota di interessi, un
modo di vedere della nostra popolazione. Le regole auree della
democrazia dicono che la democrazia non stabilisce il governo
migliore: dice però che è migliore il peggiore dei governi
democratici rispetto al miglior governo del tiranno. La democrazia
ci consente di essere migliori, non lo stabilisce prima. Siamo
rispettosi quindi di tutte le rappresentanze e siamo anche convinti
che il metodo del confronto sia il metodo migliore per impedire
lacerazioni profonde nel nostro tessuto sociale. Vogliamo garantire
e prenderci questo impegno oggi all'apertura dell'attività e della
vita di questo Consiglio regionale.
Rispetto alle altre forze della maggioranza, mi corre l'obbligo
di ribadire un dato che credo abbia caratterizzato la nostra azione
del passato: quello della lealtà. Vogliamo essere leali con i
nostri alleati di maggioranza, portando le energie ed i contributi
di cui siamo capaci, nè più nè meno. Vogliamo - è questo l'augurio
che voglio fare al Presidente Mario Andrione che andrà ad assumere
un onere molto pesante; quello di guidare questa nave regionale in
anni molto difficili - che il governo regionale agisca
collegialmente.
E' stato ribadito nel programma, che la gravità della situazione
generale e dei problemi valdostani non possano che essere
affrontati che da un governo che sappia superare provvisorie,
temporanee deboli differenze e sappia agire in modo collegiale,
dando consistenza e validità all'azione regionale. All'azione di
questo governo è legato, come ho detto, il valore della vita
concreta, della nostra vita democratica, e quello dell'autonomia
della nostra Regione.
PRESIDENTE
: Ha chiesto di parare il Consigliere Berti, ne
ha facoltà.
BERTI - (Art. e Comm. Vald.):
Signor Presidente, Colleghi
Consiglieri, mi sia consentito fare alcune considerazioni di
carattere politico, visto che la giornata è caratterizzata appunto
da un dibattito politico, quale la formazione del governo che andrà
a costituirsi, con una chiara e ormai delineata maggioranza e
un'opposizione.
Vorrei giustificare la mia astensione in questa giornata
politica, mi sono astenuto per l'elezione dell'Ufficio di
Presidenza e mi asterrò anche per l'elezione del Presidente della
Giunta, anche se sarei portato, a livello personale per la
sensibilità da lui dimostrata nella passata legislatura, a dare il
mio consenso. Ma ovviamente, essendo un fattore politico, mi
asterrò anche da questa votazione, così come per i vari membri che
saranno proposti quali Assessori.
Innanzitutto vorrei ribadire il concetto che purtroppo, per
alcune forze politiche, il sottoscritto è rientrato nuovamente in
Consiglio regionale, nonostante gli avessero preparato la fossa e
quasi fatto il funerale. Io non voglio entrare in polemica e
nemmeno condannare il metodo antidemocratico dell'U.V. nell'averci
considerato ala stregua del M.S.I. e non aver voluto avere dei
"pourparlers" con noi sul programma, che a grandi linee abbiamo
appreso dai giornali. Nella mattinata di oggi abbiamo avuto modo di
sentire che un programma vero e proprio pare che ancora non ci sia,
quindi io vedrò, una volta elencato e proposto il programma, se
l'U.V. ritiene di usare quel metodo democratico che tanto auspica e
tanto ha auspicato, di essere coerente e corretta verso quella
fascia di elettorato, un elettorato sano e produttivo che ha
espresso un Consigliere ala Regione - un Consigliere che ha
ottenuto più voti di preferenza ed anche una lista - che purtroppo
si è visto emarginato dall'area di maggioranza relativa. Mi auguro
che quanto prima si possa avere un colloquio ed un confronto
chiaro, leale e democratico sui programmi che si intendono proporre
in questa legislatura. Ribadisco che per quanto riguarda l'elezione
del Presidente della Giunta e degli Assessori, mi asterrò.
PRESIDENTE
: Ha chiesto di parare il Consigliere De
Grandis, ne ha facoltà.
DE GRANDIS - (P.R.I.):
Colleghi Consiglieri, sarò
brevissimo secondo le mie sane abitudini, anche perchè mi piace
essere concreto.
Il P.R.I. ha ritenuto di aderire a questa maggioranza perchè nei
confronti che ha avuto con l'Union Valdôtaine su quelle che sono
state le opzioni programmatiche proposte dalle altre forze
politiche, ha avuto modo di verificare una possibilità di dibattito
e di approfondimento di tutta una serie di temi che noi riteniamo
essenziali per lo sviluppo della nostra Regione e soprattutto
perchè questi temi non sono stati proposti in maniera rigida ma in
maniera che può essere discussa, che può essere approfondita e
quindi anche modificata, così come può essere modificato anche
l'ordine delle priorità che in un certo qual modo si potrebbe
intravedere in quel tipo di proposte. Abbiamo inoltre aderito ala
maggioranza perchè siamo convinti che il mandato che ci hanno dato
gli elettori non è quello di fare del gran rumore, di fare
dell'opposizione fine a sè stessa, di fare grandi battaglie che si
rivelano poi velleitarie e incapaci di incidere sulla realtà della
nostra Regione.
Credo che di belle parole il nostro paese ne abbia sentite
molte, ha molto più necessità di fatti, di umiltà da parte degli
Amministratori, umiltà che ha quale volontà e quale obiettivo
quello di servire coloro che ci hanno dato il loro voto, e servirli
significa mettersi in posizione capace di incidere sulla
realtà.
Questo è lo spirito di servizio che ci ha animato nell'aderire a
questa maggioranza, perchè può anche sembrare molto più facile
collocarsi all'opposizione, fare delle bellissime battaglie,
presentare anche programmi faraonici. Qualcuno ha ricordato qui che
il P.R.I. è il partito della programmazione, meravigliandosi che
poi si inserisca in una maggioranza che una programmazione ben
precisa non ha fatto. Ma tra le belle intenzioni e le possibilità
reali di realizzarle, amici Consiglieri, ce ne passa dell'acqua
sotto i ponti, e anche molta, e quindi bisogna, sì, saper guardare
in alto, bisogna, sì, sapere ipotizzare anche le cose grandi,
ampie, molto belle, però bisogna anche sapere scendere nella
realtà, calarsi in essa, e verificare come e quanto può essere
realizzato e come e quanto si può andare incontro alle aspettative,
alle esigenze della nostra popolazione, attraverso un'azione
concreta che porti quindi dei risultati concreti.
Il Consigliere Torrione si è divertito con una favoletta mutuata
da cappuccetto rosso, ed ha voluto vedere un cappuccetto verde che
si perde, però ha anche detto con un'estrema sincerità che il
P.S.I. è un partito nevrotico, ha tante virtù ma anche qualche
difetto e mi pare di avere sentito sotto questa garbata polemica
fatta nei confronti del P.R.I., questa punta nevrotica. Io vorrei
ricordare in quest'aula, dove si è parlato molto di risultati
elettorali, dove ognuno cerca di vedere la sconfitta altrui e la
propria vittoria manipolando anche i dati, vorrei ricordare a tutti
che è pericoloso fare queste valutazioni, è giusto fare l'analisi
del voto, ma è estremamente pericoloso manipolare l'analisi perchè
porta a risultati che non sono quelli reali.
Noi abbiamo fatto le nostre analisi del voto e siamo giunti ad
una conclusione sola, non ci interessa sapere se siamo vinti o
vincitori, non ci interessa metterci in relazione con chi ha
guadagnato di più, chi ha guadagnato di meno e così via con queste
serie di alchimie, il 3%, lo 0,2%, lo 0,4%; proprio perchè
ragioniamo in termini diversi non abbiamo avuto nessuna paura ad
affrontare il primo punto delle opzioni presentate dall'U.V. che
riguardano la riforma del sistema elettorale, della legge
elettorale, questa paventata riforma che potrebbe farci rimanere
fuori dal consesso regionale: siamo stati fuori fino a cinque anni
fa, figuriamoci se abbiamo paura di essere fuori dall'anno prossimo
e fra cinque anni.
Noi crediamo di poter fare le nostre battaglie dentro e fuori le
istituzioni; riteniamo che sia nostro preciso dovere, come partito
politico, lottare per essere nelle istituzioni, portare il nostro
contributo, la nostra parte di lotta.
Questo non è l'obiettivo finale, questo è lo strumento, signori
miei, non perdiamo di vista questo concetto: il Consiglio regionale
è uno strumento al servizio dei cittadini, non è un obiettivo che
si deve raggiungere a tutti i costi, amico Berti, tanto per fare
anche qualche nome, ogni tanto, perchè serve. E allora, con questo
concetto noi abbiamo potuto verificare soltanto una cosa nei nostri
confronti e raffrontando i nostri risultati con quelli degli altri:
che noi non siamo cresciuti molto, è vero, ma noi siamo
profondamente convinti che non è importante crescere molto,
importante è crescere bene e sani, questo è fondamentale. Questo
spiega il perchè, da una parte o dall'altra, il P.R.I. viene
chiamato, viene cercato, perchè collabori con la maggioranza o
perchè collabori con l'opposizione, a seconda di chi lo chiama,
però in genere tutti lo chiamano e vorrei dire un'altra cosa agli
amici socialisti: io non voglio dare un giudizio sul P.R.I., è
anche troppo comodo farlo qui-dentro, vorrei che il mio amico
Torrione si informasse presso un sindaco socialista e si facesse
ripetere quali dichiarazioni ha fatto in pubblico sul conto del
P.R.I., dopo di che, se vuole venire a ripetere qui, io ne sarò
particolarmente grato.
Non dovrebbe avere fatica a rintracciarlo, i Sindaci socialisti
non sono molti nell'ambito della Regione, quindi farà presto a
trovarlo.
(... INTERRUZIONE del Consigliere Tonino...)
Tonino, lui ha la sfera di cristallo, speriamo che sia quella
buona.
Sono queste le considerazioni che volevo fare molto rapidamente,
ci sarebbero anche tante altre cose da dire, ma i tempi stringono,
l'importante è arrivare a questo voto per cui io dichiaro che il
P.R.I. voterà ovviamente a favore della nomina del Consigliere
Mario Andrione a Presidente della Giunta e che da parte nostra,
come Partito Repubblicano, anche se non presenti nell'esecutivo,
faremo comunque la nostra parte, lealmente, nei confronti della
maggioranza, ma lealmente nella dialettica: non intendiamo
accettare nulla per partito preso. Intendiamo discutere,
partecipare a tutte le
decisioni, anche se non siamo
nell'esecutivo, anzi a maggior ragione proprio perchè non siamo
nell'esecutivo, chiederemo costantemente questa partecipazione alle
decisioni e, se ciò avverrà, il nostro apporto leale non potrà
mancare; in caso contrario, sapremo anche trarne le conclusioni,
visto che fra le altre cose apparteniamo ad un partito che conosce
anche quella pratica democratica così fondamentale che sono le
dimissioni.
PRESIDENTE
: Ha chiesto di parlare il Consigliere
Baldassarre, ne ha facoltà.
BALDASSARRE - (P.S.D.I.):
Signor Presidente, Signori
Consiglieri, il P.S.D.I., che ho l'onore ed il piacere di
rappresentare in questa aula, ha concordemente deciso, in questa
situazione particolare, di astenersi. Questa astensione viene
motivata dal fatto che noi vorremmo confrontare e giudicare man
mano che il programma verrà sottoposto alla nostra attenzione,
verrà portato in votazione, verrà messo in discussione in
quest'aula.
In questi ultimi anni la società valdostana ha visto acutizzarsi
contraddizioni, l'accentuarsi dei momenti di crisi non solo
dell'economia ma anche del funzionamento dei servizi e della stessa
coesione civile accanto a fenomeni di crescita produttiva, di
diffusione territoriale incontrollata, di crescita dei bisogni
civili e culturali. Tutto questo impone che nella nostra Regione si
affronti il dilemma fra sviluppo ed arretramento della società nel
suo insieme. Il mio brevissimo intervento - capirete la mia
emozione, essendo la prima volta che mi trovo in quest'aula - non
vorrà essere tedioso e quindi, andando verso la conclusione, mi
permetto di augurare alla nuova Giunta la collaborazione di tutto
il Consiglio affinchè nella nostra Regione si realizzi una nuova
politica industriale, una nuova efficace politica energetica, una
politica di ricerca, una politica dei servizi e della cooperazione,
ed una nuova politica infine sul problema della casa, problema che
per esperienza personale conosco molto bene e che è da affrontare
in fretta. I problemi della casa e delle infrastrutture sociali
sono ancora largamente irrisolti nella nostra Regione, tanto è vero
che si assiste ad un pericoloso aumento delle tensioni sociali,
soprattutto nella città di Aosta. E' evidente che, nonostante i
risultati ottenuti con le leggi di riforma, occorre rilanciare in
Valle ogni tipo di iniziativa, muovendo dalla necessità di
recuperare in tempi assai brevi a divaricazione presente fra
domanda ed offerta di abitazioni eu infrastrutture sociali, fra
stanziamenti di fondi e spesa effettiva, fra programmazione teorica
degli interventi ed effettivo impegno dei soggetti protagonisti di
tale processo, fra impegni e ruolo dell'intervento pubblico e di
edilizia privata.
Ed ora mi sia consentita una breve parentesi per concludere: in
questi giorni caldi del dopo elezioni non sono mancate polemiche e
qualche volta prese di posizione molto antipatiche verso il vinto
ed il vincitore. Io dico che in democrazia non ci sono nè vinti nè
vincitori, ma c'è un vincitore che è la democrazia. E' questo che
mi è stato insegnato e pertanto vorrei concludere dicendo che nel
nostro partito esiste una democrazia e questa decisione è stata
presa all'unanimità, per cui ribadisco la mia astensione sulla
votazione per la formazione della nuova Giunta.
PRESIDENTE:
Se nessuno chiede di parlare, dichiaro chiusa
la discussione generale.
Ha chiesto di parlare il Consigliere Mafrica, per dichiarazione
di voto, ne ha facoltà.
MAFRICA - (P.C.I.):
Una dichiarazione di voto brevissima
ma che credo necessaria perchè ogni volta che si va ad una
votazione segreta riteniamo che sia opportuno far conoscere
chiaramente qual è l'orientamento che assume il nostro Gruppo, che
poi mantiene, come ha sempre fatto, anche nel voto segreto.
Per le ragioni prima esposte, per la nostra collocazione alla
opposizione, non voteremo per la proposta fatta dall'U.V. per la
nomina di Mario Andrione a Presidente- della Giunta. Non
ricorreremo, come qualcuno ha cercato di fare, a strumenti
distruttivi, crudeli nella nostra opposizione; siamo un partito
serio che rappresenta gente che lavora, gente che vuole cambiare le
cose anche nella nostra Regione, ci interesseremo soprattutto dei
loro problemi, fra cui principalmente quello dell'occupazione. A
questo proposito, criticheremo costruttivamente certamente, ma in
modo fermo, le proposte della maggioranza e faremo le nostre
proposte. Il nostro scopo è quello di lavorare per costruire in
questo Consiglio quella alternativa di Governo di cui pensiamo
abbia bisogno il mondo del lavoro in Valle d'Aosta, abbiano bisogno
i giovani, i ceti popolari che rivendicano una migliore qualità dei
servizi.
PRESIDENTE
: Ha chiesto di parlare il Consigliere Fosson
per dichiarazione di voto, ne ha facoltà.
FOSSON - (D.C.):
La D.C. voterà Mario Andrione quale
Presidente della Regione Valle d'Aosta. Alcune ragioni di questo
nostro voto sono già state espresse nell'intervento dell'Avv.
Bondaz in qualità di Segretario della D.C., altre ragioni sono
state esposte da esponenti delle forze di maggioranza: noi le
condividiamo. Parava prima il Consigliere Perrin di "engagement
autonomiste": io tengo a sottolineare che il programma con il quale
la D.C. si è presentata a queste elezioni era un programma di
chiaro indirizzo autonomistico nel solco della tradizione del
movimento cattolico popolare, nel solco della tradizione nella
quale noi ci riconosciamo. Molte delle indicazioni date dal
programma della D.C. sono state recepite nel programma presentato
dall'U.V. per il governo regionale. In base a questo noi votiamo a
favore di questa Giunta, in base a questo intendiamo partecipare a
questa Giunta.
Molti hanno fatto analisi sulle elezioni nazionali. A me preme
sottolineare che in sede nazionale come in sede locale si assiste
sempre più, purtroppo, ad una segmentazione del corpo sociale; il
fatto che non ci siano più grossi ideali per cui battersi, come può
essere successo nell'immediato dopoguerra, il fatto che la politica
si faccia per interessi corporativi e per scelte settoriali, e non
più per un disegno più ampio, ha portato a questo. In Valle
d'Aosta, in campagna elettorale, dalle 17 liste del 1978 siamo
scesi alle 12 liste del 1983, ma la frammentazione in gruppi di
questo Consiglio regionale permane, non ho ancora fatto i conti, la
stessa. Ed è per questo che è importante che questo Consiglio
esprima, come esprime, una maggioranza omogenea, una maggioranza
che si riconosce nei principi e nelle valutazioni dell'autonomismo,
rappresentate dalle forze dell'U.V. e Fédération, gli stessi
principi che sono rappresentati e portati avanti da una forza di
respiro nazionale come la D.C. ed anche dal P.R.I.. In questo senso
abbiamo dato al nostro elettorato, diamo alla Regione valdostana,
una risposta ai suoi problemi.
Vi sono altre battute che il P.C.I. ha fatto: mi pare, data
l'ora tarda, non sia questo il momento di raccoglierle, lo faremo
sicuramente in questo stesso Consiglio, più avanti, quando si
tratterà di fare delle scelte che noi riporteremo sempre
confrontandole con quelli che sono i nostri ideali, confrontandole
con quelle che sono le nostre aspirazioni di fondo.
PRESIDENTE:
Ha chiesto di parlare il Consigliere
Torrione, per dichiarazione di voto, ne ha facoltà.
TORRIONE - (P.S.I.):
Telegrafico: il Gruppo del P.S.I.
voterà scheda bianca.
Ne approfittiamo comunque a titolo personale ed a nome del
Gruppo per formulare al Presidente della Giunta Mario Andrione i
migliori auguri di buon lavoro.
PRESIDENTE:
Ha chiesto di parlare il Consigliere Aloisi,
per dichiarazione di voto, ne ha facoltà.
ALOISI - (M.S.I.):
Il M.S.I. voterà contro la Giunta
Mario Andrione per una scelta politica: siccome siamo il partito di
opposizione e di alternativa, dal punto di vista politico non
possiamo accettare neppure di astenerci.
PRESIDENTE:
Se nessuno chiede più la parola, diamo inizio
alle votazioni.
ESITO DELLA VOTAZIONE
Presenti: 35
Votanti: 32
Astenuti: 3 (Baldassarre, Berti, Pedrini)
Schede valide: 22
Schede bianche: 10
Hanno riportato voti:
- ANDRIONE Mario: ventuno
- BENEFORTI Valerio: uno
PRESIDENTE:
Proclamo pertanto eletto Mario Andrione
Presidente della Giunta, lo invito a prendere posto ai banchi della
Presidenza.
Su richiesta del Presidente della Giunta, che farà la sua
dichiarazione dopo a nomina degli Assessori, vista l'ora tarda
viene aggiornata l'attuale riunione alle ore 17.00.
Ricordo che, per le ore 16,30, sono convocati l'Ufficio di
Presidente e la Conferenza dei Capigruppo per la questione
riguardante le Commissioni.
La seduta è tolta.
La seduta termina alle ore 13,49.
