Classificazione
ATTIVITÀ CULTURALI


Resoconto integrale del dibattito dell'aula
Oggetto del Consiglio n. 1938 del 8 maggio 1996 - Resoconto
SEDUTA POMERIDIANA DELL'8 MAGGIO 1996
OGGETTO N. 1938/X Concessione di un contributo di lire
24.000.000 all'Associazione operatori turistici Monte Bianco di
Courmayeur per l'organizzazione della XX° Convention nazionale
della fantascienza e del fantastico - Courmayeur, 25-28 aprile
1996.
Deliberazione Il Consiglio
Premesso che:
L'Associazione Operatori Turistici Monte Bianco di Courmayeur,
con lettera in data 25 maggio 1995, ha presentato all'Assessorato
della Pubblica Istruzione una richiesta tendente ad ottenere un
contributo per l'organizzazione della XX° Convention Nazionale
della Fantascienza e del Fantastico che si terrà a Courmayeur dal
25 al 28 aprile 1996;
La manifestazione, a cadenza annuale, propone alternativamente
la sede di Courmayeur e di San Marino ed ha ottenuto, nelle
precedenti edizioni, grande successo sia di pubblico che di critica
ed è una delle più importanti del settore, riunendo per l'occasione
editori, scrittori, illustratori, critici ed i vari club nazionali
che coordinano gli appassionati del settore;
L'Associazione Operatori Turistici Monte Bianco di Courmayeur ha
presentato inoltre, con lettera in data 27 marzo 1996, un
dettagliato preventivo delle spese che ammontano a lire 83.500.000
così suddivise:
1. Spese generali e di organizzazione L. 23.700.000
2. Stampa materiale informativo L. 26.200.000
3. Mostre grafiche e cinema L. 9.500.000
4. Conferenze e convegni L. 7.700.000
(Invitati, Relatori, Traduttori,
Toastmaster, giornalisti e TV)
5. Manifestazioni collaterali L. 4.700.000
(Campionati giochi di ruolo, Corso di
Aerografo, Riunione annuale Alliance,
Affitto apparecchiature per sale, XX Italcon)
6. Premio letterario L. 11.700.000
In data 4 aprile 1996 gli organizzatori hanno comunicato
all'Assessorato della Pubblica Istruzione che il Comune di
Courmayeur patrocinerà la manifestazione erogando un contributo
pari a lire 20.000.000. Inoltre, per far fronte alle spese
preventivate, verranno utilizzate le quote di iscrizione per lire
8.200.000 circa, mentre la somma restante sarà a carico
dell'Associazione Operatori Turistici;
I Servizi Culturali hanno provveduto all'istruttoria ed alla
valutazione della domanda, ritenendola ammissibile a contributo, ai
sensi dell'articolo 3, comma 3 e dell'articolo 8 comma 1 della
legge regionale 20 agosto 1993, n. 69;
La Giunta, su proposta dell'Assessore alla Pubblica Istruzione,
ritiene pertanto opportuno aderire alla richiesta mediante la
concessione di un contributo di L. 24.000.000, pari al 29 percento
circa della spesa, ai sensi dell'articolo 3 comma 1 della legge
regionale n. 69/1993;
Visto il parere favorevole rilasciato, in assenza del Dirigente,
dal Vicedirigente delegato dei Servizi Culturali dell'Assessorato
della Pubblica Istruzione, ai sensi dell'articolo 72 della legge
regionale n. 3/1956 e successive modificazioni e del combinato
disposto degli articoli 13 - comma 1 - lett. e) e 59 - comma 2
della legge regionale n. 45/1995, in ordine alla legittimità della
presente deliberazione;
Delibera
1) di approvare la concessione di un contributo, ai sensi
dell'articolo 3 comma 1 della legge regionale 20 agosto 1993, n.
69, di L. 24.000.000 (ventiquattromilioni), pari al 29 percento
delle spese, all'Associazione Operatori Turistici Monte Bianco di
Courmayeur (C.F. 00193300076) per l'organizzazione della XX°
Convention Nazionale della Fantascienza e del Fantastico che si
terrà a Courmayeur dal 25 al 28 aprile 1996;
2) di approvare l'impegno di spesa di L. 24.000.000
(ventiquattromilioni) da imputare al capitolo 57260 del bilancio
preventivo della Regione per l'anno 1996 ("Contributi ad Enti ed
Associazioni culturali ed educative per manifestazioni ed
iniziative culturali e scientifiche"), richiesta n. 3510 che
presenta la necessaria disponibilità;
3) di stabilire che alla liquidazione della spesa si provveda ai
sensi dell'articolo 58 della legge regionale 27 dicembre 1989, n.
90 e successive modificazioni ed in due rate:
- acconto di L. 14.400.000 (quattordicimilioniquattrocentomila)
pari al 60 percento dell'importo immediatamente;
- il saldo fino ad un massimo di L. 9.600.000
(novemilioniseicentomila) su presentazione di un dettagliato e
documentato rendiconto, tenendo presente che il contributo in
questione è soggetto alla ritenuta d'acconto del 4 percento dovuta
ai sensi dell'articolo 28 del DPR n. 600 del 29 settembre 1973;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta,
in quanto non compresa nelle categorie indicate all'articolo 8 del
decreto legislativo 22 aprile 1994, n. 320 e di darne
esecuzione.
Presidente E' aperta la discussione generale. Qualcuno chiede la
parola?
Se nessuno chiede la parola, pongo in votazione la delibera in
oggetto:
Presenti, votanti e favorevoli: 30
Il Consiglio approva all'unanimità
