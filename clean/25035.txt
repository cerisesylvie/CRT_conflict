Classificazione
AMMINISTRAZIONE REGIONALE
Ordinamento degli uffici e del personale



Oggetto del Consiglio n. 270 del 17 dicembre 2008 - Resoconto
OGGETTO N. 270/XIII - Interpellanza: "Predisposizione di un
piano di stabilizzazione dei lavoratori precari
dell'Amministrazione regionale".
Interpellanza
Ricordato che permane da molto tempo una grave situazione di
precariato nell'Amministrazione regionale, riferibile al centinaio
di operatori di sostegno per gli scolari in difficoltà e al
centinaio di assistenti alle manifestazioni, custodi dei castelli e
dei musei, ecc;
Considerato che le procedure concorsuali, espletate ogni due
o tre anni, rischiano sempre di avere effetti ingiusti,
allontanando dall'impiego lavoratori con dieci e più anni di
anzianità di precario;
Tenuto conto che per le peculiari attività, limitate a
particolari periodi dell'anno, si potrebbero utilizzare dei
contratti a part-time verticale, ma a tempo indeterminato, senza
maggiori costi per l'Amministrazione regionale, ma con un enorme
beneficio in termini di sicurezza sociale per questi nostri
concittadini;
Sottolineato che questa stabilizzazione sarebbe
particolarmente importante per la qualità del servizio, soprattutto
in ambito scolastico, per gli evidenti effetti positivi della
continuità dell'operatore per certe tipologie di handicap;
i sottoscritti consiglieri regionali
Interpellano
la Giunta regionale per conoscere se intenda:
1) predisporre un piano di stabilizzazione di questi
lavoratori che, a partire da coloro con più anzianità, trasformi i
contratti in essere nel 2008 in contratti a tempo indeterminato,
con un part-time corrispondente agli effettivi mesi di lavoro
svolti negli ultimi anni;
2) comunque predisporre delle procedure di valutazione nelle
prossime selezioni al fine di valutare nel modo più ampio le
professionalità dimostrate nella pratica dai lavoratori precari di
questi due settori dell'Amministrazione regionale;
3) condividere con la Commissione consiliare permanente
competente un programma di analisi del problema e di
identificazione delle possibili soluzioni con l'obiettivo della
stabilizzazione di almeno il 50 percento degli attuali precari
entro il 2010.
F.to: Carmela Fontana - Rigo - Donzel
Président
- Je vous annonce qu'ont été déposés: les
rapports du Conseiller Caveri sur la proposition de loi
constitutionnelle n° 2, le rapport des Conseillers Emily Rini et
Hélène Impérial sur la proposition de règlement n° 1, le rapport du
Conseiller Bieler sur le projet de loi n° 17, ainsi que les
amendements n° 1 sur la proposition de règlement n° 1, présenté par
les Conseillères Rini et Impérial, n° 1 sur la proposition de loi
constitutionnelle n° 2 présentés par le groupe PdL; enfin un ordre
du jour par les groupes PD et Vallée d'Aoste Vive - Renouveau sur
la proposition de règlement n° 1. Les documents sont en train
d'être distribués.
La parole à la Conseillère Carmela Fontana.
Fontana (PD)
- Grazie, Presidente. Da tutti noi è ben
conosciuta la situazione del precariato cronico nel settore degli
operatori di sostegno, del personale addetto alle manifestazioni e
di quello addetto ai musei e ai castelli. Sono centinaia di
persone, spesso con notevoli professionalità e competenze acquisite
in anni di impegno personale, che ogni due o tre anni si vedono
rimettere in discussione dalle selezioni di aggiornamento delle
graduatorie. Queste selezioni hanno comportato gravi ripercussioni,
escludendo dagli incarichi persone con dieci e oltre anni di lavoro
alle spalle.
Crediamo che questa situazione debba trovare un percorso di
soluzione che attraverso la trasformazione di una quota dei
contratti di tempo determinato a tempo indeterminato consenta nei
prossimi due anni di stabilizzare almeno metà degli attuali
contratti a tempo determinato. Questo anche attraverso contratti a
part-time verticale, visto la stagionalità di queste occupazioni
legate al ciclo scolastico o a quello turistico.
Chiediamo questo anche sulla base di ciò che è stato fatto in
agricoltura, dove nel settore forestale si è giunti a una
stabilizzazione formale per numerosi impiegati e tecnici per una
sostanziale stabilizzazione di tutti gli altri 700 lavoratori, nel
senso che non devono subire selezioni ogni due o tre anni, e dove
anzi si tiene molto conto delle professionalità acquisite. Crediamo
che questo concetto della professionalità a maggior ragione debba
essere tenuto in conto anche nel settore culturale e in quello
scolastico; per capirci, potete facilmente immaginare che problemi
può portare cambiare troppo sovente un operatore di sostegno a un
ragazzo con handicap o con difficoltà.
Vogliamo capire cosa intende fare la Giunta su questo punto e
soprattutto se intende confrontarsi con la commissione
competente.
Président
- La parole au Président de la Région,
Rollandin.
Rollandin (UV)
- Grazie, Presidente. Ringrazio gli
interpellanti per i chiarimenti richiesti, perché il tema è
sicuramente di grande importanza.
Solo una precisazione. Per quanto riguarda i lavoratori che sono
stati indicati come riferimento, ai sensi della legge non possono
essere chiamati precari, perché hanno un contratto e comunque sono
collaboratori con contratto, ma questo non influisce nulla sul
senso del discorso. Lo dico per chiarimento di quella che è molte
volte la terminologia con cui sono indicati anche sulle leggi
nazionali a cui si fa riferimento per la stabilizzazione dei
contratti. Per quanto riguarda il tema sollevato, l'Amministrazione
regionale ha fatto oggetto di una riflessione con le organizzazioni
sindacali il punto dei lavoratori non stabilizzati nel corso degli
ultimi mesi, anche in relazione a quanto disposto dall'articolo 18
comma 4 della legge regionale 9/2008, assestamento di bilancio, che
prevedeva l'impegno in capo alla Giunta di definire le linee guida
per una progressiva stabilizzazione del personale operante presso
l'Amministrazione regionale a vario titolo. La situazione dei
lavoratori presso l'Amministrazione regionale ha peraltro delle
caratteristiche peculiari rispetto al fenomeno che si è delineato
negli anni nelle amministrazioni statali. Il personale precario
dell'Amministrazione regionale non occupa, infatti, posti compresi
in pianta organica: si tratta di personale addetto a mansioni
particolari come ricordato dall'interpellanza, assistenza a
manifestazioni, mostre, custodia castelli e assistenza agli alunni
portatori di handicap, che hanno delle tipologie particolari.
La stabilizzazione di questi lavoratori avrebbe comportato un
incremento dell'organico incompatibile con il patto di stabilità
interno per quanto riguarda il 2008, perché il limite che
conosciamo è che da una parte si cerca di andare nella direzione di
stabilizzare per evitare gli inconvenienti che la collega indicava,
ma dall'altra abbiamo il limite del patto di stabilità. Vi sono poi
le altre disposizioni generali portate dalle stesse leggi
finanziarie dello Stato, volte al contenimento della spesa
pubblica. In più il decreto 112 convertito nella 133 ha disposto
per il futuro un drastico ridimensionamento del percorso avviato
con le leggi finanziarie del 2007: l'articolo 166 della 133 dispone
infatti il turnover del personale in un rapporto di uno a dieci fra
personale assunto e personale cessato, quindi con una netta
inversione di rotta rispetto all'intento della precedente
finanziaria di progressiva eliminazione del fenomeno del
precariato. Questa è l'inversione di tendenza che abbiamo
registrato anche a livello locale come indirizzo. Inoltre va
ricordato che la questione va affrontata in una ottica di sistema,
ovvero in un contesto di risorse limitate e di contenimento della
spesa pubblica, con un riferimento particolare alla spesa per il
personale, considerando che anche la finanziaria per il 2009,
approvata qualche giorno fa dal Consiglio regionale, prevede che
l'Amministrazione regionale possa ricoprire, a tempo indeterminato
e compatibilmente con le risorse finanziarie disponibili, non oltre
il 50 percento dei posti della dotazione organica vacanti al 1°
gennaio 2009 e non oltre il 50 percento dei posti che si rendono
vacanti nell'anno stesso. Quindi a quella data più quelli che si
rendono vacanti.
Chiarito il quadro di riferimento, quindi l'annotazione della
nostra legge su questo profilo è già temperata rispetto al sistema
generale, proprio per evidenziare che una riduzione ci deve essere
ma non drastica, come da altre parti. Delineato così il contesto di
riferimento, la Giunta intende comunque affrontare la problematica
di questi lavoratori definendo le linee guida in relazione alle
risorse finanziarie disponibili e alle esigenze stabili
dell'Amministrazione regionale. Stiamo al riguardo verificando
quali sono in termini quantitativi queste esigenze stabili
dell'Amministrazione, coperte dall'assunzione di questi lavoratori,
al fine di definire un programma di assunzioni contemperando le
esigenze di qualità e continuità di servizio con i vincoli
derivanti dal contesto della spesa pubblica. Questo verrà spalmato
su tre anni: 2009-2011. Abbiamo fatto già una verifica: stiamo
vedendo rispetto ai circa cento eventi unità tra tutti i comparti
che sono stati richiamati, di questi stiamo vedendo quanti -
riallacciandomi a quello che diceva la collega - sono possibili
come stabilizzazione, perché altri seguono il flusso di richieste
che sono legate all'attività stessa.
Va considerato che la stabilizzazione di questi lavoratori
presenta comunque alcune peculiarità derivanti, per gli operatori
di sostegno ad esempio, dalla necessità di muovere il personale a
seconda delle esigenze annuali delle scuole sul territorio, mentre
la stabilizzazione comporterebbe il problema della sede, che è un
problema che va risolto, e per gli assistenti delle mostre
derivanti dalla variabilità nel numero rispetto alle iniziative
dello spettacolo. Sottolineo quello della sede in particolare,
perché è un tema oggetto di discussione con i sindacati per vedere
come superarlo, altrimenti diventa impossibile la stabilizzazione,
perché ci troveremmo con un personale in una sede che non può
essere utilizzato, perché c'è l'esigenza da un'altra parte.
Per quanto riguarda il secondo punto, concordiamo come sia
comunque necessario prevedere procedure per questo personale, che
permettano di valutare le professionalità e capacità sempre al fine
di garantire la qualità del servizio. Su questo siamo d'accordo e
per quanto riguarda l'ultimo punto, siamo disponibili ad esaminare,
nel momento in cui avremo questa proposta, la problematica con la
commissione competente, al fine di individuare le possibili
soluzioni spalmate nel triennio che possano essere oggetto di un
indirizzo e quindi di una valutazione compatibile con le risorse e
con il programma di assunzioni che si può fare; questo potrebbe già
essere un primo segnale nella direzione che anche voi auspicavate.
Quindi concordiamo con questa esigenza.
Président
- La parole à la Conseillère Carmela
Fontana.
Fontana (PD)
- Ringrazio il Presidente per i dati che mi
ha fornito. Sono contenta che vuole mettere in atto questo piano
per risolvere questo problema. Questa interpellanza voleva
sottolineare il problema che hanno questi educatori, perché
sappiamo che hanno una professionalità non indifferente. C'è gente
che sono dieci anni che fanno questo lavoro: ogni tre anni devono
fare il concorso; tanta gente poi non ha la sicurezza di trovare un
lavoro e se ne và. A questo punto dispiace, perché trovare delle
professionalità così sarebbe controproducente per tutti quei
ragazzi che vengono seguiti.
Mi auguro che questo piano venga al più presto, magari con un
tavolo di lavoro con i sindacati per cercare di lavorare, e questo
mi fa piacere. Speriamo in bene.
