Classificazione
STATUTO



Oggetto del Consiglio n. 145 del 26 settembre 2013 - Resoconto
OGGETTO N. 145/XIV - Discussione generale congiunta sul
parere sul disegno di legge costituzionale n. 42, recante
"Modifiche agli statuti delle Regioni ad autonomia speciale,
concernenti la procedura per la modificazione degli statuti
medesimi" e sul parere sul disegno di legge costituzionale n. 363,
recante "Modifiche agli statuti delle Regioni ad autonomia speciale
concernenti la procedura per la modificazione degli statuti
medesimi".
Presidente -
Point 55.1 à l'ordre du jour...possiamo fare
un'unica illustrazione anche con il punto 55.2, se siete
d'accordo.
L'articolo 50, 3° comma, dello Statuto speciale prevede che i
progetti di modificazione dello Statuto di iniziativa governativa o
parlamentare siano comunicati al Consiglio regionale che esprime il
suo parere entro due mesi. Ai sensi di tale disposizione, il
Ministro per gli affari regionali e le autonomie, con nota in data
11 luglio 2013, ha trasmesso al Consiglio regionale il disegno di
legge costituzionale n. 42, presentato il 15 marzo 2013, e n. 363,
presentato il 3 aprile 2013, recanti modifiche agli statuti delle
Regioni ad autonomia speciale, concernenti la procedura per la
modificazione degli statuti medesimi. La I Commissione consiliare,
nella riunione del 20 settembre 2013, ai sensi dell'articolo 69ter
del Regolamento interno ha espresso, all'unanimità, parere
favorevole su entrambi i disegni di legge costituzionale.
Il Consiglio è ora chiamato ad esprimere il suo parere sui
disegni di legge costituzionale n. 42 e n. 363 ai sensi
dell'articolo 50, 3° comma, dello Statuto speciale.
Ci sono richieste? Per l'illustrazione, la parola al collega
Perron.
Perron (UV)
- Merci Madame la Présidente; merci également
d'avoir voulu insérer cette proposition de loi à l'examen de ce
Conseil.
Queste due proposte riprendono un tema importante per la Valle
d'Aosta. Veniva correttamente ricordato che l'articolo 50 del
nostro Statuto prevede, giustappunto, che per progetti che vadano o
vanno nella direzione di modificare il nostro Statuto speciale,
cioè la nostra Carta costituzionale - siano essi di iniziativa
governativa o siano essi di iniziativa parlamentare - prevede che
vengano comunicati al Consiglio regionale, il quale, entro due mesi
- sottolineo "entro due mesi" - deve comunque esprimersi. In
Parlamento, adesso - il Presidente correttamente lo citava - come
in passato, sono state depositate iniziative in tal senso; alcune
di queste anche a firma dei Parlamentari della Valle d'Aosta, che,
come I Commissione, abbiamo audito su questa materia al fine di
permettere a tutti i commissari di poter, da una parte, audire i
Parlamentari e, dall'altra, di dire la propria opinione su un tema
che, a mio giudizio, è un tema importante.
L'oggetto che il Presidente del Consiglio illustra è un
argomento importante, semplice ma importante. Da una parte è un
punto anche fondamentale, e direi che tutte le forze politiche,
seppur magari con delle visioni leggermente diverse, l'hanno messo
in campo in occasione delle elezioni politiche. Devo dire che oggi,
qui, ritroviamo seduti in quest'aula, al di là di quelli che sono
stati eletti, tutti i principali candidati alle elezioni politiche,
sono qui presenti, oggi, nella veste di Consiglieri regionali senza
nulla, per carità, togliere ad altri. Quindi io mi auguro che su
questo tema, com'è successo in Commissione consiliare, si possa
trovare una sensibilità ed una condivisione ampia e vasta. È un
tema, questo, che ha sempre rappresentato un impegno ben preciso
dei Parlamentari valdostani in sede romana. Tutto sommato si tratta
di un disegno di legge semplice; con questi disegni di legge si va
a ribadire, con forza, la necessità che noi giudichiamo "una
necessità inderogabile", che qualsiasi modificazione dello Statuto
debba avvenire con il consenso del Consiglio regionale e che, se
decade il tempo previsto durante il quale non viene espresso un
parere del Consiglio regionale, le Camere possano procedere
comunque. Quindi è una procedura che, giustamente responsabilizza
anche il piccolo Parlamento regionale, che su delle modifiche nei
confronti dello Statuto speciale debba comunque dire la sua. Questa
modifica, se sarà approvata nei successivi percorsi parlamentari,
offre una garanzia alle Regioni sul fatto che gli statuti speciali
siano modificati solamente con giustappunto l'intesa, cioè con
l'accordo, con il consenso di entrambe le parti, e non calate
dall'alto in modo unilaterale.
Io non voglio fare la storia di questo, perché nei banchi del
Governo abbiamo due ex Senatori che hanno rappresentato la Valle
d'Aosta al Parlamento; vorrei soltanto dire che a noi pare
opportuno riprendere con forza questo argomento. Siamo stati molto
vicini all'ottenimento di un risultato nel 2005, quando questo
passaggio era stato modificato con una legge costituzionale,
riconoscendo quindi in quella fase alle Regioni questa forma di
tutela giuridica, costituzionale e anche politica, salvo poi il
referendum del 2006 che, di fatto, ha bocciato e bloccato questa
riforma costituzionale. Nelle successive legislature si è tentato
in diverse fasi di riprendere questo tema, di portarlo
all'attenzione degli organi competenti; purtroppo le varie vicende,
in modo particolare quelle numeriche, non hanno permesso di
concludere l'iter.
Dicevo, a noi pare opportuno riprendere questo tema. Ci rendiamo
perfettamente conto che i problemi del Paese e i problemi della
Valle d'Aosta sono certamente altri; però, rispetto al passato,
oggi adottiamo una procedura che ci sembra diversa, da una parte ci
sembra rafforzativa, rispetto al passato, quando la Valle d'Aosta
presentava la sua proposta di legge per la sua specialità. Questa
proposta di legge, oggi è per tutte e cinque le Regioni a statuto
speciale, nonché per le due Province. Da una parte questo ci fa
sperare in un peso politico più forte, in un consenso in sede
parlamentare che noi auspichiamo certamente superiore. E oggi, dal
mio punto di vista, avere una sinergia in tal senso, per la nostra
piccola comunità sarà molto importante. Non ci facciamo delle
illusioni. Oggi noi non sappiamo se ci saranno le condizioni
politiche perché un percorso di riforme vada a buon fine. Dobbiamo
sottolinearlo che il Presidente Letta, nel suo discorso di
incarico, si era impegnato a garantire delle forme di tutela nei
confronti delle autonomie speciali, come lo stesso Presidente della
Repubblica, Napolitano, aveva più volte fortemente auspicato che
forme di riconoscimento e di tutela delle piccole autonomie
speciali fossero dal Parlamento approvate. Ecco, noi non sappiamo
se questo percorso di riforme giungerà a conclusione, perché ci
rendiamo conto che i problemi del Paese e le priorità sono altre.
Semplicemente, se ci sarà l'occasione che il Parlamento possa
presentarsi ad approvare questo percorso di riforme, io penso sia
bene dal nostro punto di vista presentarsi preparati, con le carte
in regola e, nel caso specifico, che il Consiglio regionale nei
termini opportuni - cioè di due mesi - abbia detto la sua su questa
proposta. Ci sembra di intravedere, sottolineo, lo dico in modo
molto prudente, con forti condizionali, anche dalle dichiarazioni
dei Parlamentari, un "timido" clima di favore su una lontana
possibilità che in sede parlamentare questo concetto dell'intesa,
che inseguiamo da tanti tempo, possa finalmente essere
accettato.
Abbiamo appreso che tutti i gruppi parlamentari hanno votato una
mozione che impegna di fatto questo Governo a garantire e a
tutelare, in tutti i percorsi parlamentari, le autonomie speciali.
Riteniamo questo un passaggio politicamente molto importante.
Abbiamo appreso in commissione - e lo dico senza nessun sarcasmo -
che la Valle d'Aosta potrà contare sull'appoggio, oltre che dei
Parlamentari valdostani, dell'appoggio di tutti gli eletti del
Movimento Cinque Stelle. Noi prendiamo atto con favore di queste
parole così generose del collega Ferrero, seguiremo se poi i fatti
concreti andranno nella stessa direzione, ma prendiamo atto con
molto favore delle sue dichiarazioni in I Commissione. Altri
Consigli regionali su questa materia si sono già espressi, altri lo
stanno facendo in questi giorni. Io penso di poterlo dire a nome di
tutta la commissione consiliare che all'unanimità ha votato queste
proposte: pensiamo sia importante che anche il Consiglio regionale
della Valle d'Aosta, nei termini previsti, cioè entro i due mesi,
dia il suo assenso favorevole a questa proposta.
Termino dicendo che mi auguro e mi auspico che questo Consiglio
regionale, come lo si dice spesso sui grandi temi o sui temi
importanti per questa Regione, sappia superare certe difficoltà o
certe diversità di vedute che legittimamente ci sono in quest'aula
e, su certi atti di interesse generale per questa comunità, come a
mio giudizio questo, possa ritrovarsi pienamente favorevole, com'è
avvenuto in I Commissione.
Il mio auspicio, annunciando il nostro voto favorevole della
maggioranza, è che tutti i gruppi politici possano riconoscersi in
queste proposte, affinché esse vengano quindi adottate con un voto
all'unanimità, e affinché il Consiglio abbia la stessa visione nel
riconoscersi in una modifica costituzionale che interpretiamo come
una forte tutela di un nostro diritto. Grazie per l'attenzione.
Presidente
- Grazie collega. Apriamo la discussione
generale. La parola al collega Bertin.
Bertin (ALPE)
- Grazie Presidente.
Non possiamo che ribadire la valutazione positiva espressa in
commissione al riguardo di questo disegno di legge costituzionale
o, per meglio dire, ai disegni di legge costituzionale che abbiamo
analizzato in commissione recanti modifiche agli statuti delle
Regioni ad autonomia speciale, concernenti la procedura per la
modificazione degli Statuti medesimi. È un disegno di legge che
ripropone l'introduzione della procedura dell'intesa per le
modifiche dello Statuto della Valle d'Aosta e, in questo caso, per
tutte le Regioni a statuto speciale. È una questione di cui abbiamo
più volte discusso, un argomento da tempo nell'agenda della
politica valdostana, una vecchia storia che da tempo, come detto,
da troppo tempo si trascina con alterne fortune nelle aule del
Parlamento, senza però mai raggiungere l'obiettivo.
Non mi dilungherò a ricostruire la storia delle vicende legate a
queste modifiche riproposte diverse volte e ancora oggi. Basti
pensare che, nonostante da decenni si parli di riforma della
Costituzione, anche questa piccola modifica non è ancora riuscita a
finire il proprio iter; decenni di discussioni sul federalismo non
hanno prodotto quel cambiamento auspicato. Lo Stato italiano resta,
nonostante esperienze interessanti di decentramento, molto distante
da un modello che possa definirsi anche lontanamente federalista.
In questo senso decenni di annunci e progetti non hanno prodotto
niente o quasi; anzi, negli ultimi anni, a causa di scandali
verificatisi a livello regionale, si sta assistendo a una sorta di
riflusso, anche da un punto di vista tecnico, teorico, vediamo
sempre più approcci alla questione dell'autonomia e del federalismo
che potremmo definire come neocentralista. In questo contesto il
principio dell'intesa assume ancora maggiore importanza, garantendo
maggiormente le Regioni a statuto speciale sulle possibili
modifiche unilaterali, oltre ad affermare un principio di pari
dignità istituzionale tipica dei sistemi federali, e riconoscendo
implicitamente anche la natura pattizia dello Statuto valdostano.
Anche questa legislatura parlamentare, quella iniziata nel febbraio
di quest'anno, "la legislatura delle larghe intese", come molte in
precedenza, vorrebbe caratterizzarsi per un'ampia riforma
costituzionale. Questa modifica riguardante l'intesa dovrebbe
inserirsi, ci hanno detto anche i Parlamentari auditi in
commissione, in questa più generale e grande riforma.
Entrando nel merito delle proposte che si leggono in questi
giorni, limitandosi a quelle che riguardano il titolo V della
Costituzione, vale a dire gli aspetti legati alle autonomie, non
c'è da essere particolarmente ottimisti rispetto alle autonomie. La
sintesi trovata all'interno del cosiddetto "Comitato dei 35 saggi"
presieduto dal Ministro delle riforme Quagliariello non è
incoraggiante. La relazione finale della Commissione per le riforme
costituzionali presentata la settimana passata certamente non
indica un rafforzamento del sistema autonomistico in Italia. In
effetti, questa commissione composta dai tecnici appartenenti
all'area di governo di maggioranza, Forza Italia - adesso bisogna
di nuovo chiamarla così - e Partito Democratico, riprendono il
lavoro elaborato dai cosiddetti "saggi" voluti dal Presidente
Napolitano, proponendo delle modifiche al Titolo V della
Costituzione che vanno nella direzione opposta ad un rafforzamento
delle autonomie. Per quanto riguarda le autonomie speciali, la
Commissione per le riforme costituzionali è piuttosto generica e
dedica all'argomento soltanto una parte marginale, quattro righe o
poco più.
"Fermo restando la distinzione tra autonomie speciali
e ordinarie
- afferma la commissione -
si ritiene necessario
un processo di riduzione delle diversità ingiustificate"
...un
po' inquietante! Esistono certamente situazioni insostenibili che
devono essere affrontate, immagino certe situazioni riguardanti la
Sicilia ed altri, ma affermare un principio di riduzione delle
diversità istituzionali mi pare francamente esagerato!
L'omologazione non è certamente un approccio autonomista e tanto
meno federalista e, da federalista, m'inquieta un po'.
Si tratta poi di capire cosa s'intenda per "diversità
ingiustificate", perché possono essere considerazioni accettabili,
ma su questo principio generale si possono anche introdurre
elementi non condivisibili. Anche se, come detto, la parte
riguardante le Regioni ad autonomia differenziata è piuttosto
generica, dalle poche righe si può capire l'atteggiamento, l'aria
che tira nella maggioranza delle larghe intese su questa questione.
Non saprei se definirla "una brutta aria", ma poco ci manca!
Situazione ancora meno incoraggiante per le autonomie ordinarie e
il sistema delle autonomie in generale. Si vede dilagare
all'interno di questa relazione la volontà di tutela e di
sostituzione da parte del potere centrale nei confronti delle
Regioni e dei Comuni; insomma, emerge chiaramente la volontà di
rafforzare il potere centrale.
La trasformazione dell'Italia in un autentico Stato federale è
una prospettiva definitivamente abbandonata in questa relazione. La
relazione in questione rappresenta la base di partenza dell'accordo
Forza Italia-Partito Democratico in materia di riforme
costituzionali e, come sappiamo, un elemento centrale dell'accordo
di governo, che per esplicita dichiarazione del Primo Ministro
Letta durante la fiducia, al momento della fiducia, durerà il tempo
necessario per le riforme della Costituzione, i famosi "18 mesi"
esplicitati appunto in quell'occasione. Se pur scettico, molto
scettico, sulle possibilità di una riforma costituzionale in questa
fase, non si può che non essere un po' preoccupati da tale ipotesi
e dall'approccio che sta emergendo per quel che riguarda il sistema
delle autonomie in generale; non è tanto la Valle d'Aosta, è un
sistema riguardante tutto lo Stato, che certamente non è
indirizzato nella direzione di un maggior rafforzamento delle
autonomie con un approccio vagamente federalista. Il principio
dell'intesa per le modifiche degli statuti speciali si rende ancora
più necessario in questa fase e non si può che auspicare una rapida
introduzione di questo sistema, di questa intesa. Pertanto il
nostro voto, come già in commissione, è favorevole.
Si dà atto che dalle ore 10,20 presiede il Vicepresidente
André Lanièce
.
Lanièce (Presidente)
- Grazie. Ci sono altre richieste di
intervento da parte dei colleghi? Ha chiesto la parola il
Consigliere Gerandin, ne ha la facoltà.
Gerandin (UVP)
- Merci Président.
Solo per aggiungere veramente poco a quanto è stato detto, nel
senso che noi ci eravamo già espressi in commissione, dicendo che
avremmo sostenuto sicuramente, col nostro voto, tutte le iniziative
che andavano in questo senso. E riparto da quello che ha detto
prima il collega Perron, nel senso che noi riteniamo che i disegni
di legge, come in questo caso disegni di legge costituzionale, o
comunque gli atti che vadano nel senso di portare un valore
aggiunto, a tutela della Valle d'Aosta, noi ci saremo, ci saremo
sempre.
Per cui non posso che ribadire, ecco, il nostro parere
favorevole a questo disegno di legge costituzionale, sperando che
uno dei principi con cui noi ci stiamo presentati nella nostra
campagna elettorale, come tra l'altro penso una gran parte dei
partiti che si sono confrontati nelle ultime elezioni...una parte
integrante del programma era riferito all'introduzione
dell'importante principio dell'intesa. Ci fa piacere di questa
iniziativa, ecco, e noi ci auguriamo che questa iniziativa parta,
tenendo conto di quanto è stato condiviso nella XIV legislatura,
con la formulazione trovata con l'articolo 38 della legge di
revisione costituzionale, che è stata approvata da entrambi i rami
del Parlamento, ma non è entrata in vigore a seguito del referendum
del 2006. Dico "partendo da questo", perché la mia preoccupazione è
esattamente quella del Consigliere Bertin, che sottolineava che, da
quanto emerge dai primi atti, dalle prime discussioni della
Commissione sulle riforme, tira aria un po' pesante per quelle che
sono le autonomie speciali; pesante per quelle realtà, come la
nostra, che hanno comunque tutta una serie di tutele
statutarie.
Dico questo perché, comunque, noi sulla Costituzione facciamo
ancora affidamento; avremo modo di ribadirlo quando parleremo
dell'articolo 138 della Costituzione, e lo ribadiremo con forza,
nel senso che noi pensiamo che l'introduzione, se riusciremo
veramente ad introdurre il discorso dell'intesa tutelato da legge
costituzionale...avremo sicuramente la possibilità di essere più
tutelati come autonomia speciale. Su questo concludo dicendo che
noi ci saremo, ci saremo sempre per tutte quelle iniziative che
vadano nel senso di tutelare la nostra autonomia, il nostro
Statuto, i nostri cittadini, e tutte quelle che sono state le
possibilità di avere delle tutele statutarie per quello che
riguarda il sistema Valle d'Aosta.
Si dà atto che dalle ore 10,27 riassume la presidenza il
Presidente Emily Rini
.
Rini (Président)
- Merci. La parole au collègue
Donzel.
Donzel (PD-SIN.VDA)
- Grazie Presidente.
È molto importante per noi del gruppo Partito
Democratico-Sinistra Valdostana intervenire in questo contesto, su
questi due disegni di legge, e in particolare sul secondo, che è la
fotocopia del primo, ma presenta come primo firmatario un Senatore
di cui sarà importante dire alcune cose, e tra i firmatari,
ovviamente, il rappresentante della Valle d'Aosta, e quindi ha
anche da questo punto di vista un'importanza particolare. Anche
perché questa discussione, che ci permette di ritrovare, dal mio
punto di vista, una forte unità di contenuti - nel senso che mi
ritrovo fortemente a condividere gli interventi dei colleghi che mi
hanno preceduto e apprezzare quanto hanno sostenuto in quest'aula -
mi consente in qualche modo di fare giustizia di un faticoso
percorso, che ha visto, diciamo, le forze politiche del
centro-sinistra messe spesso in discussione in quest'aula, nel loro
corretto rapporto con le autonomie; spesso forzando un po' nei
contenuti e guardando solo magari al piccolo dettaglio della Valle
d'Aosta, si è frainteso un rapporto storico che il centro-sinistra
ha di rispetto con le autonomie speciali.
Ora, trovarci tutti uniti qui, a votare un accordo in cui,
diciamo, il primo firmatario di questa proposta di legge è il
dottor Palermo, che è un noto costituzionalista, e che è stato
candidato come indipendente dal Partito Democratico con un accordo
insieme alla
Südtiroler Volkspartei
nel collegio di
Bolzano, è una cosa che ci riempie di orgoglio...per dire che è un
rappresentante che abbiamo indicato noi, non per appartenenza
politica, ma perché è un esperto internazionale di diritto
costituzionale e insegna all'Università di Verona, ed è anche
membro della più grande Accademia, diciamo, di montagna, europea,
quella di Bolzano, quindi è un personaggio straordinario, che segue
da sempre la storia del diritto del federalismo, ed è una cosa che
naturalmente ci riempie d'orgoglio, lo rappresentiamo con
fiducia...ma anche perché nella relazione allegata alla
legge...votando questa legge si vota naturalmente anche la
relazione, e la relazione richiama una proposta di legge della XV
legislatura, la 980, presentata alla Camera dei Deputati. Quindi la
legge che votiamo, ripresa da Zeller e Brugger, i due altoatesini
da soli, poi ripresa a firma congiunta, molto positivamente, dal
nostro Senatore, dal Senatore Palermo, e ricordo tra questi anche
la firma del Senatore Nencini del Partito Socialista...noi, qui,
rappresentiamo anche il Partito Socialista in questo Consiglio
regionale...e quindi questa unità di intenti non può che
rallegrarci.
Ecco, nella relazione si cita l'atto n. 980 presentato alla
Camera dei Deputati, dicendo testualmente:
"nella XV
legislatura, l'atto della Camera 980, il cui testo è riportato nel
presente disegno di legge"
...questo disegno di legge è la
fotocopia di quello presentato. E che cos'era questa proposta di
legge? Perché ne parlo qui? Perché questa proposta di legge è stata
firmata dai seguenti Deputati: Bressa, Franceschini...magari
qualcuno non sa chi è Franceschini...è, in questo momento, un
Ministro...Migliore, che è un rappresentante di SEL, Donadi che
stava nell'Italia dei Valori, Sereni, cioè i rappresentanti del
Partito Democratico... E mi interessa leggere questo passaggio, è
molto importante; citava, nella presentazione di questa legge, una
cosa che è stata spesso un
vulnus
in quest'aula e che ci è
stata additata. Dicevano questi Deputati, allora, con un disegno di
legge che noi oggi votiamo in fotocopia:
"Il prossimo 25-26
giugno
- di allora, in occasione del referendum costituzionale
-
noi voteremo no alla riforma costituzionale approvata nella
scorsa legislatura, ma non vogliamo rinunciare a questa norma di
salvaguardia delle autonomie speciali costituzionalmente garantite.
A riprova di questo, ricordiamo l'impegno..."
, eccetera, del
Presidente Prodi e quant'altro. Questo disegno di legge fu
approvato dalla Camera. Poi sappiamo com'è difficile far avanzare i
disegni di legge, quindi poi si arenò, non è andato mai al Senato e
si perse nei meandri del Parlamento. Oggi ritorna, oggi ritorna e,
come dire? è semplicemente un attestato, cioè come dire: votiamo
questa cosa, ma poi sappiamo che l'iter parlamentare sarà
terribile, non riusciremo a venirne a capo...beh, c'è forse un
pezzo nella ricostruzione di oggi che manca, un tassello mancante,
come uso dire in una trasmissione radiofonica, e che, devo
riconoscere, con trasparenza e chiarezza il Deputato Marguerettaz e
il Senatore Lanièce hanno ricostruito bene in I Commissione.
Non ci si fa illusioni che questo singolo disegno di legge, che
questa singola proposta di legge cammini per conto suo in questo
Parlamento. Si immagina di avere la possibilità all'interno di un
contesto di riforme costituzionali di far raccogliere nel paniere
delle riforme costituzionali anche questa e, di fatto, è stata
manifestata nel processo riformatore in atto una disponibilità ad
accogliere questa proposta di legge. Quindi, in qualche modo, si
afferma il principio che c'è una sensibilità che sta maturando nel
Parlamento, che all'interno di un contesto di riforme
costituzionali questo principio debba essere garantito.
Quindi, come abbiamo espresso col voto favorevole in
commissione, lo confermiamo in questo contesto, e ci sentiamo, da
questo punto di vista, anche noi ben rappresentati dai nostri
rappresentanti in Parlamento, sia quelli per quanto riguarda questo
specifico disegno di legge, sia quelli valdostani, sia i nostri
rappresentanti eletti nelle file del Partito Democratico, perché in
qualche modo un filo storico che continua e prosegue in questa
direzione è molto importante, e mi fa piacere che proprio il testo
preciso, scritto, redatto per la prima volta da esponenti del
Partito Democratico diventi, oggi, un testo condiviso dagli
autonomisti e fatto proprio dagli autonomisti. È in questa
direzione che bisogna camminare; è un percorso, quello delle
riforme costituzionali, estremamente difficile. Leggendo i giornali
non dobbiamo illudere i nostri cittadini che sarà un percorso
facile, perché sappiamo come le crisi di governo possano
immediatamente far cadere questi percorsi, soprattutto se si arriva
anche ad una crisi della legislatura, a nuove elezioni tutto il
percorso deve essere rimesso in piedi, ma è giusto comunque provare
a fare questo difficile percorso, e a farlo tutti assieme.
Presidente
- Grazie. La parola al collega Borrello.
Borrello (SA)
- Grazie Presidente.
Innanzitutto devo dire che questo tema è decisamente importante.
Mi fa piacere vedere questa condivisione trasversale di tutte le
forze politiche che - come già anticipato dai colleghi - si è già
manifestata all'interno della I Commissione. Non ripeterò quanto
già detto dal collega Perron che riassume la posizione della
maggioranza, però solo per dichiarare quella che è la posizione
della Stella Alpina, che è ovviamente a favore, proprio perché il
riconoscimento del ruolo del Consiglio regionale...che possa con
questo piccolo passaggio, questo piccolo emendamento, questa parola
magica, "intesa", andare a cercare di tutelare quelle che sono le
caratteristiche e le peculiarità della nostra autonomia. Non ci
facciamo illusioni, siamo consapevoli del fatto che il percorso
sarà complicato, ma abbiamo avuto garanzie rispetto a quella che è
la volontà espressa dai nostri Parlamentari, anche grazie alla
condivisione con i rappresentanti delle altre autonomie speciali.
Io ci tenevo a intervenire anche per andare a riconoscere la giusta
valenza al Presidente della I Commissione, che ringrazio
ufficialmente, il quale ha dato la possibilità di audire i
Parlamentari, e non solo: ha creato questa sorta di feeling, di
possibilità in maniera continuativa per andare a conoscere, in
maniera diretta con i Parlamentari valdostani che ci rappresentano
a Roma, quelle che sono le tematiche che ci interessano in maniera
trasversale.
Di conseguenza, come Stella Alpina, noi voteremo a favore,
ringraziando ovviamente tutto il Consiglio per questa sensibilità.
Grazie.
Presidente
- Grazie. Altri? Non ci sono altre richieste?
Possiamo chiudere la discussione generale? La discussione generale
è chiusa. La parola al Presidente Rollandin.
Rollandin (UV)
- Merci pour avoir eu la possibilité de
faire ce débat aujourd'hui, qui est un peu particulier, dans le
sens que tout le monde sait très bien quelles sont les conditions
du Gouvernement national et quelles sont les hypothèses, en quelque
sorte, de prévoir qu'il y ait un débat sur ces thèmes
malheureusement...c'est un malheur, on le dit vraiment, car on est
convaincus que ce débat ne serait pas seulement important, mais
capital pour avoir quelques garanties sur ce qui est du futur.
Quelle est la possibilité de modifier notre Statut? À ce moment,
on avait dit: on ira modifier le Statut dans le moment où on peut
être sûrs d'avoir de notre part l'entente, enfin qu'il n'y ait pas
de modifications unilatérales; c'était le passage qui avait été
partagé par toutes les forces du Parlement régional. J'avais
participé pendant la XIV
e
législature à ce qui était, à
ce moment, la réforme; comme il a été rappelé, la "38" n'avait pas
été, par la suite, approuvée par le referendum. Et à ce moment-là
la question de l'entente était une question très difficile: par
paradoxe, on avait donné l'entente aux Régions à statut ordinaire
et, lorsqu'elles auraient modifié leurs statuts, il aurait pu y
avoir l'entente avec le Parlement, tandis que pour les Régions à
statut spécial cela n'avait pas été reconnu...c'était une des
raisons pour lesquelles on avait des doutes sur cette
modification.
Je vais vous rappeler ce passage, après le Sénateur Fosson avait
suivi ce thème. Je veux rappeler que, pour une fois, il y a eu une
déclaration sérieuse en faveur des Régions à statut spécial, car
n'oublions pas qu'il y a eu, pendant ce temps, des projets de loi
pour éliminer les Régions à statut spécial de la part de tous les
groupes. Alors il faut voir quel est encore le sous-sol de ce qui
est le débat sur les Régions à statut spécial. Les Régions à statut
spécial, malheureusement, ne sont pas aimées par les autres, et si
dans la forme, dans les mots et dans ce projet il y a une garantie
importante, dans les faits, chaque jour, n'importe quel
gouvernement a travaillé contre les Régions à statut spécial. Si on
est, aujourd'hui encore, dans l'attente d'avoir le Pacte de
stabilité, de savoir quelle est la répartition entre les
spéciales...là où on a dit, dans certains passages, les spéciales,
sauf la Sicile et la Sardaigne, qui vont de notre côté...alors, de
tout cela, quel est le raisonnement? Évidemment, je ne peux qu'être
d'accord sur ce principe important, capital, et c'est bien qu'il
soit approuvé encore une fois par cette salle, je crois qu'il
reviendra. On fait référence à des projets de loi qu'ont été
présentés au début de l'année, donc évidemment d'un côté on a
repris des travaux qui avaient été faits.
Je veux souligner deux aspects. Le premier, que l'entente est
évidemment importante. Il y a un ministre pour les réformes
constitutionnelles, Quagliariello, et les autres experts qui ont
travaillé, qui porteront les résultats; j'espère avoir aussi une
présence de ces personnages à un débat important en Vallée d'Aoste,
et il y aura la possibilité, en quelque sorte, de mieux s'expliquer
sur ces thèmes. Mais le point important c'est que ce passage serait
capital pour imaginer, à ce point, de faire un travail sur le
Statut, pour reprendre certains thèmes qui sont faibles, car sur le
débat des réformes constitutionnelles - disait Bertin - sur les
Régions à statut spécial, il n'y a que quelques mots...En effet,
ils n'ont pas repris dans la base tous les aspects des Régions à
statut spécial pour la simple raison que chacun a son statut. Il
n'y a pas "un statut" pour les Régions à statut spécial, il y a
"les statuts" des Régions à statut spécial, qui ont des
modifications bien différentes au-delà de Bolzano, qui a ses
garanties internationales. Mais l'aspect que je crois serait
important c'est de faire passer ce message aussi dans cette
commission, pour avoir quelques espoirs pour faire ce travail qui,
autrement, risque de faire comme on a fait des commissions
spéciales sur le Statut, et après on s'est arrêtés pour les raisons
que je viens de dire.
L'autre aspect c'est que finalement on devrait imaginer qu'à ce
point il y a, en quelque sorte, une attitude différente des forces
politiques nationales vis-à-vis des Régions à statut spécial. Je
reprends des
distinguo
importants dans les forces
nationales, pas tout le monde est contre les Régions à statut
spécial; tout de même, à l'intérieur il y a des sympathies, des
antipathies vis à vis de notre Statut, comme des autres. Alors je
crois que le sens des approbations de ces deux projets est
important, c'est un signal important que le Gouvernement, avec le
Parlement, donne, donc le Conseil, dans son ensemble, de ce qui est
l'idée de l'autonomie. Mais ce sera encore plus important de
travailler afin que dans les faits il y ait quelque chose qui va en
cette direction, car, malheureusement, aujourd'hui, on a le
sentiment que tout ce qui se passe va dans la direction:
"commençons à réduire tout ce qui est...des recettes des Régions à
statut spécial". C'est là, malheureusement, le point faible de tout
raisonnement qui va dans ce sens.
De ma part, je crois que je ne peux que souhaiter qu'il y ait un
bon essor de ce projet, tout en sachant qu'il faut l'insérer dans
un projet plus général et qu'on doit avouer qu'il y ait le temps
pour se pencher dans son ensemble sur les réformes
constitutionnelles. Je veux dire à Bertin, qu'il avait dit qu'il
n'y a pas tellement d'aspects positifs...je crois qu'un aspect
positif ce serait le Sénat des Régions, le fait qu'il n'y ait plus
ce bicaméralisme parfait, il y a des possibilités. Bien sûr, on
n'entre pas dans le mérite du
semipresidenzialismo
ou des
autres aspects, je crois qu'ils sont des thèmes qu'ils partagent,
mais il y a des aspects importants qui iraient dans la bonne
direction pour simplifier surtout les rapports entre les Régions et
le Parlement, qui a toujours été un point faible dans le passé.
Merci.
