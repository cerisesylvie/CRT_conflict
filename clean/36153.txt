Classificazione
FINANZA REGIONALE E LOCALE
Partecipazioni azionarie regionali



Oggetto del Consiglio n. 417 del 12 febbraio 2014 - Resoconto
OGGETTO N. 417/XIV - Interpellanza: "Predisposizione di un
disciplinare per l'assunzione di personale presso le società
partecipate dalla Regione".
Presidente -
Chi chiede la parola per l'illustrazione? Ha
chiesto la parola il collega Ferrero per l'illustrazione, ne ha la
facoltà.
Ferrero (M5S)
- Grazie Presidente.
Non sto a dilungarmi, mi interessava sapere com'è stato
effettuato il
casting
...la selezione presso gli uffici della
Nuova Università Valdostana S.r.l. e chi lo ha fatto e con quali
criteri. Grazie.
Presidente -
Ha chiesto la parola il Presidente Rollandin
per la risposta da parte del Governo, ne ha la facoltà.
Rollandin (UV) -
Le due persone che sono state assunte
nel 2010 sono state assunte sulla base di candidature allora
presentate alla NUV
,
previo colloquio valutativo e dopo aver
esperito gli accertamenti mirati a verificare la conoscenza delle
problematiche inerenti il lavoro specifico da svolgere. Questa era
la prima domanda. Credo che c'era anche la seconda, giustamente.
"Se e quali intendimenti per...", lei diceva: "l'assunzione
nell'ambito delle società partecipate che privilegi giovani
laureati e diplomati valdostani". Ecco, su questo lei mi insegna
che il problema della territorialità... Io condivido, è un
auspicio, però lei sa che anche da altre parti possono, come stanno
facendo, presentare domande di assunzione e, nel momento in cui
hanno i titoli previsti, non c'è oggi una barriera, addirittura a
livello europeo. Come i nostri fanno richiesta di assunzione o
d'intervento nelle altre...in alcune società e, per fortuna, anche
in alcuni ambiti di ricerca. Abbiamo dei laureati che si sono fatti
strada sia in Francia che soprattutto in Svizzera, quindi lavorano,
oppure in altre Regioni, succede. Ci sono degli scambi anche tra
Regioni ancora adesso, ci sono alcuni che chiedono di andare in
altre Regioni e alcuni di altre Regioni che...quindi su questo,
ecco, credo che, per parte nostra, il problema è di preparare il
più possibile la gente, in modo tale che nelle selezioni...quando
le faremo, perché purtroppo anche lì, poi ne parleremo, siamo
bloccati, quindi non si fanno più né concorsi, né selezioni,
ma...possono essere tra quelli che accedono ai posti...pochi
purtroppo, sempre di meno, che sono disponibili. Ecco, questo è un
po' il ragionamento, anche se io condivido quello che lei pensa, lo
pensiamo in tanti, però il discorso è che, rispetto ad una
selezione, la selezione è in quanto tale, come dico, anonima. Nel
senso che...non in questo caso perché sono state vagliate non con
un concorso, ma la procedura di solito è...
Presidente -
Grazie. Ha chiesto la parola il collega
Ferrero per la replica, ne ha la facoltà.
Ferrero (M5S)
- Sollevo intanto un dubbio sul fatto che
alle partecipate, che sono delle s.r.l., in questo caso possa
essere, diciamo, applicato quanto lei ha detto, perché, allora, se
viene applicato quanto lei ha detto, anche nel momento in cui noi
chiediamo i 116 e l'accesso agli atti, se sono effettivamente ente
pubblico, ci dovrebbero dare tutto, non avremmo i problemi che ci
siamo posti precedentemente, quindi, quando conviene, diventano
private e, quando invece non conviene, diventano pubbliche, ma vale
la spesa, nella garanzia della privacy, però soffermarci un
attimino su, diciamo, i requisiti delle persone che sono state
assunte, perché la persona di nazionalità spagnola è in possesso di
licenza media; come precedenti esperienze professionali ha
esperienze di commessa, ha esperienze di istruttrice in altri
ambiti e forse, non lo so se questo è stato valutato, ha però un
titolo che è particolare: è quello di insegnante di flamenco,
magari può essere stato valutato. Io non so che prove siano state
sottoposte alle persone all'interno della NUV per quanto riguarda
l'assunzione. Abbiamo un'altra persona che...qui stiamo trattando
di una società che si occupa della costruzione della nuova
università, quindi non si occupa, diciamo, di altre questioni.
Abbiamo un'altra persona che è in possesso di un corso di laurea in
Scienze naturali? con esperienze che sono ovviamente del suo corso
di laurea in Scienze naturali; non so questo cosa centri con la
costruzione della nuova università. Certamente una cosa salta
all'occhio: la signora è figlia di un ex dirigente del Partito
Socialista. Questo, probabilmente, non lo so se sia un caso, se
abbia aiutato, se non abbia aiutato: questo io non lo so.
Interessante è ancora vedere il curriculum di un'altra persona,
anche questa di nazionalità belga, perché ovviamente noi accettiamo
le candidature di tutti i giovani e meno giovani della Comunità
europea, ma dei valdostani non ci facciamo dei problemi. Anche in
questo caso andiamo a vedere quelle che sono le precedenti
esperienze lavorative e vediamo che questa Signora ha lavorato in
un ristorante sostanzialmente e quindi, a questo punto, ci
chiediamo effettivamente quali sono le cose alla base della
selezione. Non mi soffermo, se non con una battuta, sul
professionista che è stato assunto! Che se dal punto di vista,
diciamo, dei requisiti è effettivamente laureato e tutto, dal punto
di vista delle esperienze professionali, ha esperienze
professionali, guarda caso, in quattro aziende che hanno avuto
tutte dei problemi giudiziari e di cui due hanno avuto problemi
giudiziari per quanto riguarda questioni di finanziamento indiretto
o diretto dei partiti che risalgono alle volte all'epoca di Craxi,
nel 1987. Guarda caso, tutte quattro indagate, tutte quattro che
comunque, nel caso...sicuramente due orbitavano nel campo politico
socialista. Ovviamente il fatto che il Presidente della NUV,
l'Amministratore delegato, sia Bruno Milanesio è un dettaglio per
voi che è del tutto irrilevante.
Presidente
-
Colleghi, vista l'ora, concordemente
anche con i proponenti, dichiaro conclusi per questa mattina, i
lavori dell'odierna adunanza del Consiglio regionale. I lavori
riprenderanno alle ore 15,30. La seduta è tolta, buon appetito a
tutti.
---
La seduta termina alle ore 12,52.
