Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 257 del 12 novembre 1970 - Resoconto
OGGETTO N. 257/70 - Proposta di designazione di un membro
effettivo e di un membro supplente per la nomina quali
rappresentanti del Consiglio regionale nella costituenda
Commissione regionale per la mano d'opera agricola. (Rinvio
all'esame di Commissioni consiliari)
Montesano (P.S.D.I.) -
Il Ministero del Lavoro della
Previdenza Sociale con lettera del 22 settembre 1970, invitava la
Presidenza del Consiglio a voler comunicare al predetto Ministro i
nominativi del rappresentante effettivo e quello supplente da
includere nella Commissione di cui si è detto.
La Commissione è quella regionale per la mano d'opera agricola,
che è costituita presso l'Ufficio Regionale del Lavoro, e della
quale deve far parte un rappresentante del Consiglio e che deve
avere anche un suo supplente insieme a tutti gli altri membri che
sono espressione di altri organismi.
Quindi, invito il Consiglio a designare un membro effettivo e
uno supplente da proporre quale designati, appunto, dal Consiglio
al Ministero del Lavoro della Previdenza Sociale.
Fosson (U.V.
) - Io vorrei fare un'osservazione su questa
designazione da parte del Consiglio e colgo l'occasione di questa
designazione perché ce ne saranno altre e noi desideriamo fare
delle eccezioni.
Perché qui si dice in ogni Regione presso l'Ufficio regionale
del lavoro, dice la legge, e della massima occupazione è la
Commissione regionale per la mano d'opera agricola composta dal
Direttore dell'Ufficio in qualità di Presidente, dal Vice Direttore
dell'Ufficio stesso, da un rappresentante del Ministero
dell'Agricoltura e Foreste, da un rappresentante dell'Ente di
sviluppo o degli Enti di sviluppo operanti nella Regione designato
dal Ministero dell'Agricoltura e delle Foreste, da un
rappresentante del Consiglio Regionale dove è costituito o del
Comitato della Programmazione.
Ora, qui si verifica un caso strano, caso strano perché, perché
specialmente noi sostituiti come Regione alle diverse funzioni del
Ministero dell'Agricoltura e, praticamente questa è una legge, si
capisce, nazionale e non poteva riportare i casi singoli e, quindi,
si parla ancora di un rappresentante del Ministero
dell'Agricoltura, nominato dal Ministero dell'Agricoltura, come lo
nominerà il Ministero dell'Agricoltura questo rappresentante. Noi
ignoriamo perché se, eventualmente è una nomina che deve essere
fatta qui, l'Assessorato sostituisce nelle varie funzioni il
Ministero dell'Agricoltura, quindi deve essere una competenza della
Giunta a nominare questo rappresentante, così per, così se domani
ci fosse un Ente di sviluppo nella Regione.
Gli si potrà obiettare che qui si parla di una legge
sull'occupazione della mano d'opera agricola e, mentre noi abbiamo
una potestà primaria in fatto di agricoltura che ci viene dallo
Statuto in base all'articolo 2, non abbiamo una potestà sulla
questione della mano d'opera e degli uffici di collocamento.
Però noi, qui, una parte della funzione dell'Ufficio di
collocamento, noi rimaniamo e possiamo rimanere ligi a quello che
lo Stato che non ci dà la competenza, ma in questo caso c'è un
accavallamento di questioni che noi dobbiamo, a un certo momento,
poter definire. Perché è chiaro che se nel settore Agricoltura e
Foreste abbiamo la potestà primaria e, quindi, svolgiamo le
funzioni del Ministero dell'Agricoltura, altrettanto dove in una
legge si dice che il Ministero dell'Agricoltura deve nominare un
suo rappresentante, in questo caso la nomina di questo
rappresentante nella Regione deve essere fatta dall'Amministrazione
Regionale, dalla Giunta attraverso l'Assessorato della Regione.
E perché, di questi fatti anacronistici ne vengono fuori altri,
voglio citarvelo così, proprio per analogia, in un altro campo dove
noi avviamo una potestà integrativa. Ad esempio, vi voglio citare
il caso delle Commissioni della Previdenza Sociale. C'è una
Commissione provinciale, io non ho qui adesso il testo della legge,
mi dispiace perché altrimenti potrei, ve lo riassumo
brevissimamente, ci sono delle Commissioni provinciali e delle
Commissioni regionali dove sono previste in base proprio all'ultima
legge sulle pensioni come sono formate queste Commissioni e in quel
caso, ad esempio, i vari sindacati devono designare una terza parte
di loro rappresentanti e poi il Ministero del lavoro decreta la
composizione della Commissione con questi rappresentanti.
Vediamo un po' il caso che succede in Valle d'Aosta. Proprio per
questo caso, e lo porto come analogia perché dico di questi casi ce
ne saranno diversi che verranno fuori, è per questo che io
approfitto di questa occasione per parlarne e a un certo momento,
vedere come si potrà ovviare a questo inconvenienti.
Ad esempio, per la Commissione provinciale la nomina è una
nomina da parte del Presidente della Giunta, decreto del Presidente
della Giunta che prenderà atto della Commissione provinciale e
nomina la Commissione provinciale.
Poi abbiamo la Commissione regionale, invece, deve essere
nominato dal Ministero del lavoro.
Cosa succede qui in Valle d'Aosta, che vari sindacati, e qui c'è
una situazione diversa perché, poi, nella legge nazionale si parla
dei sindacati nazionali, allora, tra i vari Sindacati in Valle
d'Aosta si è fatto un accordo e una ripartizione di questi posti.
Per quanto concerne la questione della Commissione provinciale,
tutto a posto, perché tutti i sindacati erano d'accordo e
fatto.
Per la Commissione regionale, praticamente, il sindacato
regionale, che non è sindacato nazionale, se vuol fare nominare i
suoi membri dovrebbe dare il nominativo dei suoi membri a altri
sindacati e attraverso il sindacato nazionale essere proposti al
Ministero per la composizione di questa Commissione. Voi capite che
è un anacronismo tale questo, vedendo noi la situazione in Valle
d'Aosta che non può essere accettata. Quindi, bisognerà vedere di
ovviare anche a questo inconveniente.
Quindi, io sarei dell'avviso di non passare e non la faccio più
lunga adesso. Questo problema ritengo che vada esaminato a fondo,
non so se da una Commissione degli affari generali oppure
direttamente esaminata a fondo dalla Giunta chiedendo anche
ragguagli a chi è necessario. Ma per il momento di soprassedere
alla nomina del rappresentante della Regione in questa Commissione,
studiare quello che è possibile fare in maniera di fare un passo
anche verso i Ministeri a Roma in modo che non ci troviamo di
fronte a questi anacronismi e si possa dare attuazione a quello che
è veramente l'autonomia, altrimenti noi abbiamo, per certe funzioni
molto più importanti, abbiamo l'autonomia garantita anche dallo
Statuto. E poi praticamente, attraverso queste Commissioni, per la
nomina di queste Commissioni noi dobbiamo dipendere esclusivamente
dai vari Ministeri centrali.
Cosa che io ritengo non sia logica perché, anche quel contratto
che ho fatto prima, dove praticamente c'è una Commissione
provinciale che è di competenza della Regione e la Commissione
regionale non è competenza della Regione.
Quindi, ho voluto chiarire così appena appena questo punto e
dire che noi dovremo fare qualche cosa per ovviare a questi
inconvenienti.
Dujany
(D.P.)
- Mi pare che l'osservazione
sollevata dal Consigliere Fosson è un'osservazione che ha un certo
significato sul piano regionalista non tanto per l'oggetto
stesso della discussione, ma quanto per il problema di
competenza fra Stato e Regione sul piano amministrativo.
Questa, direi, è un'occasione che si offre a questa
osservazione, occasioni che si presenteranno e si presentano spesso
oggi all'esame degli organi regionali e mi pare che stiamo
assistendo oggi, in campo nazionale, a continui ordini del giorno
su vari argomenti da parte delle Regioni a Statuto ordinario, le
quali protestano perché molte competenze amministrative,
strettamente amministrative come questa, continuano dalle leggi
nazionali a essere demandate agli organi ministeriali o agli organi
centrali o agli organi periferici burocratici, senza tener conto
naturalmente dei principi della Costituzione e senza tener conto
dell'ordinamento amministrativo, del decentramento amministrativo.
Ora, in merito a questo problema specifico, io avevo un po'
esaminato questo problema ai sensi del nostro Statuto. Ora, la
nostra Regione non ha nessuna competenza legislativa né in base
all'articolo 2, né in base all'articolo 3 dello Statuto. Perché
l'articolo 2 attribuisce alla Regione competenza primaria per
quanto attiene all'agricoltura, foreste, zootecnia, flora e fauna.
Non si ritiene che né il problema agricoltura possa essere compresa
anche la materia di collocamento della mano d'opera agricola in
quanto, naturalmente, non credo che si possa confondere con la voce
agricoltura.
Pertanto, la votazione di un ordine del giorno, con il quale si
rivendichi alla Regione la competenza di esercitare, ai sensi
dell'articolo 4 dello Statuto, che è il trasferimento delle
competenze amministrative nelle materie in cui ha competenza
legislativa, non darebbe sufficiente motivazione.
La questione potrebbe essere invece sostenuta avvalendosi dei
principi del decentramento amministrativo che sono la base della
Costituzione delle Regioni Autonome e delle Regioni a Statuto
ordinario.
In base a questi principi, non dovrebbe essere difficile
sostenere con un ordine del giorno o con uno strumento che si
ritiene opportuno di adottare, che il legislatore avrebbe dovuto
decentrare alle Regioni la Costituzione della Commissione prevista
in oggetto, riservando eventualmente al Ministro del lavoro e della
previdenza la nomina di tali Commissioni solo nelle Regioni dove
non esiste il Presidente della Giunta regionale. La questione però
sarebbe stato augurabile che fosse stata sollevata in sede di
Parlamento da parte dei Parlamentari, in sede di ratifica del
decreto-legge del 3 febbraio 1970. E solo in tale sede si sarebbe
potuto ottenere una formulazione della legge in modo diverso da
quello attuale.
Stante così le cose, che cosa potremmo concludere, direi sarebbe
opportuno probabilmente rinviare il problema in sede di apposita
Commissione e ritengo che la Commissione più idonea potrebbe essere
Affari Generali per approfondire meglio questo problema in
relazione alle nostre competenze. E sarebbe opportuno probabilmente
redare un ordine del giorno in cui, direi, si protesti, perché lo
Stato, o meglio il Parlamento, in questa sede ignorando le Regioni
a Statuto speciale e contrariamente ai principi fondamentali del
decentramento amministrativo connessi con l'istituzione delle nuove
Regioni a Statuto ordinario, continua ad evocare a sé dei
provvedimenti che senza dubbio dovrebbero essere dei provvedimenti
decentrati in quanto solo le Regioni possono conoscere l'ambiente,
costruire Commissioni valide nel settore del collocamento della
mano di opera agricola.
C'è solo forse un piccolo inconveniente, che potrebbe essere
superato a condizione che la Commissione esamini questo problema
con una certa sollecitudine, per evitare il mancato funzionamento
di questa Commissione alla quale è devoluto il problema
dell'occupazione della mano d'opera agricola. E per noi questo
problema, in genere, diventa particolarmente interessante mi pare
sotto l'aspetto dell'alpeggio, della monticazione dell'alpeggio
perché è in quel settore dove abbiamo un certo numero di mano
d'opera agricola dipendente.
Quindi, fatte tutte queste osservazioni riterrei opportuno di
accogliere l'osservazione fatta dal Consigliere Fosson di un
rinvio, con la raccomandazione a che la Commissione esamini questo
problema con sollecitudine e apporti al Consiglio una proposta di
soluzione possibilmente nelle linee che ho indicato poco fa.
Germano (P.C.I.)
- Noi siamo d'accordo per il rinvio di
questo argomento alla Commissione e per lo studio, la formulazione
di un qualche cosa che garantisca meglio i nostri diritti
autonomistici e di decentramento anche sotto questo terreno.
Vorrei però far presente una cosa: lo Statuto Siciliano e gli
altri Statuti speciali hanno pressappoco le voci nostre. Secondo
me, in quelle Regioni, su determinati terreni è stato fatto uno
sforzo di allargamento. Perché si dice l'agricoltura non contempla
anche i problemi della mano d'opera. Perché si dice l'industria
(dove noi abbiamo competenza integrativa) non contempla anche i
problemi della classe operaia. Evidentemente si tratta anche di
forzare un po': il fatto è che in Sicilia è stata fatta una legge
sul collocamento, democratica, non più con queste impostazioni. È
una legge che ha tolto degli strumenti più pesanti di
discriminazione. E il collocamento è uno degli strumenti più
pesanti di discriminazione; se viene usata in modo democratico è
una cosa, se viene usata in modo antidemocratico è un'altra cosa.
Quindi, nel dichiararmi d'accordo, io aggiungerei solo questo:
bisogna che siamo anche noi a non autocensurarsi ma a tendere ad
allargare quelli che sono i poteri della Regione conferiti dallo
Statuto speciale.
Montesano (P.S.D.I.
) - Altri interventi? Allora il
Consiglio è d'accordo di rinviare l'argomento e di demandarlo nella
sua discussione alla Commissione Affari Generali. Io proporrei,
però che, trattandosi di argomento che investe l'agricoltura, fosse
per lo meno sentito l'Assessore all'Agricoltura oppure le due
Commissioni congiunte possono discutere l'argomento.
Ad ogni modo il mandato che io ricevo dal Consiglio è di inviare
l'argomento alla Commissione Affari Generali. Proponevo anche che
fosse sentita congiuntamente la Commissione all'Agricoltura.
Allora, facciamo così: una seduta congiunta prima Commissione e
la Commissione all'Agricoltura.
Allora si passa all'oggetto numero 5.
