Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 204 del 4 aprile 1973 - Resoconto
OGGETTO N. 204/73 - Liquidazione in via transattiva alla
Ditta I.M.A. (Industria Marmifera Aostana) corrente in Aosta della
somma di lire 8.250.000 a titolo di parziale risarcimento di danni
causati con la costruzione della strada di accesso alla frazione
Pléod (Aosta).
Pollicini (D.P.)
- Si tratta di una lunga vertenza che
risale dal 1961, in virtù di una strada di accesso, di costruzione
per l'accesso alla frazione Pléod in Comune di Aosta, e che ha
provocato danni nel perimetro di coltivazione della Cava di marmo
della Ditta I.M.A. e che evidentemente ne ha modificato tutta una
situazione di coltivazione della Cava stessa, una serie di cause
penali, anzi civili, una prima nel 1963, una seconda nel 1966-'68,
anzi che in effetti ritengono responsabile l'Amministrazione
regionale per i danni provocati alla Ditta I.M.A.
A questo punto vi è una serie lunga che è riportata
nell'allegato di elementi che stanno appunto ad illustrare la
situazione, da una prima richiesta di danni di lire 48 milioni,
scesa a lire 16.500.000 e dopo un ulteriore contatto con
l'Assessorato ai Lavori Pubblici la proposta si è ridotta al 50% a
lire 8.250.000. Ecco, qui mi pare che non sia il caso già, mi pare
sufficientemente riportate nel cappello che prevede appunto la
delibera, e si propone al Consiglio di transare sulla cifra di lire
8.250.000 la vertenza che si chiuderebbe nella sua totalità.
Montesano (P.S.D.I.)
- Chi chiede la parola? Allora il
Consiglio è chiamato a votare. Chi approva alzi la mano...
Prego.
Manganone (D.C.)
- Ma io ho molte perplessità a votare
questa delibera, ho tante perplessità perché la delibera stessa me
ne dimostra nella parte, nell'ultima parte e quindi io chiederei
appunto, per decidere a cuor leggero che ci fossero altri dati
allegati perché se non vado sbagliato si tratta di lavori eseguiti
circa 12, 10-12 fa ci sono state delle vertenze e questa
transazione fatta proprio all'ultimo momento mi sa tanto di una
cosa affrettata perché è una decisione che abbiamo, che la Giunta
ha preso venerdì sera dopo il Consiglio e adesso dovremmo
ratificare una cosa che non è, secondo me, corredata
sufficientemente da dati reali. Quindi io pregherei l'Assessore
Pollicini, se è possibile, di rimandare l'oggetto affinchè i
Consiglieri possano aver maggiore cognizione nella votazione.
Pollicini (D.P.)
- Dunque io faccio presente e qui c'è un
lungo fascicolo e penso che lo conosca anche il Consigliere
Manganone per la sua passata attività di Assessore ai Lavori
Pubblici, mi è però sufficiente, mi pare, presumo perlomeno,
leggere questa lettera ultima arrivata dalla Ditta I.M.A. che è in
data 26 marzo 1973, la Ditta dice esattamente questo: "Faccio
riferimento alla mia lettera del 14 novembre '72 per comunicarle -
rivolta al Presidente della Giunta - che se entro il giorno 5
aprile 1973 non avrò ricevuto comunicazioni circa la definizione
della vertenza sulla base dell'importo minimo di cui a precedente
transizione cioè lire 8.250.000, non modificabili in diminuzione
adirò le vie legali per la richiesta dei danni di cui a specifica
del giugno 1970 per 48.000.000 di lire, salvo i maggiori danni
permanenti che il Tribunale vorrà riconoscere per la modificazione
definitiva del perimetro di coltivazione della Cava di marmo ad
opera della costruzione della strada stessa, danni che il Tribunale
di Aosta ha già riconosciuto essere imputabili a codesta
Amministrazione per effetto del nesso causale, tra la costruzione
dell'opera e la violazione di fatto arrecata ai diritti di questa
Ditta".
Quindi mi pare che vi siano elementi perché il Consiglio
serenamente prenda la decisione, però sappia che vi è dall'altra
parte, se questa decisione non sarà presa, il rischio di andare in
Tribunale e di vedere, direi, una, un danno decisamente superiore a
quello che è stato richiesto come via transattiva.
Vi posso dire che io qui ho davanti a me un valore di perizia
giudiziale del Tribunale della Cava che è sui 300.000.000 di lire,
cioè vi sono documenti che stanno così a dimostrare chiaramente che
è consigliabile, secondo me, dagli elementi che ho avuto in lettura
la transazione per evitare un'ulteriore spesa sicuramente superiore
a quella che oggi ci sarebbe consentita chiudendo la vertenza che è
in atto dal 1961.
Manganone (D.C.)
- Comunque le mie perplessità rimangono.
Purtroppo erano perplessità che erano sorte, secondo me, già
all'Assessore Manganoni prima, all'Assessore Colombo dopo, al
sottoscritto, a Rollandoz e adesso proprio all'ultimo momento ci
vediamo fare questa transazione. Io da parte mia non posso agire a
cuor leggero quindi se c'è da fare una votazione, ricordiamoci che
creiamo un grossissimo precedente con questa votazione, io mi
asterrò dalla votazione.
Montesano (P.S.D.I.)
- Altri interventi? Allora la
delibera va messa ai voti, con la dichiarata astensione del
Consigliere Manganone. Chi approva alzi la mano. Contrari.
Astenuti, allora astenuti il Consigliere Quaizier, Manganone,
Chabod, Tubère. Nessun altro astenuto? Il Consiglio approva.
Oggetto n. 31.
