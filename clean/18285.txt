Classificazione
ATTIVITÀ CULTURALI


Resoconto integrale del dibattito dell'aula
Oggetto del Consiglio n. 1378 del 7 giugno 2000 - Resoconto
OGGETTO N. 1378/XI Concessione, ai sensi della legge
regionale 31/92, di un contributo a favore dello Studio Cooperativa
a r.l. per l'organizzazione del Festival internazionale
cinematografico "Noir in festival 2000", in programma a Courmayeur
dal 5 all'11 dicembre 2000. Impegno di spesa.
Deliberazione Il Consiglio
Premesso che:
"La Studio Cooperativa a r.l. di Roma ha presentato
all’Assessorato regionale del turismo, sport,
commercio e trasporti una richiesta tendente ad ottenere, ai sensi
della legge regionale 24 giugno 1992, n. 31, e successive
modificazioni, un contributo nelle spese previste per
l’organizzazione del Festival cinematografico
internazionale "Noir in Festival 2000", in programma a Courmayeur
dal 5 all’11 dicembre 2000;
Il programma della manifestazione prevede principalmente un
omaggio al "Black Noir", filone di cinema indipendente americano
che fa capo alla comunità di colore. Per tale settore è prevista
una rassegna di sei film che saranno in "prima" al Festival,
accompagnati dai loro autori e sceneggiatori. Un settore sarà
dedicato al Giallo Italiano e si attuerà con un confronto di opere
e di autori italiani rispetto alle diverse tradizioni europee. Un
altro settore sarà dedicato al mondo dello spionaggio
internazionale. Proseguendo nella tradizione di mettere ogni anno
in evidenza una scuola poliziesca, questa edizione si occuperà in
modo particolare della narrazione poliziesca dei paesi scandinavi.
Come ogni anno il programma avrà poi il suo punto di forza nella
selezione cinematografica che sarà completata da un particolare
omaggio all’horror americano degli anni '30 e '40,
grazie alla collaborazione con la "Universal Pictures";
Alla richiesta sopra specificata è stato allegato il sotto
dettagliato bilancio preventivo che evidenzia spese per lire
838.500.000 di cui ammissibili a contributo lire 698.500.000 ed
entrate per lire 526.000.000. Il disavanzo della manifestazione non
coperto dalle entrate e dall’eventuale contributo
regionale sarà assunto direttamente a carico degli
organizzatori:
USCITE
Spese generali lire 13.000.000
- cancelleria e stampati lire 10.000.000
- assicurazione film e ospiti lire 3.000.000
Spese personale lire 6.000.000
- compensi vari per consulenze amministrative lire 6.000.000
Spese ospitalità lire 195.000.000
- alberghi per ospiti e giornalisti lire 65.000.000
- viaggi per ospiti lire 100.000.000
- ristoranti per ospiti lire 30.000.000
Spese di produzione dell’iniziativa lire
425.500.000
- compenso direttore artistico lire 60.000.000
- compensi collaboratori e tecnici
e spese di viaggio e soggiorno lire 209.000.000
- affitti e allestimenti uffici Courmayeur lire 100.000.000
- noleggi e trasporto pellicole lire 40.000.000
- spese per premi lire 10.000.000
- spese per SIAE lire 6.000.000
Spese di pubblicità lire 59.000.000
- affissioni lire 5.000.000
- pubblicità radio e TV lire 5.000.000
- quotidiani e periodici lire 5.000.000
- cataloghi, brochure, volantini, manifesti, ecc. lire
40.000.000
- striscioni lire 4.000.000
Totale spese ammissibili lire 698.500.000
Non sono ritenute ammissibili a contributo, in quanto non
direttamente riconducibili alla manifestazione o non adeguatamente
documentabili, le seguenti spese:
- affitti, telefoniche, postali, utenze varie,
relative agli uffici di Roma lire 50.000.000
- stipendi personale fisso uffici Roma lire 70.000.000
- spese di rappresentanza per partecipazione
a Festival vari lire 20.000.000
Totale spese non ammissibili lire 140.000.000
ENTRATE
- Ministero Beni Culturali - Dipartimento spettacolo lire
200.000.000
- APT Monte Bianco lire 150.000.000
- Comune Courmayeur lire 50.000.000
- Comunità Montana lire 30.000.000
- Green Sport Monte Bianco s.r.l. lire 48.000.000
- Casinò de la Vallée lire 48.000.000
Totale entrate lire 526.000.000
Si dà atto che la Direzione Promozione e Sviluppo Attività
Turistiche e Sportive ha ritenuto le spese sopra esposte
ammissibili a contributo per l’importo complessivo
di lire 698.500.000 e l’iniziativa stessa
d’interesse turistico promozionale, ai sensi
dell’art. 3, comma 4, della legge regionale
31/1992;
Si ritiene pertanto di aderire alla richiesta della Studio
Cooperativa a r.l. mediante la concessione di un contributo massimo
di Lire 280.000.000, pari al 40% delle spese preventivate e
ritenute ammissibili a contributo per
l’organizzazione e lo svolgimento
dell’iniziativa;
Si fa presente che il contributo è riferito al raggiungimento
dell’obiettivo n. 141008 "Programmazione e gestione
dei contributi per l’organizzazione di
manifestazioni promozionali" del bilancio di gestione per
l’anno 2000 e triennio 2000/2002;"
Vista la legge regionale 24 giugno 1992, n. 31, e successive
modificazioni;
Richiamata la deliberazione della Giunta regionale n. 25 in data
13 gennaio 2000 concernente l’approvazione del
bilancio di gestione della Regione per l’anno 2000 e
per il triennio 2000/2002, con attribuzione alle strutture
dirigenziali di quote di bilancio e degli obiettivi gestionali
correlati e di disposizioni applicative;
Visto l’articolo 8 del decreto legislativo 22
aprile 1994, n. 320, come modificato dall’articolo 1
del decreto legislativo 16 febbraio 1998, n. 44, in ordine alla
sottoposizione dell’atto a controllo;
Visto il parere favorevole rilasciato dal Direttore alla
Promozione e sviluppo attività turistiche e sportive, ai sensi del
combinato disposto degli articoli 13, comma 1, lettera e) e 59,
comma 2, della legge regionale 23 ottobre 1995, n. 45, sulla
legittimità della presente deliberazione;
Delibera
1) di concedere, ai sensi della legge regionale 24 giugno 1992,
n. 31, e successive modificazioni, un contributo fino ad un massimo
di Lire 280.000.000 (duecentottantamilioni) a favore della Studio
Cooperativa a r.l., con sede nel Comune di Roma, Via Tirso 90, in
percentuale non superiore al 40% delle spese effettivamente
sostenute, ammissibili a contributo e regolarmente documentate, e,
comunque, in misura non superiore alla differenza tra le entrate e
le uscite effettive, per l’organizzazione del
Festival cinematografico internazionale "Noir in Festival 2000", in
programma a Courmayeur dal 5 all’11 dicembre
2000;
2) di impegnare la spesa di Lire 280.000.000
(duecentottantamilioni), con imputazione al cap. 64320 del bilancio
preventivo della Regione per l’anno 2000
("Contributi e sussidi ad istituzioni e organismi vari per attività
nel settore del turismo e del tempo libero"), riferimento dettaglio
n. 8778, che presenta la necessaria disponibilità;
3) di dare atto che alla liquidazione del contributo di cui al
punto 1) si provveda, ai sensi dell’art. 58 della
legge regionale 27 dicembre 1989, n. 90, anche ratealmente, nel
rispetto della percentuale approvata e salvo conguaglio da
effettuare a manifestazione conclusa e previa presentazione del
bilancio consuntivo corredato di idonea documentazione
giustificativa.
Président
La parole au Conseiller Lattanzi.
Lattanzi (FI)
È sicuramente giusta la delibera, volevo
solo chiedere un chiarimento all'Assessore.
Nella delibera viene citato l'elenco delle spese ammissibili per
un totale di 698,5 milioni e vengono anche elencate per un totale
di 140 milioni le spese non ammissibili.
Sempre nella delibera, vengono citate le entrate che constano di
quattro finanziamenti di enti pubblici e di due finanziamenti di
enti di diritto privato.
Il chiarimento era legato alla possibilità che la legge
regionale dà di finanziare il 40 percento delle spese ammissibili.
Siccome sappiamo che negli ultimi mesi qualcuno ha avuto qualche
problema su doppi finanziamenti agli enti pubblici, ricevuti da più
enti pubblici per la stessa manifestazione, ci chiedevamo se
l'insieme dei costi di 698 milioni finanziati al 40 percento fosse
una pratica possibile, visto che ci sono 430 milioni di
finanziamenti pubblici da parte del Ministero dei beni culturali,
dell'APT del Monte Bianco, del Comune di Courmayeur e della
comunità montana.
Può la Regione finanziare due volte la stessa manifestazione? Se
ricevono già dei finanziamenti da enti pubblici, la Regione come
ente pubblico aggiunge sulle stesse cifre il 40 percento!
Président
La parole à l'Assesseur au tourisme, aux sports,
au commerce et aux transports, Lavoyer.
Lavoyer (FA)
Per le delibere che normalmente determinano
la possibilità di un tetto massimo del contributo fino ad un
massimo di? comunque in fase consuntiva non può mai il contributo
superare l'ammontare delle spese. Quindi il rischio che è stato
paventato dal Consigliere Lattanzi - a meno che non ci sia un
errore di calcolo - però il principio è che si fissa un massimo di
percentuale della spesa, che comunque non può mai superare il costo
delle spese ammissibili?
Lattanzi
(fuori microfono)
? anche quando sono già
finanziati da altri?
Lavoyer (FA)
? certamente, ma il problema è che il
finanziamento degli enti pubblici che viene determinato, la somma
dei finanziamenti sommata al contributo dell'Amministrazione
regionale, non deve superare l'ammontare delle spese.
Il controllo in fase esecutiva è di questo tipo: le spese non
ammissibili per l'Amministrazione regionale non è detto che non
siano spese che possono essere finanziate da un'APT o da un
eventuale Ministero dei beni culturali.
Noi abbiamo messo una percentuale fino a un tetto massimo delle
spese ammissibili in base alla legge regionale che regolamenta
questo tipo di contributo; la seconda fase di controllo è che
comunque la somma del nostro contributo insieme alle altre entrate
non può superare mai il costo dell'operazione. Altra cosa è se ci
sono altri sponsor che non hanno i vincoli di legge che ha
l'Amministrazione regionale, quindi il loro contributo può andare
su spese che sono ammissibili.
Président
Je soumets au vote la délibération:
Conseillers présents: 27
Votants: 23
Pour: 23
Abstentions: 4 (Frassy, Lattanzi, Squarzino Secondina,
Tibaldi)
Le Conseil approuve.
Nous avons épuisé les arguments que le Conseil avait convenu
d'examiner dans la journée d'aujourd'hui; la séance est close, les
travaux reprendront demain matin à 9 heures 15.
La séance est levée.
