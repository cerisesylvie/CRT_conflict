Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3822 del 12 ottobre 1992 - Resoconto
OGGETTO N. 3822/IX Rinvio oggetti.
Presidente
Ha chiesto la parola il Consigliere Bondaz,
ne ha facoltà.
Bondaz (DC)
In assenza dell'Assessore competente, e
soprattutto del Consigliere Lanièce che è a Roma per il Consiglio
nazionale del mio Partito, chiedo il rinvio alla prossima riunione
del Consiglio regionale del punto 4 all'ordine del giorno.
Presidente
Su richiesta del Consigliere Bondaz la
discussione della mozione iscritta al punto 4 dell'ordine del
giorno dell'adunanza è rinviata alla prossima adunanza ordinaria
del Consiglio.
Il Consiglio prende atto, concordando.
Presidente
Ha chiesto la parola il Consigliere Chiofalo,
ne ha facoltà.
Chiofalo (DC)
Per quanto riguarda la mozione iscritta
al punto 5, credo che giovedì ne abbiamo parlato abbastanza, sia
per quanto riguarda la gestione della Società Autoporto, sia per
quanto riguarda la Società SDS, con relativa votazione, sia per
quanto riguarda il problema, importante, dei lavoratori dipendenti
delle Case di spedizione.
In certe circostanze, il Presidente della Giunta ha dato delle
parziali risposte, forse perché c'è in atto una qualche
discussione, qualche cosa in preparazione. Per questo chiederei, se
possibile, di rinviare questa mozione al prossimo Consiglio
regionale, magari il Presidente ci vuole dare maggiori
chiarimenti.
Presidente
Ha chiesto la parola il Presidente della
Giunta Lanivi, ne ha facoltà.
Lanivi (GM) Io farei al Consigliere Chiofalo questo tipo di
proposta: eventualmente, se si ritiene utile anche una convocazione
della Commissione competente, in modo che possa illustrare anche
nel dettaglio lo stato dei lavori su questo problema.
Presidente
Su richiesta del Consigliere Chiofalo, la
discussione della mozione iscritta al punto 5 dell'ordine del
giorno dell'adunanza è rinviata alla prossima adunanza ordinaria
del Consiglio.
Il Consiglio prende atto, concordando.
Presidente
I nostri lavori sono terminati e verranno
aggiornati ai giorni 21 e 22 di ottobre.
La seduta è tolta.
L'adunanza termina alle ore 11,27
