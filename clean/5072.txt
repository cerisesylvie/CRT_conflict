Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 651 del 27 giugno 1984 - Resoconto
OGGETTO N. 651/VIII - ESPLETAMENTO DEL CONCORSO PER IL POSTO
DI PRIMARIO DELLA CHIRURGIA GENERALE DEL PRESIDIO OSPEDALIERO
DELL'UNITA' SANITARIA LOCALE DELLA VALLE D'AOSTA (Interrogazione
con risposta scritta).
PRESIDENTE:
Do lettura dell'interrogazione con risposta
scritta presentata dal Consigliere Baldassarre:
INTERROGAZIONE CON RISPOSTA SCRITTA
Considerato che il posto di primario della Chirurgia generale
del Presidio ospedaliero dell'Unità Sanitaria della Valle d'Aosta è
vacante sin dal 9.6.1981 e ciò a seguito della "decadenza" dal
Posto di Primario di ruolo dell'allora Primario Prof. Ettore
Spagliardi;
Considerato che da anni è stato regolarmente bandito il concorso
pubblico per titoli ed esami per la copertura di un Posto di
Primario di ruolo della Divisione di Chirurgia Generale presso il
Presidio Ospedaliero dell'Unità Sanitaria della Valle d'Aosta;
Considerato che il bando in questione è stato regolarmente
chiuso con la presentazione di numerose domande da parte di
aspiranti al Posto di Primario;
Visti i decreti della CO.RE.CO. con i quali venivano
annullate le deliberazioni di gestione dell'Unità Sanitaria Locale
per l'affidamento al Dr. Umberto Parini delle funzioni temporanee
di Primario presso la Divisione di Chirurgia Generale del Presidio
Ospedaliero della Unità Sanitaria della Valle d'Aosta;
Vista la sentenza del T.A.R. della Valle d'Aosta n. 139 in data
11 novembre 1982 con la quale è stata annullata la deliberazione
della Giunta regionale n. 1734 del 16 aprile 1982 relativa
all'approvazione della graduatoria dell'avviso pubblico per il
conferimento dell'incarico temporaneo di Primario presso la
Divisione di Chirurgia generale del Presidio Ospedaliero dell'Unità
Sanitaria della Valle d'Aosta;
Constatato che non risulta esserci un responsabile a tutti gli
effetti della Divisione di Chirurgia generale;
Constatata, in base a quanto sopra esposto, la totale
insensibilità della Giunta regionale nel risolvere con
sollecitudine la definitiva sistemazione del Primario di Chirurgia
e ciò nell'interesse di ricoverati;
INTERROGA
il Presidente della Giunta regionale per sapere:
Perchè, dopo quasi tre anni, malgrado le specifiche normative
vigenti, non è stato ancora espletato il concorso pubblico per
titoli ed esami per la copertura di un posto di Primario di ruolo
della Divisione di Chirurgia generale. Qualora il continuo mancato
espletamento del Concorso fosse dipeso dalla rinuncia di qualche
Commissario d'esame o da qualsiasi altra causa, pregasi trasmettere
le fotocopie autenticate della relativa documentazione;
Se si ravvisa, in tale comportamento, gli estremi di reato di
"omissione di atti d'ufficio".
PRESIDENTE:
All'interrogazione con risposta scritta,
presentata dal Consigliere Baldassarre, è stata data risposta con
lettera n. 784 in data 11 giugno 1984.
