Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2065 del 23 aprile 1991 - Resoconto
OGGETTO N. 2065/IX Concessione di un contributo di lire
213.451.000 all'Amministrazione comunale di Antey-Saint-André per
l'acquisto di immobili da destinare alla realizzazione di un campo
sportivo, ai sensi della legge regionale 27 giugno 1986, n. 27.
Approvazione e liquidazione di spesa.
Presidente
Do lettura del testo della delibera:
Deliberazione Il Consiglio
Premesso che la legge regionale 27 giugno 1986, n. 27 ha
previsto l'intervento finanziario da parte della Regione, fino al
massimo del 90% a favore dei Comuni per la creazione di un
patrimonio immobiliare comunale;
Atteso che l'Amministrazione comunale di Antey-Saint-André ha
presentato richiesta per accedere ai relativi finanziamenti per
l'acquisto di immobili di proprietà di ditte varie, contraddistinti
al Catasto Terreni del Comune censuario di Antey-Saint-André al fg.
XIV mappali
34-35-36-37-38-113-114-115-116-117-118-119-120-121-122-123-265-286,
per complessivi 9882 mq., al fine di realizzare un campo
sportivo;
Considerato che l'acquisto in questione comporta una spesa
complessiva di lire 237.168.000=;
Visti i pareri dei competenti Assessorati;
Dato atto che l'acquisizione dei terreni è inserita nella
relazione previsionale e programmatica del Comune;
delibera
1) di approvare la concessione di un contributo di lire
213.451.000= (duecentotredicimilioniquattrocentocinquantunmila) a
favore del-l'Amministrazione comunale di Antey-Saint-André per
l'acquisto di immobili di proprietà di ditte varie contraddistinte
al Catasto Terreni del Comune censuario di Antey-Saint-André, al
fg. XIV, mappali
34-35-36-37-38-113-114-115-116-117-118-119-120-121-122-123-265- 286
per complessivi 9882 mq., al fine di realizzare un campo
sportivo;
2) di approvare la spesa di lire 213.451.000=
(duecentotredicimilioni-quattrocentocinquantunmila) da imputare al
residuo passivo 20620 del Bilancio di previsione della Regione per
l'anno l991 (fondo di lire 842.161.000= impegnato con deliberazione
della Giunta regionale n. 11601 del 28 dicembre l990), il quale
presenta la necessaria disponibilità;
3) di disporre che la somma venga liquidata ai sensi dell'art.
58 della legge regionale 27 dicembre 1989, n. 90, a cura della
Presidenza della Giunta regionale alla stipulazione di regolare
atto notarile di compravendita, nel rispetto delle condizioni
generali di acquisto risultanti dalla domanda di contributo.
Presidente
Pongo in votazione la delibera in
oggetto.
Esito della votazione
Presenti, votanti e favorevoli: 32
Il Consiglio approva all'unanimità
