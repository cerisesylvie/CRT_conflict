Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1452 del 1° ottobre 1990 - Resoconto
OGGETTO N. 1452/IX -
ISTITUZIONE DI UN TERZO CORSO
BIENNALE PER LA FORMAZIONE DI EDUCATORI PROFESSIONALI.
PRESIDENTE:
Do lettura della proposta di deliberazione
iscritta al punto 44 dell'ordine del giorno.
IL CONSIGLIO
richiamata la legge regionale 19 febbraio 1987, n. 10:
DELIBERA
1°) di istituire un terzo corso biennale per la formazione di
educatori professionali per le necessità dei servizi sociali
operanti nella Regione secondo il disciplinare allegato alla
presente deliberazione della quale fa parte integrante (Allegato
A);
2°) di stabilire che la frequenza al corso sia gratuita e che
gli allievi siano dotati del materiale didattico occorrente;
3°) di stabilire che ai partecipanti al corso sia corrisposto un
assegno mensile di studio di £. 450.000 lorde per il primo anno di
corso e di £. 600.000 lorde per il secondo anno di corso;
4°) di stabilire che al termine del corso sia rilasciato un
diploma regionale, come da allegato modello (Allegato B);
5°) di approvare il programma didattico del corso (Allegato
C);
6°) di approvare l'allegato avviso (Allegato D) per la
presentazione delle domande di ammissione al corso;
7°) di approvare la spesa presunta per lo svolgimento
dell'intero corso biennale di lire 450.000.000
(quattrocentocinquantamilioni);
8°) di stabilire che la stessa graverà:
- quanto a £. 50.000.000 (cinquantamilioni) sul capitolo 49025
del bilancio di previsione della Regione per l'anno 1990 "Spese per
la formazione, riqualificazione e aggiornamento degli operatori dei
servizi socio-assistenziali" che presenta la necessaria
disponibilità;
- quanto a £. 400.000.000 (quattrocentomilioni) ai capitoli del
bilancio di previsione della Regione per gli anni 1991-1992
corrispondenti al capitolo 49025 "Spese per la formazione,
riqualificazione e aggiornamento degli operatori dei servizi
socio-assistenziali" del bilancio di previsione della Regione per
l'anno 1990;
9°) di rinviare a successivi provvedimenti deliberativi
l'impegno e le modalità di riliquidazione delle spese relative al
funzionamento del corso per l'anno 1990;
10°) di rinviare a successivi provvedimenti deliberativi
l'impegno e le modalità di liquidazione delle spese per il
funzionamento del corso per gli anni 1991-1992;
11°) di demandare alla Giunta regionale l'adozione dei singoli
specifici provvedimenti attuativi per la realizzazione e lo
svolgimento del corso.
ALLEGATO A
DISCIPLINARE PER I CORSI BIENNALI PER EDUCATORI
PROFESSIONALI
(...omissis...)
ALLEGATO B
MODELLO DI DIPLOMA REGIONALE DI EDUCATORE PROFESSIONALE
(...omissis...)
ALLEGATO C
PROGRAMMA DIDATTICO DEL TERZO CORSO BIENNALE DI FORMAZIONE PER
EDUCATORI PROFESSI
(...omissis...)
ALLEGATO D
AVVISO
(...omissis...)
PRESIDENTE:
Ha chiesto la parola l'Assessore alla Sanità
ed Assistenza Sociale, Beneforti; ne ha facoltà.
BENEFORTI (DC):
Nel ringraziare il Consiglio di aver
accolto la mia proposta, ricordo che avevo chiesto al Presidente
del Consiglio di poter discutere questo provvedimento con carattere
di urgenza.
L'esecutivo propone al Consiglio di deliberare l'istituzione di
un terzo corso biennale per la formazione di educatori
professionali. Tale proposta deriva dalla necessità di reclutare
almeno altri 25 educatori da inserire nei centri sociali, per
fronteggiare le necessità che abbiamo nei confronti dei minori in
situazione di disagio, dei giovani handicappati, degli anziani, dei
tossicodipendenti e di coloro che non sono autosufficienti. Tutto
ciò perché il numero degli allievi che termine ranno il primo corso
nel mese di settembre '90 con la discussione della tesi e di coloro
che frequentano il secondo corso non è sufficiente a rispondere
alle esigenze dei servizi esistenti oggi sul territorio. I centri
hanno un'evoluzione ed aumenta sempre più il numero di coloro che
chiedono di esservi inseriti.
In allegato a questa proposta di deliberazione trovate il
programma didattico, nonché il relativo disciplinare, che erano già
stati approvati da questo Consiglio per i due corsi precedenti.
Grazie.
PRESIDENTE:
Ha chiesto la parola il Consigliere Voyat; ne
ha facoltà.
VOYAT (UV):
Uniquement pour demander à l'Assesseur
quelques données.
Je voudrais demandé combien de personnes ont commencé le premier
cours et combien de personnes ont achevé ce cours qui va terminer
dans quelques jours.
Je voudrais connaître aussi le nombre des personnes qui ont
commencé le deuxième cours et ceux qui sont en train de le
fréquenter.
J'aimerais encore savoir si on a déjà envisagé la possibilité
d'ouvrir d'autres centres pour les jeunes handicapés sur le
territoire de la Vallée d'Aoste; si le personnel qui a commencé à
faire ce travail et qui n'avait pas participé au premier cours que
nous avions institué il y a 3 ans, a par la suite pris le
diplôme.
Je voudrais aussi demander des renseignements sur le point 6 des
prémisses, où l'on dit:
"Considerato, inoltre, che i servizi sociali, specie quelli a
carattere residenziale, rivolti ai minori in situazione di disagio,
ai soggetti portatori di handicap, agli anziani e ai
tossicodipendenti...".
Je n’arrive pas à comprendre le rapport entre les
personnes âgées et ce type de personnel.
PRESIDENTE:
Ha chiesto la parola
l’Assessore alla Sanità ed Assistenza sociale,
Beneforti; ne ha facoltà.
BENEFORTI (DC):
Gli allievi ammessi a frequentare i corsi
precedenti sono tutti presenti, comunque nella giornata di domani o
dopodomani posso fornire al Consigliere Voyat il numero esatto di
questi allievi.
L'apertura di nuovi centri è condizionata dalla possibilità di
avere o meno questi educatori professionali, nonché dalle richieste
che provengono dalle categorie che devono essere inserite nei
centri.
Consigliere Voyat, ti prego di ripetermi l'ultima domanda,
perché non l'ho ben capita...
VOYAT (UV):
Si riferiva al punto sei delle premesse e
concerne gli anziani.
BENEFORTI (DC):
Qual era la domanda?
VOYAT (UV):
Cosa c'entrano gli anziani con gli assistenti
educatori?
BENEFORTI (DC):
Come?
VOYAT (UV):
Poiché il punto sei delle premesse parla degli
anziani, io vorrei sapere cosa hanno a che fare gli anziani con gli
assistenti educatori.
BENEFORTI (DC):
Gli assistenti educatori sono presenti
anche in certi centri che ospitano gli anziani e questo non da
oggi, perché non ce li ho messi io che sono qui da poco tempo, ma
c'era no già da prima.
PRESIDENTE:
Se nessuno chiede la parola, pongo in
votazione la proposta di deliberazione iscritta al punto 44
dell'ordine del giorno.
ESITO DELLA VOTAZIONE
Presenti, votanti e favorevoli: 32
Il Consiglio approva all'unanimità
