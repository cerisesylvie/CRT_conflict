Classificazione
NOMINE E INCARICHI DI CONSULENZA E SPECIALI
Nomine


Resoconto integrale del dibattito dell'aula
Oggetto del Consiglio n. 2299 del 11 dicembre 1996 - Resoconto
SEDUTA ANTIMERIDIANA DELL'11 DICEMBRE 1996
OGGETTO N. 2299/X Designazione di un rappresentante della
Regione in seno al Consiglio di amministrazione della Banca di
Credito Cooperativo del Gran Paradiso - Monte Bianco s.c.r.l..
Presidente Consigliere Squarzino, lei a quale titolo chiede di
intervenire: per mozione d'ordine?
Squarzino (VA) Vorrei intervenire per commentare il voto sulla
risoluzione....
Presidente ... lei non ha il diritto di commentare alcunché, lo
può fare fuori dal Consiglio, su altri organismi, censurando magari
il comportamento del presidente pro-tempore, ma non ha alcun
diritto di commentare alcunché.
Ha chiesto la parola il Consigliere Perrin Giuseppe Cesare.
Perrin G.C. (UV) Mon intervention est inutile, puisque, n'ayant
qu'un seul candidat, je ne peux proposer que celui-là.
Presidente Si procede alla votazione:
- Consiglieri presenti: 26
- Consiglieri votanti: 25
- Astenuti: 1 (Chiarello)
- Schede nulle: 3
- Schede valide: 22
- Schede bianche: 4
Hanno riportato voti:
- Colombati Ludovico: 18
Presidente In base all'esito della votazione dichiaro designato
quale rappresentante della Regione in seno al Consiglio di
amministrazione della Banca di credito cooperativo del Gran
Paradiso - Monte Bianco s.c.r.l. per il triennio 1997/1999 che
scadrà il 31 dicembre 1999, il Signor Colombati Ludovico (residente
a Courmayeur, Via Roma, 83).
Deliberazione Il Consiglio
Premesso che:
- la legge regionale 27 marzo 1991, n. 12, disciplina le nomine
e le designazioni di competenza regionale e in particolare
all'articolo 2 - primo comma - stabilisce che le nomine dei
componenti degli organi collegiali di amministrazione, dei sindaci
o revisori dei conti di enti od istituti di diritto pubblico e
privato, aziende, società, fondazioni, comunque spettanti alla
Regione, sono attribuite alla competenza del Consiglio
regionale;
- con leggi regionali 27 novembre 1990, n. 72 e 21 dicembre
1990, n. 79 sono state istituite rispettivamente la Banca di
credito cooperativo del Monte Bianco - La Salle e la Banca di
credito cooperativo del Gran Paradiso;
- con rogito del notaio Marcoz Guido in data 10 maggio 1996 si è
provveduto alla fusione per incorporazione delle Banche di credito
cooperativo del Gran Paradiso e del Monte Bianco - La Salle,
costituendo la Banca di credito cooperativo del Gran Paradiso -
Monte Bianco s.c.r.l.;
- l'articolo 32 dello Statuto della Banca di credito cooperativo
del Gran Paradiso - Monte Bianco stabilisce che un componente del
Consiglio di amministrazione è designato dalla Regione;
- il succitato Consiglio di amministrazione scade il 31 dicembre
1996;
Vista la determinazione della Commissione per le nomine che, a
seguito della pubblicazione nel Bollettino Ufficiale della Regione
n. 18 del 16 aprile 1996 dell'elenco integrativo delle nomine in
scadenza nel primo semestre dell'anno 1996, nella riunione del 28
giugno 1996 si è espressa sulla seguente candidatura:
1) Colombati Ludovico
Ritenuto necessario provvedere alla designazione di un
rappresentante della Regione in seno al Consiglio di
amministrazione della summenzionata Banca di credito cooperativo
per il triennio 1997/1999 che scadrà il 31 dicembre 1999;
Visto il parere favorevole di legittimità rilasciato dal
Dirigente del Servizio affari generali della Presidenza del
Consiglio, ai sensi dell'articolo 72 della legge regionale n.
3/1956 e successive modificazioni, e del combinato disposto degli
articoli 13 - comma 1 - lett. e) e 59 - comma 2 - della legge
regionale n. 45/1995, sulla presente deliberazione;
Richiamate le leggi regionali 27 novembre 1990, n. 72, 21
dicembre 1990, n. 79 e 27 marzo 1991, n. 12;
Delibera
1) di designare quale rappresentante della Regione in seno al
Consiglio di amministrazione della Banca di credito cooperativo del
Gran Paradiso - Monte Bianco s.c.r.l. per il triennio 1997 /1999
che scadrà il 31 dicembre 1999, il Signor Colombati Ludovico
(residente a Courmayeur, Via Roma, 83);
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
