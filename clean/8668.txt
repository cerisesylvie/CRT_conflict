Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3169 del 22 ottobre 1987 - Resoconto
OGGETTO N. 3169/VIII - PROLUNGAMENTO SINO A VILLENEUVE DEI
CONVOGLI FERROVIARI PER STUDENTI ATTUALMENTE IN SERVIZIO TRA AOSTA
E VERRES.
Approvazione di mozione.
Mozione
RICORDATO che il 21 settembre u.s. è stato attuato dall'Ente
Ferrovie dello Stato un collegamento tra Aosta e Verrès per
studenti e i lavoratori con una coppia di automotrici e con
l'abilitazione di fermata passeggeri a Chambave per il diretto
scuola che arriva ad Aosta alle 19,00;
CONSTATATO l'ottimo successo dell'iniziativa e le numerose
richieste di prolungamento di tale coppia di treni sino a
Villeneuve per servire i Comuni della cintura ovest di Aosta e,
indirettamente, anche tutta la Valdigne;
IL CONSIGLIO REGIONALE DELLA VALLE D'AOSTA
IMPEGNA
l'Assessore all'Industria, Commercio, Artigianato e Trasporti
a richiedere il prolungamento a Villeneuve dei due convogli per
studenti attualmente circolanti tra Aosta e Verrès.
PRESIDENTE:
Ha chiesto di parlare il Consigliere Sandri,
ne ha facoltà.
SANDRI (N.S.)
- Questa mozione intendeva richiamare
l'attenzione sia sul successo di quella iniziativa richiesta dalla
Giunta regionale per il treno fra Aosta e Verrès per gli studenti,
sia sul fatto che ci sono circa una trentina di studenti che fanno
capo alle stazioni di Sarre, Saint-Pierre e Villeneuve, che
gradirebbero una estensione di questo treno anche sulla tratta
Aosta-Villeneuve.
Dato che questa richiesta è stata associata ad un'altra
proveniente da un gruppo di lavoratori della SADEA di Verrès, si
chiede con la mozione di impegnare l'Assessore all'Industria,
affinchè richieda il prolungamento a Villeneuve dei due convogli,
già sapendo che non ci sono grossi problemi dal punto di vista
logistico organizzativo.
PRESIDENTE:
Ha chiesto di parlare l'Assessore
all'Industria, Commercio, Artigianato e Trasporti Lanivi, ne ha
facoltà.
LANIVI (A.D.P.) -
Solo per dichiarare che accetteremo
questa mozione.
PRESIDENTE:
Pongo in votazione la mozione in oggetto:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità.
