Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 6 del 14 gennaio 1972 - Resoconto
OGGETTO N. 6/72 - Provvidenze a favore degli allevatori
valdostani. (Interpellanza)
Montesano (P.S.D.I.)
- Vuole illustrare Consigliere
Chamonin? No? Allora chi risponde?
Maquignaz (D.P.)
- Innanzitutto vorrei illustrare qual è
il nostro giudizio sulle Associazioni. Noi riteniamo le
Associazioni valide ed il loro scopo è quello di studiare i
problemi degli agricoltori, sensibilizzare gli agricoltori sui vari
problemi che si pongono all'attenzione: collaborare e proporre
addirittura dei provvedimenti all'Amministrazione regionale.
Le riteniamo meno valide o addirittura non valide se si limitano
invece alla richiesta di contributi o di aumento di contributo.
Fatta questa premessa e per venire al contenuto della mozione
dove si dice "cosa intende fare la Giunta per rimediare a questa
situazione di difficoltà degli agricoltori?".
Posso dire che l'orientamento della Giunta nel campo
dell'agricoltura è il seguente: studiare un nuovo provvedimento,
dico "un provvedimento" più valido, più adeguato, più consistente
ad abolire eventualmente i provvedimenti che sono superati.
Nel mese di luglio abbiamo avuto occasione - la Giunta si è
incontrata con l'Amministrazione del Canton Vallese ed abbiamo
avuto uno scambio di vedute sui problemi che sono più o meno simili
ai nostri.
Mi ha colpito in modo particolare un provvedimento adottato, per
quanto concerne l'agricoltura, vale a dire i premi agli
agricoltori, cioè, per il fatto che l'agricoltore non ha solo
quella funzione produttiva, ma, lavorando la terra, come si diceva
già prima, e si può considerare il giardiniere della natura, cioè
per la natura e sia per la stabilità del suolo.
Quindi se l'agricoltore fa questo servizio alla collettività, la
collettività lo deve ricompensare attraverso l'Ente Pubblico.
Questo era il concetto base del provvedimento che era stato
adottato in Svizzera e che noi abbiamo ritenuto di particolare
interesse.
Lo abbiamo esaminato, abbiamo preso anche un provvedimento del
Trentino Aldo Adige e uno proveniente dalla Francia per vedere che
cosa si poteva copiare, quello che si adattava alla nostra
situazione.
Provvedimento che è tutt'ora allo studio e che comunque sarà un
provvedimento certamente di un notevole impegno finanziario, però
che presuppone l'abolizione dei piccoli provvedimenti ormai
ritenuti superati.
Secondo: ritengo che si debba favorire e potenziare la
cooperazione sia nel campo della produzione, della conservazione e
commercializzazione.
Il disegno di legge, il progetto cioè, che è passato ultimamente
in Consiglio ed è stato approvato e che dà notizia ufficiose, mi
risulta già approvato anche dalla Comunità Economica Europea -
comunque non ha ancora una lettera ufficiale - io penso che questo
provvedimento, se applicato opportunamente, dovrebbe aiutare
veramente il problema della cooperazione.
Terzo tipo di intervento penso che sia quello di conservare e
migliorare i provvedimenti per i miglioramenti fondiari che noi
abbiamo, vale a dire l'irrigazione, viabilità, casa rurale, vigneti
e frutteti.
Questo, a nostro avviso, dovrebbero essere conservati o anche
migliorati.
Ultimo punto: io penso che sia pure necessario potenziare il
servizio di assistenza tecnico-economico-sociale in modo da poter
fornire agli agricoltori un servizio, poter dare un aiuto da vicino
agli agricoltori, aiutarli nelle loro iniziative, cercare di
seguirli fin dall'inizio, quando intendono portare in avanti
qualche problema nuovo.
Questo, a nostro avviso, sono un po' i problemi che dovremmo
esaminare nel campo dell'agricoltura.
Parte già in studio, parte già approvati, altri ancora da
approvare.
Quindi, per concludere, direi che la Giunta si rende
disponibile, con questa nuova associazione, a condizione però che i
compiti di questa Associazione siano quelli accennati in premessa,
vale a dire cercare veramente di studiare i problemi e di venire
incontro all'amministrazione sensibilizzando gli agricoltori,
discutendo con noi i vari problemi che li interessano.
Chamonin (M.A.V.)
- Io ringrazio l'Assessore per le sue
assicurazioni. Tengo a precisare che ho presentato questa
interrogazione anche e soprattutto per sensibilizzare
ulteriormente, ove ce ne fosse ancora bisogno, sia la Giunta che il
Consiglio sulla gravissima situazione che ormai tutti conosciamo,
dell'agricoltura valdostana, e in modo da dover tener conto
necessariamente di questa necessità e di questa situazione in sede
di formulazione del bilancio di previsione del 1972.
