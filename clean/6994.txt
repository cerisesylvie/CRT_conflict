Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1497 del 25 settembre 1985 - Resoconto
OGGETTO N. 1497/VIII - CELEBRAZIONE DEL 40° ANNIVERSARIO
DELL'AUTONOMIA AMMINISTRATIVA DELLA REGIONE VALLE D'AOSTA.
PRESIDENTE
: La Presidenza del Consiglio regionale, in
ottemperanza a quanto stabilito dal Consiglio stesso in una
precedente adunanza, ha ritenuto opportuno iscrivere all'ordine del
giorno un oggetto per ricordare il 40° Anniversario della
promulgazione del Decreto luogotenenziale 7 settembre 1945, n. 545,
onde consentire a tutti i Consiglieri di poter intervenire per
ricordare questa storia data che ha sancito la nascita
dell'autonomia amministrativa politica e culturale per la nostra
Regione.
Il 20 settembre 1945 veniva pubblicato sulla Gazzetta Ufficiale
del Regno d'Italia il decreto luogotenenziale 7 settembre 1945, n.
545 concernente: "Ordinamento amministrativo della Valle
d'Aosta".
Il provvedimento in questione, definito da un illustre storico
"Il primo statuto speciale" varato dal Governo presieduto dal
compianto Ferruccio Parri, dopo un'ampia ed approfondita
consultazione con il Comitato di Liberazione della Valle d'Aosta,
ha costituito il primo atto legislativo da parte dello Stato
italiano volto a riconoscere le secolari aspirazioni del popolo
valdostano all'autonomia.
In questo decreto viene contemplata la costituzione della Valle
d'Aosta in circoscrizione autonoma, con capoluogo Aosta, viene
soppressa la Provincia ed è prevista la nascita di un Consiglio
regionale costituito da 25 membri che a sua volta nomina nel suo
seno il Presidente ed una Giunta di 5 membri.
Nel testo vengono altresì stabilite le competenze amministrative
della Valle d'Aosta in ben dieci materie, elencate all'art. 12 del
decreto.
Interessante ed importante è l'art. 17 del decreto che recita
testualmente: "Nella Valle d'Aosta è consentito il libero uso della
lingua francese nei rapporti con le autorità politiche,
amministrative e giudiziarie. Gli atti pubblici possono essere
redatti in lingua francese, eccettuate le sentenze dell'autorità
giudiziaria".
Proprio con il decreto del 1945 viene ristabilita nei Comuni
della circoscrizione la denominazione prefascista.
Ma il patto solenne in tutte le sue parti fra lo Stato italiano
e la Regione Valle d'Aosta doveva ancora venire perchè trascorrono
ancora due anni tra il decreto luogotenenziale e la pubblicazione,
sulla Gazzetta Ufficiale del 10 marzo 1948, dello Statuto speciale
vero e proprio, approvato dall'Assemblea Costituente.
Ho fatto, in precedenza, riferimento al decreto come primo "atto
legislativo" in quanto già l'anno precedente vi erano state da
parte di esponenti dei primi Governi dell'Italia liberata e del
C.N.L. dichiarazioni di intenti, affermazioni circa la
inderogabilità della concessione alla Valle di un regime di
autonomia, soprattutto per l'azione costante degli uomini migliori
della Resistenza valdostana.
Si trattò di una ampia opera di sensibilizzazione sulla
necessità di riconoscere alla Valle d'Aosta le sue peculiarità,
posta in essere dai componenti del C.L.N. della Valle d'Aosta che
ebbero lunghi ed approfonditi incontri con il C.L.N. del Piemonte
ed il Comitato Nazionale di Liberazione dell'alta Italia.
Va soprattutto ricordato il memoriale che il Prof. Federico
Chabod indirizzò al Senatore Casati, che contribuì in modo
determinata a mettere al corrente gli ambienti della Resistenza
della situazione valdostana, così come fu determinante e prezioso
il lavoro svolto dagli uomini del C.L.N. valdostano, tra i quali
voglio ricordare Maria Ida Viglino, Presidente del Comitato stesso,
recentemente scomparsa, che ebbero contatti frequenti con i
principali esponenti del Governo e della Resistenza.
Il 16 dicembre 1944 fu rilasciata dal Presidente del Consiglio
dei Ministri, Ivanoe Bonomi, una dichiarazione nella quale si
affermava la volontà precisa di tutti i partiti antifascisti di
garantire alla valle d'Aosta l'autonomia amministrativa e
culturale.
Le 11 juillet 1945, quelques jours après qu'une déclaration en
faveur de l'octroi de l'autonomie à la Vallée d'Aoste fut faite, au
terme d'une réunion officielle, par le vice-président du Conseil
des Ministres, le socialiste Piero Nenni, parut un communiqué qui
affirmait, entre autres: "Le Conseil des Ministres, ayant pris acte
des exigences particulières de la Vallée d'Aoste, a décidé de lui
accorder un régime spécial d'autonomie, soutenu par des mesures
économiques et financières adéquates et, partant, a chargé un
comité de ministres d'élaborer, sur la base du projet présenté par
le C.L.N. valdôtain, les dispositions y afférentes, dispositions
qui seront soumises au Conseil des ministres du 25 juillet
prochain".
Le 18 juillet - relate l'historien Zanotto dans la préface du
livre "Les origines du Statut spécial" publié par la Présidence du
Conseil - une délégation composée de Ida viglino, Ferdinand Bionaz
et du vice-préfet Pareyson quitta Aoste pour la capitale.
A Turin Alessandro Passerin d'Entrèves se joignit à eux.
Après toute une série de contacts et de pourparlers, le Conseil
des ministres approuva, lors de sa séance du 17 août 1945, le
décret d'autonomie.
Ce dernier fut illustré dans les locaux de l'Hôtel de Ville
d'Aoste, aux syndics de la vallée, aux représentants des partis
politiques et aux autorités militaires alliées par le professeur
Federico Chabod qui, quelques mois plus tard, allait devenir le
Président du premier Conseil de la Vallée.
Le rapport du Prof. Chabod - ainsi qu'il apparaît dans un
article de la revue "Lo Partisan" - fut on ne peut plus exhaustif
et souligna l'importance des résultats obtenus.
"La Costituente - disse il Prof. Chabod - si troverà di fronte
al principio proclamato l'11 luglio 1945 dal Governo davanti a
tutto il mondo: il Governo italiano si impegna a rispettare i
diritti di certi particolari gruppi e minoranze culturali o
etniche. Non si tratterà quindi di toccare un ordinamento specifico
di una sola regione, ma di modificare o di mantenere un principio
ormai accettato dal Governo, come è stato accettato 1'11 luglio,
decretando la nostra autonomia. Noi ci presentiamo dunque alla
Costituente in certo modo tutelati e corazzati da questo
principio.
Com'è noto alla illustrazione fatta da Chabod seguì un lungo ed
approfondito dibattito nel corso del quale emersero posizioni e
sfumature diverse in merito alla portata dei decreti da poco
emanati, posizioni che sono state sostenute in epoca successiva e
che caratterizzano ancora oggi, a quarant'anni di distanza, il
dibattito, a volte incandescente, sul concetto di "autonomia".
D'altronde è positivo che su di un tema così qualificante come
quello dello autogoverno, il dibattito continui riuscendo ad
attirare l'attenzione della pubblica opinione ed in modo
particolare delle giovani generazioni che non hanno vissuto quel
glorioso periodo storico.
Concludendo possiamo, al di là di quelle che possono essere le
carenze presenti nel nostro ordinamento autonomistico, dare un
giudizio positivo su questi primi quarant'anni di autonomia.
L'autonomia non ha mai avuto tanta possibilità di estrinsecarsi
e di manifestarsi come nell'epoca nostra, grazie soprattutto alle
conquiste ottenute quali ad esempio quelle relative ad una
devoluzione fiscale che non teme confronti né con le altre Regioni
a Statuto Speciale nè con quelle a Statuto ordinario.
Sarebbe veramente imperdonabile se un domani le generazioni
future dovessero mai rimproverarci di avere impiegato male le
risorse di cui disponiamo senza puntare all'obiettivo di migliorare
la qualità della vita e di creare nuove occasioni di produttività e
quindi di lavoro, in quanto l'autonomia deve essere intesa come un
mezzo di emancipazione dal bisogno, di promozione del progresso
culturale e civile del nostro popolo, di quanti cioè vivono ed
operano nella nostra valle d'Aosta amandola come terra natia o come
seconda Patria.
E' dunque doveroso che oggi, a quarant'anni di distanza, la
Valle d'Aosta ed il suo Consiglio regionale ricordino questa
storica data onorando la memoria di quanti hanno combattuto e
lottato per vedere realizzato il grande sogno della nostra gente di
essere autrice e partecipe in una ritrovata autonomia del proprio
destino di popolo, di minoranza etnica, linguistica, capace di
riscoprire la propria identità culturale, religiosa e civile.
PRESIDENTE
: C'è qualche Consigliere che intende prendere
la parola? Ha chiesto di parlare il Consigliere Torrione, ne ha
facoltà.
TORRIONE (P.S.I.):
Credo che sia opportuna questa
iniziativa della Presidenza del Consiglio di sottoporre al massimo
consesso regionale una riflessione sulla data del 1945. Dico questo
perchè anche nelle celebrazioni ufficiali si tende a dare un giusto
rilievo a quella che è stata la data di promulgazione dello Statuto
speciale e si va immediatamente al 26 febbraio del '48,
sottovalutando forse che la nostra
.
Regione a pochi mesi
dalla fine del secondo conflitto mondiale, a pochi mesi dalla
liberazione, ebbe una sua autonomia che, rapportata ai tempi,
costituisce una novità in assoluto, non solo nel contesto politico
italiano, ma direi addirittura nel contesto politico. europeo.
In effetti, ci siamo dimenticati sovente che dal '45 al '48, la
nostra Regione ha vissuto un periodo esaltante, ha vissuto
soprattutto in funzione di alcuni uomini - e non faccio qui
distinzione di parte - che hanno capito sostanzialmente che la
Valle d'Aosta non era più una provincia, ma era diventata un
qualcosa di profondamente diverso.
Il Presidente del Consiglio ha già citato, e non starò a
ripeterli, alcuni elementi caratterizzanti di questo decreto. Il
fatto che si conferiva, seppure in forma embrionale, una potestà
legislativa alla nostra Regione era un fatto indubbiamente
sconvolgente per l'epoca, ma un altro elemento credo vada
sottolineato nel considerare questa nostra prima forma di
autonomia: la creazione di una figura nuova nel panorama
istituzionale italiano, quella del Prefetto, della figura
prefettizia non più come emanazione del Ministero dell'organo
centrale, ma come elemento che rappresenta sì lo Stato ma
costituisce un organo elettivo. Fra l'altro nel decreto del '45
direi che questo aspetto è marcato in maniera più evidente che non
addirittura nello statuto del 1948. Il decreto del '45 parla
espressamente della figura del Prefetto, lo statuto del '48
definisce invece le funzioni prefettizie in maniera impropria,
facendo poi riferimento al mantenimento dell'ordine pubblico.
Questo dato a mio avviso va puntualizzato perchè ritengo che sotto
certi aspetti, questo è uno, era più avanzato il decreto
luogotenenziale del '45 che non il successivo statuto del '48.
Fu un periodo difficile per la nostra Regione, una Regione
mortificata profondamente dal fascismo, e fu anche un momento
esaltante: la valdostanità del nostro popolo riemerse in quegli
anni e ci si accinse appunto a condurre una vera e propria
battaglia nei confronti dello Stato perchè in sede costituzionale
la nostra Regione avesse quel riconoscimento che ebbe con lo
Statuto del '48.
Si è molto discusso su un termine nella nostra Regione: se lo
Statuto fosse una concessione dello Stato o fosse un atto dovuto.
Riconosco che hanno ragione coloro che usano un termine che è molto
più efficace in francese che non in italiano, che lo Statuto è
stato "octroyé". Condizioni storiche, condizioni contingenti, hanno
determinato una svolta storica nella conduzione dello Stato
italiano, a cui non è estraneo - e la storia ha fatto giustizia -
il fenomeno dell'annessionismo (adesso lo possiamo dire in questo
consesso ma per anni si è un pochino mascherato questo
aspetto).
In effetti, la nostra autonomia, che aveva radici storiche, ebbe
in quel momento un riconoscimento per fatto contingente e fu questo
forse un elemento che determinò poi la limitatezza dello statuto
successivo. Fu una concessione, non fu il riconoscimento di un
diritto, e questo dobbiamo riconoscerlo.
E dobbiamo anche riconoscere lo sforzo fatto da una classe
politica, nata e cresciuta sotto i fascismo, che culturalmente
aveva assorbito certe idee dell'epoca, per adeguarsi a quella che
era la nuova realtà. Ricordo di essere stato critico nei confronti
di questo atteggiamento della nostra classe politica. Devo però
riconoscere - e lo dissi in occasione di un convegno di diversi
anni fa - che con una rilettura più approfondita degli atti e anche
delle passioni, se mi si consente l'espressione, di quel periodo,
in fondo si riabilita una certa classe politica che aveva
certamente una mentalità provinciale (non in senso deteriore, in
senso limitativo) ma che tutto sommato ha saputo dare slancio ad
una battaglia essenziale che è poi venuta negli anni successivi:
quella nei confronti dello Stato che, una volta concessa questa
autonomia, si è un pochino pentito ed ha caratterizzato con
un'azione massiccia di centralismo gli anni che vanno dal '50 in
poi.
Direi che il fatto che la Valle d'Aosta avesse avuto questo
riconoscimento nel 1945 dovrebbe riempirci di orgoglio, perchè
l'attuazione della Costituzione che prevedeva un tessuto nazionale
strutturato su base regionalista è venuta nel 1970, con un ritardo
di oltre vent'anni.
Dopo di che, dobbiamo a mio avviso anche riguardare a questa
nostra esperienza autonomistica in termini critici, perchè, detto
dello Stato quello che va detto, una revisione critica di ciò che
siamo stati come Regione Autonoma Valdostana va fatta: non ci
troviamo sempre in una cerimonia celebrativa dove possiamo dire in
termini esclusivamente elogiativi che la nostra Regione è stata una
Regione pilota! Dobbiamo infatti riconoscere che, nonostante lo
Statuto avesse i limiti cui ho fatto cenno e nonostante lo Statuto
non sia stato attuato compiutamente dallo Stato, non abbiamo saputo
sfruttare tutte le potenzialità statutarie per rendere la nostra
Regione una Regione modello, rispetto per esempio, e un paragone lo
possiamo fare perchè avevamo alle spalle allora una esperienza
autonomistica oltre venticinquennale, a quando siamo arrivati
all'appuntamento con le Regioni cosiddette a statuto ordinario. La
nostra Regione, in certi campi, ha dimostrato una certa lentezza ad
adeguarsi a quelle che poi sono state delle realizzazioni delle
Regioni a statuto ordinario che, forse prese da eccessivo
entusiasmo, hanno fatto ciò che noi non eravamo stati capaci di
fare.
E' indubbio che la nostra autonomia ha cambiato volto alla
nostra Regione, però - e voglio fare una annotazione critica - c'è
da dire che una coscienza autonomistica non è penetrata nelle nuove
generazioni. E qui una riflessione da parte di tutti e di tutte le
forze politiche va fatta, perchè fin quando mancherà un substrato
culturale radicato relativo alla nostra autonomia, dovremo
preoccuparci e guardare al futuro in termini di tipo diverso.
Bisogna quindi fare una considerazione che riguarda uno degli
elementi che dovevano essere trainanti del nostro regime di
autogoverno, e cioè la scuola, la cosiddetta scuola valdostana, e
dico cosiddetta perchè la scuola valdostana non ha saputo dare alle
giovani generazioni, per una serie di motivi che non sto qui ad
approfondire, una coscienza autonomistica radicata, una coscienza
della peculiarità valdostana intesa come elemento di
differenziazione etnica e linguistica.
Ritengo che su questo argomento, ma non perchè sia patrimonio di
una forza politica piuttosto che di un'altra, è necessario che si
apra un confronto molto approfondito, perchè è vero, l'autonomia la
si realizza conseguendo condizioni finanziarie migliorative nei
confronti di uno Stato che tende, anche in questo momento forse, a
rendere precarie certe situazioni che sembravano definitive, però è
altrettanto vero che se i nostri giovani non hanno coscienza di ciò
che vuol dire essere autonomi, e non hanno coscienza di sè medesimi
come fatto culturale discendente dal vivere in una realtà che è
profondamente diversa dalla realtà del resto del Paese, le sorti
della nostra autonomia rischiano di essere minate alla radice.
Indubbiamente abbiamo migliorato la qualità della vita della
nostra Regione, c'è ancora un lungo cammino da fare ed io credo che
questa disponibilità a considerare i problemi dell'autonomia come
un patrimonio di tutti possano costituire una base di confronto fra
diverse impostazioni per realizzare il miglior sistema di
autogoverno che sia possibile in Valle d'Aosta.
Su questo argomento, forse più oggetto di una Tavola Rotonda che
non di una discussione o perlomeno di un confronto consiliare,
ritengo che sia bene fare alcune puntualizzazioni.
Chiudo l'intervento con una considerazione che è forse minimale
rispetto alla portata della celebrazione, ma proprio per
evidenziare questa data del 1945 a suo tempo avevamo presentato una
mozione che aveva trovato concorde tutto il Consiglio; mi auguro
che gli impegni presi in Consiglio vengano attuati. Avrei preferito
che questo si facesse durante il mese del quarantennale; visto che
non è stato possibile, mi permetto di sollecitare che gli impegni
che il Consiglio aveva assunto siano impegni che trovino poi una
pratica e concreta realizzazione in tempi brevi. Ritengo che al di
là della scritta sul frontone di questo Palazzo, il convegno che
avevamo deciso di fare sia un elemento importante per un confronto
con altre realtà autonomistiche che, seppur diverse dalla nostra,
possono per qualche verso, confrontate con la nostra esperienza,
darci contezza dello stato della nostra autonomia. Grazie.
PRESIDENTE
: Ha chiesto di parlare il Vice-Presidente
Dolchi, ne ha facoltà.
DOLCHI (P.C.I.):
Signor Presidente, Signori Consiglieri,
credo che il ricordo di quelle giornate di quarant'anni fa debba
essere un momento di riflessione e nello stesso tempo un momento di
rinnovato impegno sui problemi della difesa dell'autonomia, del
potenziamento dell'autonomia, come ha detto il Presidente del
Consiglio, strumento di progresso per le genti e le popolazioni
della Valle d'Aosta.
Vorrei nel corso di questo dibattito, o almeno di questa
ricorrenza ricordata ampiamente dall'introduzione del Presidente
del Consiglio, annotare due elementi, di cui vi parlerò.
Ritengo di essere l'unico in quest'aula ad aver assistito a quel
fondamentale ed appassionato dibattito nel Salone ducale del
municipio di Aosta, nel costo del quale Federico Chabod illustrò la
portata ed il significato dei decreti 545 e 546 del 7 settembre, e
questo non è un merito perchè significa che ormai molti anni pesano
sulle mie spalle! Dicevo che ho partecipato a quel dibattito ed ho
già avuto occasione di scrivere che è stato appassionato,
documentato ed è stata l'occasione per la riaffermazione di due
grandi correnti politiche, di pensiero e culturali, che dividevano
la Valle d'Aosta, valdostani ed immigrati, e li dividevano passando
attraverso i partiti. Cioè in tutti i partiti che avevano
costituito il C.L.N., che avevano ripreso dopo la conquistata
libertà la loro possibilità di espressione, c'erano le due
posizioni, che si possono riassumere, e che è opportuno riassumere
perchè non certamente si esaurisce oggi questo dibattito che è
stato appassionante allora, che si è protratto per quaranta anni e
che credo investa ancora oggi le forze politiche ed i movimenti che
agiscono in Valle d'Aosta e che appassionerà sempre di più gli
studiosi di storia.
Da una parte vi era la posizione di Federico Chabod, legata alla
posizione di Parri che anticipava, pur non impegnandosi, quello che
avrebbe potuto essere con la Costituente il nuovo ordinamento della
Repubblica (ricordo che al momento non si sapeva se si sarebbe
giunti alla Repubblica il 2 giugno del '46). Federico Chabod,
prefigurando una Italia basata sul sistema delle autonomie,
insisteva per una autonomia particolare nel quadro del sistema
delle autonomie dello Stato per un particolare autogoverno della
Regione valdostana: in poche parole, lo Stato opera nelle materie
di sua competenza ed alcune materie vengono attribuite alla Regione
Valle d'Aosta.
Dall'altra, viene la posizione di molti (che poi, alcuni giorni
dopo, costituiranno l'"Union valdôtaine") appartenenti a partiti
nazionali, che dicevano: tutte le materie devono essere attribuite
alla Valle d'Aosta salvo lasciare allo Stato quelle fondamentali,
quali la giustizia, la difesa, le grandi comunicazioni
internazionali.
Ecco, queste due posizioni che passavano attraverso i partiti
credo siano ancora motivo di dibattito, di confronto a quarant'anni
di distanza. Ovviamente la seconda posizione, che non era quella di
Federico Chabod, chiedeva garanzie internazionali, un "régime
cantonal à type suisse", una autonomia avanzata nel quadro di un
sistema diverso, federalista perchè si richiamava alle posizioni di
Chivasso.
Ho voluto fare questa annotazione per ricordare come il problema
si era posto allora, e come credo si ponga ancora adesso, sia sul
piano politico che su quello culturale, quando vogliamo affrontare
i problemi dell'autonomia.
L'altra annotazione, cui si è già accennato, riguarda una specie
di "escalation" all'inverso, cioè di una diminuzione di quelle che
potevano essere le aspirazioni o le rivendicazioni ed anche le
promesse rispetto a quella che è stata la successiva realtà.
Abbiamo quindi una serie di provvedimenti che dimostrano una
limitazione progressiva di quelle che erano le aspirazioni concrete
della Valle d'Aosta. Le ricordo rapidissimamente: il progetto del
C.L.N. Alta Italia, le promesse dei partiti a livello nazionale,
quella di Bonomi, le stesse trattative con il C.L.N. del Piemonte
davano alla valle d'Aosta di più di quanto hanno dato i decreti. E
poi ormai è storia, è confronto sulle cose scritte: gli articoli
dello Statuto sono già qualcosa di meno dei decreti e sono qualcosa
di meno di un documento importante che è stato predisposto nel
frattempo e che è frutto del decreto 545, cioè il Consiglio
regionale designato dai partiti aveva fatto un proprio progetto di
statuto, che era già, a mio avviso, più limitato dei decreti, ma
che era qualcosa di più di quello che sarebbe stato poi lo
Statuto.
E richiamo qui la considerazione, che ha già fatto il
Consigliere Torrione, su come è stato attuato lo Statuto: lo
Statuto inapplicato e quindi una situazione che è ancora inferiore
allo Statuto! Abbiamo quindi questa diminuzione delle aspettative e
delle potenziali rivendicazioni della Regione.
Credo che il ricordo di oggi ci serva a riflettere, a far
riflettere nel proprio interno i partiti ed i movimenti su questo
importante tema, su quelle due posizioni che ho ricordato e che mi
sembra siano tutt'ora valide, pur con le differenze che ci possono
essere sul piano culturale ed anche storico dopo quarant'anni, per
riconfermare la volontà di essere presenti in un sistema di
autonomie, che a quaranta anni di distanza subisce dei duri
contraccolpi e delle impostazioni centralistiche che certo
quarant'anni fa non si potevano prevedere e che mettono sempre più
in discussione ed in difficoltà una politica di vera autonomia e di
vero autogoverno regionale.
Formulo quindi l'augurio che dalle parole del Presidente del
Consiglio, da quelle del Consigliere Torrione, dalle mie e da
quelle di quanti altri vorranno oggi prendere la parola, ci sia lo
stimolo perchè su questo tema le forze politiche possano ancora
confrontarsi, coinvolgendo le nuove generazioni e tutti quelli che
non hanno avuto la fortuna (o la sventura, come me, perchè sono più
giovani) di aver partecipato a quel dibattito nel salone ducale, ma
che in questi quarant'anni si sono resi conto sia della validità
dei decreti e dei successivi provvedimenti sia delle carenze di
questi provvedimenti. Mi auguro inoltre, visto che come si suol
dire, "la pace si conquista ogni giorno", anche l'autonomia, anche
migliori possibilità di autogoverno, anche nuove organizzazioni
della vita regionale nell'ambito del nostro paese, si possano
conquistare ogni giorno, con il lavoro.
Vi ringrazio per la vostra attenzione.
PRESIDENTE
: Ha chiesto di parlare il Consigliere
Segretario Tamone, ne ha facoltà.
TAMONE (U.V.):
Mois je dois confesser à ce Conseil qu'en
lisant l'ordre du jour, au point 23, je n'avais pas bien compris le
contenu de ce point à l'ordre du jour.
DE GRANDIS
(fuori microfono): E' un trabocchetto....
TAMONE
: Vraiment c'était quelque chose qui m'a un peu
surpris, et dans ce sens je n'ai rien préparé au sujet, mais vu
qu'à l'intérieur de l'Union Valdôtaine nous avons eu un long débat
à propos du 40ème anniversaire de notre mouvement (évidemment on ne
peut pas oublier que le 13 septembre venait à peine six jours après
le 7, de façon que nous avons nécessairement discuté la question)
et sur le numéro 35 du Peuple nous avons publié un communiqué à
propos de la date du 7 septembre 1945. Moi j'espère, comme a dit
l'ami Torrione, qu'on puisse reparler peut-être dans une autre
occasion plus longuement à propos de cette date et faire là des
réflexions un peu plus approfondies.
Je dirais simplement deux ou trois choses très modestes, dans le
sens que nous de l'Union Valdôtaine, nous retenons que le 7
septembre est une date à rappeler puisque maintenant, en regardant
ces jours, on peut se rendre compte que le 7 septembre avait donné
aux valdôtains, et surtout aux hommes qui représentaient en ce
moment le peuple valdôtain, un grand espoir, et il faut dire que
cela était juste et mérité dans le sens que, malgré tout, ce décret
- moi je me réfère en particulier au n. 545, qui est celui qui a le
contenu politique plus important - nous donnait des grand espoirs.
Je voudrais vous relire, et en même temps le rappeler à moi-même
ainsi qu'à vous tous, le premier alinéa du premier article de ce
décret, qui a mon avis était vraiment le point fondamental du
décret, parce que si dans le contenu il y
avait des
propositions importantes telles que la question du Préfet et toutes
les compétences qui revenaient à la province qui n'existe plus et
qui devenait Région de la Vallée d'Aoste; le premier alinéa de
l'article 1, à mon avis, reste vraiment un point fondamental de
reconnaissance de la part de l'Etat italien de nos
caractéristiques.
Je veux vous le relire, de façon que tout le monde puisse mieux
comprendre ce que je dis:
"La Valle d'Aosta, in considerazione delle sue condizioni
geografiche, economiche e linguistiche del tutto particolari, è
costituita in circoscrizione autonoma con capoluogo Aosta". Je
crois que c'est là que nous avons le sens de l'importance de ce
document.
Malheureusement en 1948. qu'est-ce qui s'est passé? Si on va
lire le premier article du Statut de 1948, d'abord on s'aperçoit de
la perte de vitesse de l'idée d'autonomie et de ce qui s'est passé
entre 1945 et 1948. Là on a vraiment la perception que les choses
étaient changées, que le rapport des forces qui s'était établi
entre les valdôtains et l'Etat était modifié. Je vous en donne la
lecture: "La valle d'Aosta è costituita in Regione autonoma,
fornita di personalità giuridica, entro l'unità politica della
Repubblica Italiana, una ed indivisibile, sulla base dei principi
della Costituzione secondo il presente Statuto".
On voit bien que tout ce qu'on avait affirmé en 1945, a été
oublié: le rappel ethnique n'existe plus. Or, on ne peut faire
qu'une considération fondamentale: je crois qu'en 1945 il
s'agissait vraiment, comme d'ailleurs il vient de le dire le
Conseiller Torrione, d'un rapport de forces entre Vallée d'Aoste et
Etat - ou centre - et à ce moment-là nous étions plus forts parce
que nos hommes avaient une conscience différente; ils sortaient,
eux, d'une bataille de libération qui avait eu en Vallée d'Aoste
des caractéristiques différentes du reste de l'Etat et ils avaient
su imposer - qu'on le veuille ou non - quelque chose à l'Etat.
L'Etat, au contraire, s'était aperçu qu'il nous aurait mis dans
une situation différenciée (et là a été le jeu atroce des partis
qui n'auraient jamais dû être primés, au contraire dans cette
occasion) et il a su placer sur des positions différentes et en
1948 évidemment, nous a trompé.
Cela va de soi dans le sens que tout le débat qui s'est passé -
comme il a été rappelé par le Président du Conseil, par MM. Dolchi
et Torrione - au Conseil régional avait un ton différent.
Malheureusement "la Costituente" n'a pas tenu compte de ce que le
Conseil régional avait en ce moment proposé, même si - il faut bien
le rappeler - le Statut de 1947, lui aussi, était une médiation
entre les différentes positions qui existaient - et qui ont été
résumées très brillamment par le vice-Président Dolchi - à
l'intérieur même du Conseil régional d'alors. Mais de cette idée
qui était à la base de la philosophie du Conseil régional d'alors
rien n'a été reconnu, et au contraire l'Etat a voulu vraiment
octroyer, comme l'a souligné justement M. Torrione, un statut, et
n'a pas voulu tenir compte de l'idée qui partait de la base et de
la Vallée d'Aoste et qui, peut-être, aurait été une idée très
intéressante pour toute l'Italie.
Je suis conforté dans cette opinion surtout par celle du premier
des italiens: le Président de la République, à la présence des
Présidents du Conseil et du Gouvernement de toutes les Régions
italiennes, a fait un discours que j'espère un jour on pourra
critiquer dans l'occasion d'un débat ou même ici au Conseil, dans
le sens que finalement il a reconnu que peut-être le choix qui a
été fait en 1946-47-48 d'arriver à une république d'un certain type
et pas à une république d'autre type, qui est celle que nous
préconisons encore et nous souhaitons voir réalisée, ça peut-être
était une faute de la part de l'Etat italien, qui n'a pas su faire
ressortir les justes valeurs qui existent dans toutes les réalités
italiennes. Moi je crois que là le Président Cossiga avait
parfaitement raison, dans le sens que l'Italie peut être une
réalité d'Etats, mais devrait elle-même laisser vivre toutes les
réalités particulières qui existent à son intérieur, et je ne parle
pas seulement de réalités comme celle de la Vallée d'Aoste, qui a
des caractéristiques ethniques précises, mais celles de toutes les
régions qui étaient vraiment plus réalisées et donnaient un sens,
et qui ont su donner un sens à l'histoire de l'Italie, quand
l'Italie n'était pas unie.
Je crois que nous pouvons être confortés et bien espérer, mais
je crois quand même que la remarque fondamentale qu'on doit faire à
ce propos, c'est ce qui ont dit MM. Torrione et Dolchi il y a
quelques instants: si on n'arrive pas à faire comprendre aux
valdôtains que l'autonomie est quelque chose qui doit être
reconquise jour par jour, peut-être là nous avons tout perdu.
Si les gens ne ressentent pas cette exigence d'être autonome et
de travailler pour notre autonomie, je crois que là la bataille est
déjà perdue à l'avance.
Je crois que pour faire avancer ces idées le Conseil régional a
des instruments; on doit essayer de les mettre en pratique et
d'agir dans cette direction, mais surtout on doit essayer
d'accomplir un effort pour faire de façon qu'on puisse être, sur
des thêmes tels que l'autonomie, plus unitaires.
On souhaite que le 7 septembre 1945 puisse nous aider à
reméditer dans cette direction. Merci.
PRESIDENTE
: Ha chiesto di parlare il Consigliere
Maquignaz, ne ha facoltà.
MAQUIGNAZ (A.D.P
.): Quarant'anni fa, con i decreti
luogotenenziali del 7 settembre 1945, la Valle d'Aosta, uscita dal
travaglio della Resistenza e della guerra di liberazione, vedeva
riconosciuta dallo Stato italiano la sua aspirazione non dico
secolare, ma di sempre, all'autonomia ed a governarsi da sè. Fu una
tappa alla quale concorsero con il pensiero uomini come Monsignor
Stévenin, l'Abbé Trèves, il Canonico Bréan, Ernesto Page, Aimé
Berthet, Severino Caveri, con il sacrificio della vita Emile
Chanoux, ed altri martiri della Resistenza, con la febbrile
concreta azione edificatrice di Federico Chabod, per accennare solo
alle persone scomparse.
Sono stare rievocate in questa occasione le vicende che
precedettero e seguirono i decreti luogotenenziali, prima fra tutte
la famosa riunione dei Sindaci e delle personalità locali, nella
quale Federico Chabod presentò il progetto di autonomia. E' una
pagina di storia con le sue luci e le sue ombre, che come tale va
letta, inquadrata in quel particolare momento storico. Certamente
noi oggi rimpiangiamo che l'autonomia non sia stata più ampia, come
la intesero a Chivasso i rappresentanti delle popolazioni alpine.
Già durante la dittatura, in una famosa lettera, l'Abbé Trèves
aveva vagheggiato gli Stati Uniti d'Italia, e Chanoux sognato, in
"Federalismo ed autonomia", un regime di tipo cantonale.
Dopo gli smarrimenti della fase annessionistica, che furono solo
una logica conseguenza dei tanti torti subiti dai valdostani
durante il periodo fascista, la soluzione federalista sembrava
essere quella ideale per la Valle d'Aosta. Invece purtroppo, dopo i
primi decreti del '45, dovemmo accontentarci di un regionalismo
sempre più annacquato con uno Statuto speciale molto riduttivo nei
confronti delle prime concessioni.
E si può dire che in questi ultimi quarant'anni, da parte del
potere centrale e della burocrazia romana, sia stata condotta
un'azione costante per ridurre sempre di più le nostre prerogative
di autonomia con la politica del carciofo, una foglia dopo l'altra.
Ma, ripeto, quella di quarant'anni fa, e lo stesso dicasi di quelle
che seguirono, è una pagina di storia, ne dobbiamo prendere atto,
anche se siamo molto rammaricati che le cose non siano andate in
modo più favorevole per noi.
Ciò che comporta oggi perchè la celebrazione del quarantennale
non sia una vuota liturgia è trarre qualche insegnamento per il
domani. In questo senso dalle idee e dall'azione dei protagonisti
delle vicende di quaranta anni fa dobbiamo trarre incitamento per
non abbassare la guardia e per lottare affinchè la Valle d'Aosta
conservi, salvaguardi ed allarghi sempre più la sua
specificità.
Il dibattito svoltosi intorno ai decreti del '45 e quello che
precedette lo Statuto speciale del '48 debbono essere un punto di
riferimento per l'azione rivendicativa del Consiglio regionale nei
confronti del potere centrale.
Molti argomenti di allora sono ancora di attualità, come si
evince anche dalla lettura del volume sulle origini dello Statuto
speciale curato dalla Presidenza del Consiglio. Certe promesse di
allora, prima fra tutte quella della zona franca, sono ancora di là
da venire e sarebbe opportuno ricordarle a Roma. Ma credo che sia
soprattutto lo spirito che animava, pur nella diversità delle
vedute, i protagonisti delle vicende di quarant'anni fa, i
valdostani più oltranzisti come i garantisti Federico Chabod e
Passerin d'Entrèves, le autorità della Resistenza e quelle
dell'Italia libera come gli avversari dichiarati, che va ritrovato.
Fu un dibattito qualificato e non certo confrontabile qualche volta
allo svilimento che esiste nei "do ut des" intorno ai quantitativi
dei generi contingentati, ai decimi del riparto fiscale o alle
sovvenzioni per l'autostrada.
Oggi che siamo alla vigilia di importanti confronti con il
potere centrale, con l'obiettivo anche di una revisione dello
Statuto speciale, per non dire dell'area di rinnovo istituzionale
che sembra spirare in riva al Tevere, ritrovare la dignità e la
fermezza delle trattative di allora mi sembrerebbe il miglior modo
di celebrare il quarantesimo anniversario dell'autonomia.
Si dà atto che alle ore 12,37 riassume la Presidenza il
vice-Presidente Franco DE GRANDIS.
PRESIDENTE
: Non ci sono altre richieste di
intervento.
IL CONSIGLIO
prende atto.
