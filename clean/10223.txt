Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1216 del 9 maggio 1990 - Resoconto
OGGETTO N. 1216/IX - ISCRIZIONE ALL'ORDINE DEL GIORNO DI
NUOVI OGGETTI.
PRESIDENTE:
In relazione ad una richiesta formulata dal
Presidente della Giunta, invito il Consiglio a deliberare di
procedere all'immediata discussione e alla decisione sui seguenti
due nuovi oggetti, che rivestono carattere di urgenza:
- Attività di formazione professionale di cui alla legge
regionale 5 maggio 1983, n. 28: Approvazione del programma di
attività e di spesa per l'anno 1990;
- Disegno di legge n. 158, presentato dalla Giunta regionale in
data 28 febbraio 1990: "Modificazioni alla l.r. 8 ottobre 1973, n.
33, concernente la costituzione di fondi di rotazione per la
promozione di iniziative economiche in Valle d'Aosta, e successive
modificazioni".
Se nessuno chiede la parola, pongo in votazione l'iscrizione dei
due provvedimenti.
ESITO DELLA VOTAZIONE
Presenti, votanti e favorevoli: 32
Il Consiglio approva all'unanimità
IL CONSIGLIO
- ai sensi del secondo comma dell'art. 53 del Regolamento
interno del Consiglio;
DELIBERA
di procedere nell'adunanza in corso alla discussione e alla
decisione sui seguenti nuovi oggetti
25 bis) Attività di formazione professionale di cui alla l.r. 5
maggio 1983, n. 28: Approvazione del programma di attività e di
spesa per l'anno 1990;
39 bis) Disegno di legge n. 158, presentato dalla Giunta
regionale in data 28.2.1990: "Modificazioni alla l.r. 8 ottobre
1973, n. 33, concernente la costituzione di fondi di rotazione per
la promozione di iniziative economiche in Valle d'Aosta, e
successive modificazioni".
