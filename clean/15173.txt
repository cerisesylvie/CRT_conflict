Classificazione
CONSIGLIO REGIONALE
Attività consiliare d'aula


Resoconto integrale del dibattito dell'aula
Oggetto del Consiglio n. 1693 del 12 dicembre 1995 - Resoconto
SEDUTA POMERIDIANA DEL 14 DICEMBRE 1995
OGGETTO N. 1693/X Ordine dei lavori: Problemi concernenti le
attività della ex Cogne.
Si dà atto che il Consigliere Lanièce non partecipa alla
discussione e alla votazione dell'oggetto.
Presidente Ha chiesto la parola il Vicepresidente Viérin
Marco.
Viérin M. (PpVA) Per comunicare ai colleghi che abbiamo
presentato una risoluzione in merito alle problematiche dell'area
Cogne.
Presidente Ha chiesto la parola il Consigliere Chiarello.
Chiarello (RC) Volevo anch'io confermare che ho presentato una
risoluzione sullo stesso problema.
Presidente Ha chiesto la parola l'Assessore all'industria,
artigianato e commercio, Mafrica.
Mafrica (GV-PDS-SV) Per mozione d'ordine. Volevo chiedere ai
firmatari delle due risoluzioni se era possibile risolvere in
questo modo il problema. Esiste un gruppo, nominato in precedenza,
per seguire la fase della privatizzazione, e il gruppo era in modo
specifico legato ai problemi di quella fase.
Se non ci sono questioni particolari, invece che provvedere a
costituire un nuovo gruppo, si potrebbe riconvocare sollecitamente
il gruppo esistente, che era costituito da tre rappresentanti della
maggioranza e da due della minoranza; i rappresentanti sono per la
maggioranza: Borre, Florio, Ferraris, e per la minoranza: Chiarello
e Viérin Marco.
Se il Consiglio è d'accordo, mi impegno a convocarlo entro un
mese... quindici giorni, va bene...
Presidente Ha chiesto la parola il Vicepresidente Viérin
Marco.
Viérin M. (PpVA) Da parte nostra non è che abbiamo voluto
presentare questa risoluzione per avviare una discussione di un
certo tipo, ma abbiamo cercato di affrontare di nuovo questo
problema perché anche con gli ultimi fatti avvenuti si vorrebbe
vedere in maniera più chiara.
Per me e penso che anche per gli altri firmatari è accoglibile
la proposta di Mafrica, però direi che il termine debba essere di
15 giorni. Cioè fissiamo il termine, perché non vorrei che
tornassimo qui al primo Consiglio di gennaio a discutere di nuovo
della stessa cosa. Se siamo d'accordo di fissare il termine fra 15
giorni, la mozione viene ritirata.
Presidente Ha chiesto la parola il Consigliere Chiarello.
Chiarello (RC) Siamo ancora nel problema del cambio di
proprietà, non abbiamo mica risolto ancora niente. Bich ha detto
che non abbiamo ancora risolto cosa vogliamo fare delle aree,
sicché...
Presidente Viene accolta, se ho ben capito, la mozione d'ordine
presentata dall'Assessore Mafrica, che mai come questa volta è
stato persuasivo.
Il Consiglio prende atto della proposta formulata dall'Assessore
Mafrica relativamente alla Commissione "Cogne".
