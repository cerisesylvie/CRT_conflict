Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 661 del 5 luglio 1989 - Resoconto
OGGETTO N. 661/IX - DISEGNO DI LEGGE: "FINANZIAMENTO DI SPESA
NEI DIVERSI SETTORI REGIONALI DI INTERVENTO CON MODIFICAZIONI DELLE
AUTORIZZAZIONI DI SPESA DI LEGGI REGIONALI IN VIGORE, ASSUNTI IN
COINCIDENZA CON L'APPROVAZIONE DEL PROVVEDIMENTO DI ASSESTAMENTO
DEL BILANCIO DI PREVISIONE PER L'ESERCIZIO 1989 AI SENSI DELL'ART.
19 DELLA LEGGE REGIONALE 7 DICEMBRE 1979, N. 68".
PRESIDENTE: Ha chiesto la parola il Consigliere Riccarand; ne ha
facoltà.
RICCARAND (NS):
Vorrei porre solo una domanda su questa
finanziaria bis, che pure meriterebbe un'analisi un pochino più
approfondita, perché concerne modificazioni per ben 51 miliardi e
quindi non è una cosa di poco conto.
Alcune di queste modificazioni colpiscono abbastanza, come
l'aumento considerevole al capitolo 33700, quello sulla bonifica
del bestiame, nel quale si aggiungono 7 miliardi di previsione di
spesa ai 14 che già c'erano, portando a 21 miliardi la previsione
di spesa di quel capitolo per il 1989, mentre dal consuntivo del
1988, che abbiamo appena visto, risulta che nello scorso anno lo
stesso capitolo ha potuto disporre di 18 miliardi. Si prevede
quindi un ulteriore notevole incremento per l'intervento di
bonifica del bestiame, dal che però si desume anche che i problemi
non sono ancora stati risolti.
Il capitolo sul quale intendo intervenire con maggiore
incisività è il 36470, che concerne la gestione della legge
regionale n° 73 del 1985 ("Interventi finanziari atti a favorire il
traffico commerciale diretto all'autoporto di Pollein"). Con la
finanziaria bis noi andiamo ad aumentare di 890 milioni i
finanziamenti relativi a questa legge, che sono sostanzialmente i
contributi che noi diamo all'autoporto di Pollein per incentivare
il traffico di TIR che passa attraverso l'autoporto.
Al di là del presente provvedimento. io mi chiedo se la Giunta
non pensi di rivedere questa normativa o meglio l'impostazione
politica fondata sull'incentivazione del traffico dei TIR, anche
perché siamo praticamente l'unica Regione, italiana o straniera, di
tutto l'arco alpino ad avere una politica di fondo che incentiva il
traffico dei TIR. Già in altre occasioni ho avuto modo di dire che
in Svizzera, nel Tirolo austriaco e nello stesso Sudtirolo ci si
sta muovendo per ridurre il traffico dei mezzi commerciali su
gomma, per i pesanti costi che questo traffico comporta, mentre noi
seguiamo una via diametralmente opposta, nel senso che l'andiamo
addirittura ad incentivare con fondi del bilancio regionale.
So benissimo che questo intervento è legato alle entrate
dell'IVA da importazione, ma d'altra parte tutto il Consiglio sa
che queste entrate sono a termine, per cui io vorrei sapere se la
Giunta si sta ponendo il problema di studiare una strategia di
rientro rispetto a questa politica di incentivazione oppure se
ritiene di proseguire ancora lungo questa strada.
Si dà atto che alle ore 12,33 riassume la Presidenza il
Presidente Bich.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (PCI):
Vorrei fare due osservazioni su questo
disegno di legge, la prima delle quali concerne i tagli. Ricordo
che nel presentare il bilancio del 1988 la Giunta regionale aveva
molto pubblicizzato la miniera d'oro di Brusson, mentre ora vedo
che questo intervento viene abbandonato, perché dal capitolo 50150
sono stati cancellati 400 milioni per la valorizzazione delle
miniere abbandonate.
(...Interruzione del Presidente Rollandin...)
... Questo per sottolineare che a volte si preannunciano delle
iniziative che poi non vanno avanti con la rapidità sperata...
(...Interruzione del Presidente Rollandin...)
Sì, questa volta ce n'erano già troppe: portatene un po' alla
volta, così sarà meglio per tutti. Portate tre o quattro leggi per
Consiglio, invece che trenta in un Consiglio, ma nessuna negli
altri dieci.
Vorrei capire come mai si prevede un aumento di ben 490 milioni
nel capitolo 40930, concernente le spese di gestione della comunità
per tossicodipendenti.
PRESIDENTE:
Ha chiesto la parola l'Assessore alle Finanze,
Voyat; ne ha facoltà.
VOYAT (UV):
Rispondo alla domanda del Consigliere
Riccarand sul capitolo 36470. Il maggiore stanziamento è dovuto al
fatto che, non essendo stato possibile applicare la legge che
prevedeva l'istituzione di una Confidi per gli importatori, si
dovrà studiare un'altra soluzione per incentivare il transito dei
TIR. Come dice giustamente il Consigliere Riccarand, c'è chi è
favorevole al passaggio dei TIR, per l’IVA da
sdoganamento introitata nelle casse regionali, ma c'è anche chi,
non attratto da questi ragionamenti, non è d'accordo.
In ogni caso, non è completamente esatto quanto dice il
Consigliere Riccarand, specie quando parla della questione del
termine entro cui potremo beneficiare dell'IVA da importazione.
Infatti, se nel 1983 verrà applicato l'atto unico, sulle merci
provenienti dai Paesi CEE non graverà l’IVA da
importazione, che continuerà però a gravare invece sulle merci
provenienti dai Paesi extra CEE. Non è detto quindi che in futuro
non si possano incentivare gli sdoganamenti di merci provenienti
dai Paesi extra CEE, dando così un certo rientro
all'Amministrazione regionale.
PRESIDENTE:
Ha chiesto la parola l'Assessore alla Sanità
ed Assistenza Sociale, Lanièce; ne ha facoltà.
LANIECE (DC):
Vorrei solo precisare che i 490 milioni del
capitolo 40930 concernono le spese di gestione della comunità di
Talapé, che è già entrata in funzione.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
Vorrei replicare brevemente all'Assessore
alle Finanze. Non credo che si possa pensare che i proventi da
eventuali sdoganamenti di merci provenienti da Paesi extra CEE
possano avere un benché minimo riferimento alle quantità degli
attuali sdoganamenti, perché la collocazione della Valle d'Aosta ci
consentirà di avere solo una minima percentuale degli sdoganamenti
di merci provenienti dai Paesi extra CEE. Può darsi che qualcosa ci
rimarrà, però si tratterà sicuramente di rivoli rispetto alle
entrate attuali.
Già adesso, solo il 20% o il 25% del traffico di TIR in transito
attraverso la Valle d'Aosta si traduce in un'operazione di
sdoganamento all'Autoporto. Questa percentuale si ridurrà ancora di
più quando lo sdoganamento sarà limitato ad alcuni casi sporadici
di merci provenienti da Paesi extra CEE non sdoganate appena
entrate nella CEE, oppure alle merci provenienti dalla
Svizzera...
(...Interruzione dell'Assessore Voyat...)
... Sì, ma credo che la Svizzera non tarderà molto ad adeguarsi
alle normative che saranno vigenti nell'ambito della CEE. Non credo
quindi che in questa prospettiva sia giustificato il mantenimento
di provvedimenti di incentivazione del traffico pesante, credo anzi
che si tratti di un punto su cui noi dobbiamo riflettere, perché, a
mio avviso, dobbiamo andare al più presto verso l'adozione di
meccanismi di disincentivazione di questo traffico.
PRESIDENTE:
Passiamo ora all'esame dell'articolato.
Do lettura dell'articolo 1.
ART. 1
1. Ai sensi e per gli effetti dell'art. 19 della legge regionale
07.12.1979, n. 68, le autorizzazioni di spesa recate dalle leggi
regionali sottoelencate, sono incrementate, limitatamente
all'esercizio 1989, delle somme a fianco di ciascuna indicate
1) leggi regionali 15.12.1982, n. 93 e 07.05.1985, n. 30 (Cap.
22805)
£. 3.000.000.000
2) legge regionale 25.10.1982, n. 71 (Cap. 22832)
£. 510.000.000
3) legge regionale 07.08.1986, n. 45 (Cap. 22845)
£. 400.000.000
4) legge regionale 29.10.1985, n. 70 art. 2 (Cap. 23944)
£. 50.000.000
5) legge regionale 28.12.1984, n. 76 (Cap. 25355)
£. 5.000.000.000
6) legge regionale 11.04.1984, n. 6, art. 11 (Cap. 26000)
£. 2.000.000.000
7) legge regionale 11.04.1984, n. 6, art. 11 (Cap. 26400)
£. 1.000.000.000
8) legge regionale 05.11.1981, n. 64 (Cap. 29130)
£. 35.000.000
9) leggi regionali 06.08.1985, n. 61 e 18.12.1987, n. 105, art.
7 (Cap. 29800)
£. 200.000.000
10) legge regionale 06.07.1984, n. 30 (Cap. 32110)
£. 1.800.000.000
11) legge regionale 06.07.1984, n. 30, e legge 29.05.1982, n.
308 art. 12 (Cap. 32220)
£. 8.000.000.000
12) legge regionale 05.04.1973, n. 15 (Cap. 33450)
£. 125.000.000
13) legge regionale 05.04.1973, n. 15 (Cap. 33455)
£. 800.000.000
14) legge regionale 28.06.1982, n. 13 (Cap. 33700)
£. 7.000.000.000
15) legge regionale 06.07.1984, n. 30 (Cap. 33870)
£. 200.000.000
16) legge regionale 06.07.1984, n. 30 (Cap. 33880)
£. 1.200.000.000
17) legge regionale 18.08,1986, n. (Cap. 34910)
£. 180.000.000
18) legge regionale 06.07.1984, n. 30, artt. 19-22 (Cap.
35713)
£. 1.500.000.000
19) legge regionale 17.06.1988, n. 51 (Cap. 36020)
£. 1.000.000.000
20) legge regionale 05.03.1987. n. 12 (Cap. 36150)
£. 30.000.000
21) legge regionale 28.11.1985, n. artt. 4 e 5 (Cap. 36470)
£. 890.000.000
22) legge regionale 17.06.1988, n. 50(Cap. 36660)
£. 1.000.000.000
23) legge regionale 18.08.1986, n. 50 art. 6 (Cap. 36715)
£. 500.000.000
24) legge regionale 29.06.1987, n. 51 (Cap. 37200)
£. 400.000.000
25) legge regionale 01.12.1986, n. 59, art. 29 (Cap. 37455)
£. 200.000.000
26 ) legge regionale 07.08.1986, n. 42 (Cap. 37504)
£. 4.000.000.000
27) legge regionale 07.08.1986, n. 45 (Cap. 37575)
£. 2.000.000.000
28) legge regionale 08.10.1973, n. 33 (Cap. 37900)
£. 10.000.000.000
29) legge regionale 16.06.1979, n. 49 (Cap. 38025)
£. 100.000.000
30) legge regionale 07.12.1979, n. 70 (Cap. 40920)
£. 10.000.000
31) legge regionale 27.05.1988, n. 38 (Cap. 40930)
£. 490.000.000
32) legge regionale 18.03.1987, n. 19 (Cap. 41650)
£. 300.000.000
33) legge regionale 01.06.1984, n. 17 (Cap. 41900)
£. 300.000.000
34) legge regionale 01.06.1984, n. 17 (Cap. 41950)
£. 200.000.000
35) legge regionale 08.01.1988, n. 5 (Cap. 42100)
£. 100.000.000
36) legge regionale 25.10.1982, n. 71 (Cap. 42560)
£. 500.000.000
37) legge regionale 15.01.1987, n. 3 (Cap. 42705)
£. 700.000.000
38) legge regionale 10.08.1987, n. 68 (Cap. 44150)
£. 40.000.000
39) legge regionale 22.02.1982, n. 182, art. 23 (Cap. 44200)
£. 200.000.000
40) legge regionale 15.04.1987, n. 31 (Cap. 45800)
£. 100.000.000
41) legge regionale 28.07.1956, n. 3 art. 49 (Cap. 46200)
£. 150.000.000
42) legge regionale 21.05.1985, n. 35 (Cap,. 46360)
£. 350.000.000
43) legge regionale 05.05.1983, n. 28 (Cap. 49000)
£. 240.000.000
PRESIDENTE:
Se nessuno chiede la parola, pongo in
votazione l'articolo 1 testé letto.
ESITO DELLA VOTAZIONE
Presenti: 27
Votanti: 27
Favorevoli: 22
Contrari: 5
Il Consiglio approva
PRESIDENTE:
Do lettura dell’articolo 2.
ART. 2
1. Per sopperire al mancato trasferimento derivante dalla
esclusione dal riparto del fondo sanitario nazionale in conto
capitale, disposto con l'art. 2 della legge 01.02.1989, n. 49, è
autorizzata l'iscrizione a bilancio per l'esercizio 1989 della
somma di lire 2.500 milioni per "spese di manutenzione
straordinaria e adeguamento tecnologico delle strutture sanitaria"
(Cap. 40410 di nuova istituzione)
PRESIDENTE:
Se nessuno chiede la parola, pongo in
votazione l'articolo 2 testé letto.
ESITO DELLA VOTAZIONE
Presenti: 27
Votanti: 27
Favorevoli: 22
Contrari: 5
Il Consiglio approva
PRESIDENTE:
Do lettura dell’articolo 3.
ART. 3
1. Alla copertura dell'onere conseguente all'autorizzazione di
spesa contenuta nella presente legge ammontante a complessive lire
59.300.000.000 per l'esercizio 1989 si provvederà con il
provvedimento di assestamento del bilancio di previsione per
l'esercizio 1989, nel modo seguente:
- quanto a lire 8.236.000.000, previa riduzione degli
stanziamenti recati dai sottoelencati interventi ricompresi nei
fondi globali di cui ai capitoli:
Cap. 50050:
Fondo globale per il finanziamento di spese per l'adempimento di
funzioni normali (spese di investimento)
- interventi finanziari per l'acquisto di beni patrimoniali
£. 836.000.000
Cap. 50150:
Fondo globale per il finanziamento di spese per ulteriori
programmi di sviluppo (spese di investimento)
- interventi per la valorizzazione di miniere abbandonate
£. 400.000.000
- applicazione convenzione con l’A.N.A.S. per
ristrutturazione ed adeguamento grande viabilità in Valle
d'Aosta
£. 2.000.000.000
- contributo al consorzio garanzia Fidi fra gli importatori e le
case di spedizione per attività connesse ai servizi di
importazione
£. 2.000.000.000
- intervento per la ricostruzione dell'impianto funiviario
regionale fra Buisson e Chamois
£. 3.000.000.000
TOTALE £. 8.236.000.000
=================
- quanto a lire 51.064.000.000, mediante utilizzazione parziale
dell'avanzo di amministrazione di lire 78.270.321.851 accertato
alla chiusura dell’esercizio finanziario 1988, come
dimostrato dal conto consuntivo per l'esercizio medesimo.
PRESIDENTE:
Se nessuno chiede la parola, pongo in
votazione l'articolo 3 testé letto.
ESITO DELLA VOTAZIONE
Presenti: 27
Votanti: 27
Favorevoli: 22
Contrari: 5
Il Consiglio approva
PRESIDENTE:
Do lettura dell'articolo 4.
ART. 4
1. La presente legge è dichiarata urgente ai sensi del terzo
comma dell'articolo 31 dello Statuto Speciale ed entrerà in vigore
il giorno successivo a quello della sua pubblicazione nel
bollettino ufficiale della Regione
PRESIDENTE:
Se nessuno chiede la parola, pongo in
votazione l'articolo 4 testé letto.
ESITO DELLA VOTAZIONE
Presenti: 27
Votanti: 27
Favorevoli: 22
Contrari: 5
Il Consiglio approva
PRESIDENTE:
Il Consiglio è chiamato ora a pronunciarsi sul
complesso della legge.
ESITO DELLA VOTAZIONE
Presenti: 27
Votanti: 27
Favorevoli: 22
Contrari: 5
Il Consiglio approva
