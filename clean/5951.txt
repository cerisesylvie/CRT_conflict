Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 374 del 28 febbraio 1984 - Resoconto
OGGETTO N. 374/VIII - CONTRAFFAZIONE DI UN DOCUMENTO
RIGUARDANTE LE MODALITA' DI VERSAMENTO DA PARTE DELLA SITAV DEGLI
INTROITI SPETTANTI ALLA REGIONE.-(Interpellanza).
PRESIDENTE
: Do lettura dell'interpellanza presentata dal
Consigliere Riccarand.
INTERPELLANZA
RILEVATO
che in data 14.2.1984 la Giunta regionale ha
comunicato agli organi di stampa di aver appurato le motivazioni e
le modalità con cui è stato contraffatto un importante documento
riguardante le modalità del versamento da parte della SITAV degli
introiti spettanti alla Regione;
SOTTOLINEATO
che l'esistenza di una documentazione
falsificata aggiunge un'ulteriore grave irregolarità al groviglio
di illeciti che ha finora caratterizzato la gestione del Casinò di
Saint-Vincent ed il rapporto tra Regione e SITAV;
il sottoscritto Consigliere
INTERPELLA
la Giunta regionale per conoscere:
1)
chi è il dipendente regionale che ha contraffatto
il citato documento;
2)
in quale data e con quale finalità il documento è
stato contraffatto;
3)
che significato attribuisce la Giunta regionale al
documento contraffatto;
4)
quali provvedimenti disciplinari sono stati
adottati nei confronti di chi ha attuato materialmente la
contraffazione o ha collaborato alla sua attuazione.
PRESIDENTE
: Prima di dare la parola al Consigliere
Riccarand ricordo che il 30 capoverso dell'articolo 42 del
Regolamento recita testualmente:" Il Consiglio deve discutere in
seduta segreta allorquando si tratta di questioni concernenti le
persone". Chiedo quindi all'interpellante se questo è nelle
ipotesi, perché in tal caso devo fare sgombrare l'aula.
Vista la conferma del Consigliere Riccarand, prego il pubblico
di uscire dall'aula perché la seduta è segreta.
I lavori del Consiglio proseguono in seduta segreta dalle ore
11.15 alle ore 11.34.
