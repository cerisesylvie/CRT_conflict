Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 286 del 11 gennaio 1984 - Resoconto
OGGETTO N. 286/VIII - PROGETTO DI INTERVENTI DELLA REGIONE
NEL SETTORE INDUSTRIALE. - (Reiezione di mozione).
PRESIDENTE
: Do lettura della mozione presentata dai
Consiglieri Torrione, Pascale e Breuvé:
MOZIONE
CONSIDERATO che negli ultimi due anni l'apparato industriale
valdostano ha già perso 2038 posti di lavoro, di cui 1266 nel
settore metalmeccanico, 562 nel settore chimico e 210 nel settore
tessile; che altri 1250 posti di lavoro sono in pericolo alla
Cogne-Nuova Sias e che molte aziende minacciano la
chiusura;
RITENUTO opportuno mantenere inalterato il rapporto, già
individuato nel 1978, tra le tre attività economiche fondamentali,
rapporto che allo stato attuale risulta fortemente squilibrato per
effetto della crisi industriale;
RILEVATO che a tale scopo vanno innanzitutto difese e
potenziate le strutture industriali esistenti con iniziative di
recupero volte alla creazione di settori di produzione ad alto
valore aggiunto; che contemporaneamente vanno però ricercate
attività alternative e sostitutive in grado di recuperare i livelli
occupazionali perduti;
SOTTOLINEATO che, per evitare gli errori commessi nel passato
con quei provvedimenti-tampone che, privi di ogni collegamento con
il tessuto industriale presente in Valle, si sono rivolti in un
inutile spreco di risorse regionali, è necessaria una seria analisi
di mercato che individui nell'ambito di un piano generale le
soluzioni più appropriate alla logica di sviluppo
regionale;
Il Consiglio regionale
IMPEGNA
la Giunta regionale a presentare al Consiglio entro tre mesi
un progetto di interventi nel settore industriale che,
salvaguardando l'attuale tessuto industriale della regione, dia
comunque precise e puntuali indicazioni sui nuovi insediamenti che
si intendono effettuare, sulle loro dislocazioni territoriali,
sulle tipologie di produzioni e sui meccanismi di controllo per un
corretto utilizzo dei finanziamenti regionali.
PRESIDENTE
: Metto in votazione la mozione in oggetto:
ESITO DELLA VOTAZIONE
Presenti: 31
Votanti e Favorevoli: 12
Astenuti: BENEFORTI, BONDAZ, CHABOD, DE GRANDIS, FAVAL, FOSSON,
LANIECE, LANIVI, MAQUIGNAZ, MARCOZ, MARTIN, PERRIN, POLLICINI,
RICCO, ROLANDO, ROLLANDIN, STEVENIN, TAMONE e VOYAT.
Il Consiglio non approva
