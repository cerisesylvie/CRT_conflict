Classificazione
BENI CULTURALI



Oggetto del Consiglio n. 188 del 23 ottobre 2013 - Resoconto
OGGETTO N. 188/XIV - Interrogazione a risposta immediata:
"Mancato rilascio della documentazione inerente le spese sostenute
dall'Associazione Forte di Bard per iniziative e personale
dipendente".
Président -
Pour l'illustration, la parole au collègue
Ferrero.
Ferrero (M5S)
- Grazie Presidente.
I Consiglieri regionali di opposizione possono controllare, lo
dice il Regolamento, e avere copia di fatture e di tutti i
documenti della Regione e delle sue società e allora dovete dirci
se qualcosa effettivamente in questi ultimi tempi è cambiato,
perché è la terza volta in due settimane che rifiutate di darci i
documenti. Questa volta avevamo chiesto in particolare alcune
fatture che riguardavano l'Associazione Forte di Bard e come
risposta ci vediamo...è pazzesco...addirittura un parere legale
dell'avvocato Andrea Giunti richiesto dall'Associazione del Forte
di Bard, nel quale si dice che non possiamo avere i documenti,
perché alcuni sarebbero sottoposti a questioni di privacy, quando
il Regolamento chiaramente dice che non possono essere, diciamo,
accampate delle ragioni di privacy per quanto riguarda l'ostensione
o comunque la trasmissione di documenti ai Consiglieri regionali.
L'avvocato Andrea Giunti è, guarda un po' le coincidenze, lo stesso
che ci ha querelato due mesi fa perché, presentando un dossier
denuncia sul Forte di Bard, avevamo detto che lo avevano beccato
con 400 mila euro nel bagagliaio della macchina e condannato per
favoreggiamento in riciclaggio per questioni di mazzette pagate per
i lavori dell'alluvione del 2000, figlio, tanto per non fargli
mancare nulla, di Paolo Giunti, già Amministratore di Finbard e ora
Amministratore di Coup S.r.l. di proprietà della Regione,
attualmente indagato, insieme al Presidente Rollandin, per la
questione del parcheggio dell'ospedale.
È venuto allora il momento che i valdostani sappiano dove vanno
a finire effettivamente i loro soldi, mentre si chiudono le
microcomunità per anziani, si diminuiscono i contributi per le
badanti e per motivi di posti-letto i nostri nonni e genitori
vengono sbattuti fuori dall'ospedale in fretta e furia come
prodotti scaduti. Solo alcuni esempi della
"spuittenning
review"
, questo è il termine anglosassone, scusatemi per la
pronuncia, c'è la fattura di un hôtel a cinque stelle per un
soggiorno a Praga del fratello del Consigliere delegato
dell'Associazione Forte di Bard, Gabriele Accornero, un hôtel a
cinque stelle con ospiti pagato da noi e spese di frigo bar,
centinaia di euro che sono buttati dalla finestra.
Presidente
- Concluda collega.
Ferrero (M5S)
- Finisco dopo.
Presidente
- Per la risposta, la parola al Presidente
Rollandin.
Rollandin (UV)
- Sì, mi limiterò a quella che è la
risposta, in quanto sulle altre affermazioni avremo tempo e luogo
per tornarci, perché sicuramente sono valutazioni sulle persone,
credo che sarebbe meglio essere un po' più cauti. Io non sto adesso
a fare una difesa d'ufficio, di tutto quello che viene detto poi
naturalmente uno ne risponde. Per quanto mi riguarda, voglio
ricordare che l'interrogazione viene a chiedere qual è il parere
rispetto alla risposta data dall'Amministratore, che ha sentito il
legale per avere un conforto su quella che era una richiesta. Sotto
quest'aspetto la risposta la conosciamo, io ho preso atto della
risposta, quindi sotto quest'aspetto io non ho elementi per non
condividere quello che è stato detto, in quanto il diritto che ci
sia un diritto di accesso è corretto, l'attività di controllo è un
altro tipo di ragionamento. Per quanto mi riguarda, quindi non
posso che tener presente quello che è stato fatto.
Président
- Pour la réplique, la parole à Ferrero.
Ferrero (M5S)
- Grazie Presidente.
Tanto per continuare con questo spreco, facciamo anche un cenno
velocissimo alla Scuola della democrazia, per la quale sono stati
spesi o comunque impegnati 100 mila euro, secondo noi, sinceramente
per la democrazia ne potremmo impegnare anche di più, ma vediamo
che di questi 36 mila euro sono finiti, ad esempio...appunto questi
36 mila direttamente nelle casse dell'Associazione Italiadecide, di
cui sono soci Violante, Giuliano Amato, Gianni Letta, Giulio
Tremonti e tante banche. Vergognatevi, un bel "marchettone"!
Presidente
- Colleghi...
Ferrero (M5S)
- Per quanto riguarda invece...non ci
rivolgeremo al Presidente del Consiglio per chiedere o lamentarci,
ci siamo stancati di elemosinare i documenti per poter controllare
le malefatte del Palazzo, che sia la giustizia penale a decidere
chi ha ragione. Noi trasmetteremo, per omissione di atti
d'ufficio...direttamente in Tribunale nei confronti del Presidente
della Regione come Presidente dell'Associazione Forte di Bard e
dell'Amministratore del Forte di Bard, Gabriele Accornero, sarà la
giustizia a decidere e questo è solo l'inizio.
Presidente
- Passiamo al punto 3.3.
