Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2244 del 6 ottobre 1986 - Resoconto
OGGETTO N. 2244/VIII - INIZIATIVA DELL'ASSESSORE AL TURISMO
NEI CONFRONTI DELL'EX COMMISSARIO REGIONALE PRESSO LA CASA DA GIOCO
DI SAINT-VINCENT. - (Interrogazione).
PRESIDENTE
: Do lettura dell'interrogazione in oggetto
presentata dal Consigliere Baldassarre:
INTERROGAZIONE
VENUTO A CONOSCENZA, in una Conferenza dei Capi Gruppo con il
Commissario regionale Sig. Eraldo Manganone, che in data 11
dicembre 1985 alle h. 10 il Sig. Eraldo Manganone si è recato
nell'ufficio dell'Assessore al Turismo, Urbanistica e Beni
Culturali, Giuseppe Borbey, su invito di quest'ultimo;
APPRESO "l'indegno" atteggiamento dell'Assessore Borbey che
invitava il Commissario Manganone a rinunciare alla presentazione
di qualsiasi ricorso contro i provvedimenti di carattere
persecutorio portati avanti dall'Amministrazione regionale;
APPRESO ALTRESÌ che in caso di rifiuto, come si è poi
verificato, da parte del Sig. Manganone, l'Assessore Borbey avrebbe
affermato che sarebbero stati presi provvedimenti per "eliminarlo"
definitivamente dall'Amministrazione regionale;
RITENUTO antidemocratico ed antisindacale l'atteggiamento
dell'Assessore e violati tutti i principi morali ed il Codice
Penale, per i motivi sopra esposti;
il sottoscritto Consigliere regionale
INTERROGA
l'Assessore al Turismo, Urbanistica e Beni Culturali Giuseppe
Borbey per conoscere:
1) i motivi che lo hanno indotto ad assumere questa
"minaccia" che certo non fa onore alla carica che ricopre;
2) se è stata un'iniziativa personale oppure è scaturita da
un suggerimento dell'intero Esecutivo, ed in caso affermativo
indicare lo scopo di tale iniziativa.
PRESIDENTE
: Ha chiesto la parola l'Assessore al Turismo,
Urbanistica e Beni Culturali Borbey; ne ha facoltà.
BORBEY (D.C.):
Francamente mi stupisco per questa
interrogazione e posso rispondere dicendo che, così come molti
altri Colleghi ed in specie quelli della Democrazia Cristiana hanno
avuto dei "pourparlers" con l'amico Manganone che è un iscritto
alla Democrazia Cristiana, anch'io, quando lo stesso Manganone mi
confidò che nessuno lo voleva incontrare e che veniva snobbato, gli
dissi che il mio ufficio era sempre aperto e che lo era in modo
particolare per quel le persone che avevano ricoperto incarichi non
indifferenti a livello politico e amministrativo.
Ho avuto quindi un incontro con Manganone nel mio ufficio e poi
ne ho avuto un altro, da lui richiesto, vicino all'ufficio
dell'Assessore Martin ed in quella occasione abbiamo parlato del
suo caso. Ma io respingo nella maniera più categorica quanto
affermato in merito dal Consigliere Baldassarre. Non so che cosa
gli abbia potuto riferire Manganone, ma quell'incontro aveva lo
scopo di approfondire i vari problemi del "caso Manganone" per
vedere se, in primo luogo come democristiano e poi come
amministratore, io potevo studiare a fondo il problema per cercare
di risolvere le sue difficoltà ed i suoi problemi. Questo è stato
l'indirizzo del colloquio. Se poi il suo significato è stato
travisato o lo si vuole travisare, io respingo nella maniera più
categorica questo tentativo.
PRESIDENTE
: Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Io mi stupisco invece che
l'Assessore Borbey abbia avuto quell'incontro con il Commissario
Manganone. È certo comunque che quell'incontro dimostra la validità
delle giusta battaglia che sta conducendo il signor Manganone
affinché gli vengano riconosciuti i suoi diritti. L'Assessore
Borbey dice di aver incontrato Manganone come iscritto alla
Democrazia Cristiana. Personalmente, che il signor Manganone sia
iscritto o meno alla Democrazia Cristiana, non mi tocca più di
tanto. Però se andiamo a leggere, cosa che l'Assessore Borbey
avrebbe dovuto fare, le affermazioni di Manganone, non come
iscritto alla Democrazia Cristiana, ma come dipendente regionale,
scopriamo che in esse egli sostiene di non essersi incontrato "per
caso", ma di avere avuto un incontro "dietro indicazioni"
dell'Assessore Borbey. Nelle sue affermazioni, che io vi leggo
brevemente, egli dice:
"Sono stato invitato il giorno 11 dicembre 1985, esattamente
dopo 705 giorni! Pensate un po' - dice Manganone - l'Assessore al
Turismo, che è il mio diretto superiore, ha aspettato 708 giorni
prima di farmi una convocazione!"
Caro Assessore Borbey, le bugie sono una tua caratteristica: tu
hai convocato il signor Manganone! E veniamo ora a ciò che hai
detto al signor Manganone. Quest'ultimo afferma che tu hai atteso
708 giorni prima di fargli una convocazione. Quindi: o il signor
Manganone diffama le istituzioni, in questo caso rappresentate
dall'Assessore Borbey, oppure l'Assessore Borbey tiene in poca
considerazione le istituzioni e quindi il Consiglio regionale.
Queste affermazioni sono gravi, Assessore Borbey, e ad esse non può
essere data una risposta in Consiglio.
Ma veniamo ora alle "minacce" dell'Assessore Borbey nei
confronti di Manganone. Questi, così come integralmente riportato
in una sua agenda, dice:
"Alle 10,45 Borbey mi ha detto di rinunciare per iscritto a
tutti i ricorsi davanti al T.A.R. La Regione ha aggiunto Borbey (e
qui posso anche essere d'accordo con lui) è disposta a metterti in
servizio, come un A2 o come un A3, in un posto che meglio ti è
gradito queste sono le affermazioni a condizione però che tu metta
per iscritto che ritiri tutte le istanze davanti al Tribunale
amministrativo".
Ma il Signor Manganone, che sta conducendo una battaglia per
salvaguardare e far rispettare i propri diritti, non accetta questa
imposizione dell'Assessore che, a sua volta, lo "minaccia"
dicendogli:
"Allora faremo una legge per eliminarti definitivamente
dall'Amministrazione regionale!"
O il signor Manganone è così importante da rendere necessaria
una legge per eliminarlo, oppure qui ci troviamo veramente di
fronte ad un'assurdità. Però l'Assessore Borbey non si preoccupa,
perché egli gode di immunità in tutti i sensi. Questo è verissimo,
perché egli è un uomo forte e può permettersi di raccontarci quello
che vuole in questo Consiglio regionale. Ma questo fatto
particolare è un insulto alle istituzioni, è una mancanza di
rispetto verso la personalità di un individuo che si trova in una
situazione del tutto particolare.
Torno a ripetere che non ho fatto questa interrogazione per
voler strumentalizzare il caso, ma l'ho presentata perché sono
state messe in discussione le istituzioni. A me non interessava
nulla che si trattasse dell'Assessore Borbey o di qualsiasi altro,
perché sono state fatte delle dichiarazioni di fronte alle quali
bisogna affermare: "o questo signor Manganone è un grosso bugiardo
e allora sono d'accordo per andare avanti sino in fondo per
ostacolare l'entrata in Regione del signor Manganone, che dimostra
di essere un grosso bugiardo (Ma io ho molti dubbi che sia un
grosso bugiardo, perché un uomo che sta conducendo una battaglia
come questa per far valere i suoi diritti dimostra evidentemente
che non può andare in giro a raccontare delle bugie), oppure
l'Assessore Borbey (Ripeto, godendo di immunità), può permettersi
il lusso di minacciare un dipendente regionale! Certo sarebbe
facile, caro Assessore Borbey, strumentalizzare questa situazione,
non ci perderei minuti a strumentalizzarla! Potrei farlo quando
vuoi! Questa interrogazione potrei mandarla dove voglio! Ma non lo
faccio perché io faccio della politica e non vado minacciando il
personale regionale! Se questo è il vostro atteggiamento... Non
solo minacciate, ma promettete ai dipendenti regionali avanzamenti
in carriera, promettete..."
PRESIDENTE
: Consigliere Baldassarre!
BALDASSARRE (P.S.D.I.):
...promettete altre cose!..
PRESIDENTE
: Consigliere Baldassarre!
BALDASSARRE (P.S.D.I.):
... Li invitate ad iscriversi alla
Democrazia Cristiana dietro promesse...
PRESIDENTE
: Consigliere Baldassarre!
BALDASSARRE (P.S.D.I.):
di avanzamenti in carriera! Oltre
alle minacce...
PRESIDENTE
: Consigliere Baldassarre!
BALDASSARRE (P.S.D.I.):
... usate anche questi altri
metodi antidemocratici! Quindi...
PRESIDENTE
: Consigliere Baldassarre! Gli tolga l'audio,
per cortesia!
BALDASSARRE (P.S.D.I.):
: ... Quindi.. quindi su que
sto...
PRESIDENTE
: La cabina gli tolga l'audio! Consigliere
Baldassarre!
BALDASSARRE (P.S.D.I.):
Dica, Presidente!
PRESIDENTE
: La prego! Il suo tempo è scaduto da un
pezzo!
BALDASSARRE (P.S.D.I.):
: Sto concludendo.
PRESIDENTE
: E allora concluda e quando la chiamo, per
cortesia, risponda!
BALDASSARRE (P.S.D.I.)
: Sto concludendo. Mi dà il tempo
di concludere?
PRESIDENTE
: Concluda rapidamente. Gli ridia l'audio.
BALDASSARRE (P.S.D.I.):
Ringrazio il Presidente che mi ha
concesso per qualche secondo l'audio.
Quindi è un atteggiamento negativo, caro Assessore Borbey.
Manganone continua dicendo:
"Ma sai, a piccole gocce si arriva sempre ad una
conclusione".
