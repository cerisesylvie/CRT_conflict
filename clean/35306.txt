Classificazione
ASSETTO DEL TERRITORIO
Urbanistica e pianificazione territoriale



Oggetto del Consiglio n. 2819 del 6 febbraio 2013 - Resoconto
OGGETTO N. 2819/XIII - Approvazione di mozione:
"Equiparazione delle condizioni fra proprietà private e proprietà
pubbliche per la realizzazione di strutture pertinenziali a
servizio degli edifici esistenti in zona A".
Président -
Merci. A demandé la parole pour
l'illustration le collègue Cerise.
Cerise (ALPE)
- Merci Madame la Présidente.
La problematica che intendiamo riportare all'attenzione di
questa Assemblea con la presente mozione l'avevamo già sollecitata
e sollevata nell'agosto del 2009 in fase di modificazione alla
legge urbanistica e di pianificazione territoriale, quella meglio
conosciuta come piano casa. Problematica che è stata poi recepita,
di questo ce ne rallegriamo, nelle modificazioni alla legge citata
con la legge n. 17 dell'anno scorso e che prevede la possibilità di
realizzare strutture pertinenziali a servizio degli edifici
esistenti nelle zone territoriali di tipo A e di quelle a
destinazione residenziale nelle zone territoriali di tipo E,
demandando poi alla delibera attuativa di Giunta l'approvazione dei
criteri e delle modalità costruttive di queste strutture. Questo
era uno degli aspetti qualificanti di quella legge, che avevamo
allora evidenziato, in quanto era l'accoglimento, sebbene tardivo,
di numerose sollecitazioni da nostra parte su tale necessità, come
abbiamo peraltro manifestato le nostre forti perplessità su tutta
una serie di altri aspetti che non è il caso di richiamare in
questa occasione, ma sui quali a breve ritorneremo; ecco di questo
ci rallegriamo: di questo accoglimento.
Devo dare atto che in questa circostanza la delibera attuativa,
rispetto alla precedente modifica, ha rispettato una tempistica
accettabile, perché è una cosa che avevamo sollecitato e, quando è
giusto rendere merito del buon funzionamento delle cose, non ci
sottraiamo sicuramente. Avevamo dunque sollecitato e la nostra
sollecitazione è stata accolta, contrariamente alla prima volta che
da un'urgenza che si era manifestata nell'approvazione della legge
ci sono poi voluti otto mesi per avere la delibera attuativa, in
questo caso nel giro di due mesi e mezzo, tre mesi, che sono quelli
accettabili...
L'unico stupore, che poi ci ha spinti a presentare questa
mozione, è quando, leggendo l'allegato B, che definisce appunto
criteri e modalità, alla lettera c) vediamo che tali strutture non
possono superare i 10 metri quadri di superficie, io credo che
dobbiamo capirci sul discorso delle superfici, perché queste
strutture sono, a mio avviso, una condizione essenziale per
favorire, diciamo, una riqualificazione ambientale dei centri
storici. L'obiettivo non è tanto solo quello di creare la
possibilità di creare strutture nuove, ma anche creare le
condizioni affinché i Comuni possano intervenire per far rimuovere
quegli obbrobri rappresentati da baracche, tettoie che non sono
autorizzate, ma che l'Amministrazione locale, capendone così la
necessità, sicuramente chiude un occhio per...quando ci sarà, ci
fosse una condizione che permette il recupero, diciamo, equilibrato
di queste strutture, sicuramente si supererebbe quel problema.
Credo che un aspetto che va sottolineato - nella mozione non
l'abbiamo citato, ma vorremmo che l'Assessore ne prendesse nota, ne
tenesse conto -, un'altra misura che ritengo che non sia
ragionevole è i 2 metri e 80 di altezza all'estradosso del
colmo...no, perché dobbiamo ricordarci che giustamente,
specialmente nei centri storici, ma sul territorio nazionale le
coperture piane non si realizzano, di conseguenza su una falda di 3
metri, perché l'estradosso del colmo...mettiamo solo misure minime,
perché si tratta comunque di strutture leggere, 20 di colmo, 15 di
puntone sono 35 centimetri...i due...vengono a 2 e 45, se poi su
una falda di 3 metri dobbiamo rispettare quelle che sono le
pendenze...anche dal punto di vista architettonico, del 30-35
percento, beh io non ci entro...qualcun altro di questa sala, non
nella parte bassa scendiamo a 1 metro e 40...chi è che misura meno
di 1 metro e 40 in questa sala è l'unico che potrebbe agevolmente
entrare in quelle strutture, adesso nessun riferimento...
(
commenti di alcuni consiglieri, fuori microfono
)
...poi mi rivolgo all'Assessore all'urbanistica, insomma le
misure...non per il fatto di statura, ma per la sua formazione
professionale, probabilmente lei per propria formazione
professionale è abituata ad unità di misure diverse che sono quelle
degli anni luce, no? E qui invece parliamo di metri e di
centimetri, forse è per quello che c'è stata una confusione, di
conseguenza inviterei...
Presidente
- Colleghi...
Cerise (ALPE)
- ...adesso la mettiamo anche come
stemperamento così del clima, qualche battuta non guasta mai...ecco
chiediamo veramente un impegno a ragionare su questa cosa, sulla
misura, perché un'altra cosa che era contraddittoria era il fatto
che per l'eventuale realizzazione da parte del pubblico la misura
era di 20 metri quadri, ma credo che la necessità di avere una
struttura pertinenziale di questo tipo in centro storico è più
legata al privato che non al pubblico, mi sembra del tutto
evidente; di conseguenza, la nostra mozione chiede di rimuovere
questa differenza, di portare a 20 metri quadri con l'invito di
vedere con i tecnici dell'Assessorato, l'Assessore il discorso di
quell'altezza che magari 20 centimetri che, dal punto di vista
estetico, non vanno a turbare sicuramente il contesto ambientale,
ma che permettono una fruizione sicuramente agevole, perché -
ripeto - 10 metri quadri...diciamo che è anche citato nelle norme
che sono riprese nella delibera attuativa, si parla di legnaie e
quant'altro, nelle legnaie se ci mettiamo dentro la sega circolare
e lo spaccalegna, per la legna non c'è più posto in 10 metri
quadri, perché conosciamo tutti come sono le cose, ecco. È un
invito proprio a ragionare su questo concetto, su questa misura che
permetterebbe...noi andiamo a rimuovere e parificare a quella che è
prevista per il pubblico, che andrebbe sicuramente a dare un minimo
di funzionalità e sicuramente è un incentivo a tutti quelli che
senza...per recuperare quegli edifici - ripeto - fatiscenti
esistenti. Grazie.
Presidente
- Possiamo aprire la discussione generale, c'è
qualcuno che intende prendere la parola? Nessuno chiede di poter
intervenire? Chiudiamo la discussione generale. La parola
all'Assessore Zublena.
Zublena (UV)
- Grazie Presidente.
Venendo alla richiesta della mozione, cioè si chiede
l'estensione a 20 metri quadri della dimensione delle strutture
pertinenziali anche per i privati nelle zone A: è questo l'oggetto;
come Giunta, con la delibera attuativa avevamo inteso mantenere
fermi alcuni obiettivi della legge, cioè la necessità di contenere
ragionevolmente lo sviluppo di nuovi volumi edificabili in ambiti
sensibili da un punto di vista paesaggistico, naturalmente andando
incontro alle esigenze dei cittadini di disporre di alcune
strutture per il ricovero di attrezzi, legnaie e quant'altro, con
l'obiettivo, come giustamente lei Cerise ha ricordato, di
riordinare e riqualificare queste strutture pertinenziali.
Tuttavia, poi, guardando alla realtà delle situazioni e tenendo
conto anche dei vincoli esistenti nelle zone A, tra cui il rispetto
delle distanze, in effetti abbiamo considerato che la ricaduta
sull'incremento di volume edificato complessivo derivante da questa
estensione della superficie può essere tutto sommato contenuta,
quindi noi ci dichiariamo disponibili ad accogliere l'indicazione
della mozione, dunque a rivedere le dimensioni per le strutture
pertinenziali in zona A per i privati fino appunto alla metratura
di 20 metri quadri.
Naturalmente sugli aspetti che lei ha citato un po' al di fuori
dal testo della mozione, siamo altrettanto disponibili a rivedere
le modalità di calcolo delle altezze all'estradosso e questo lo
vedremo con gli uffici preposti in modo da fare delle valutazioni
che siano anche tecnicamente sostenibili.
Presidente
- Grazie. Ha chiesto la parola il collega
Cerise.
Cerise (ALPE)
- Finalmente...qualche volta il buon senso
prevale sulle posizioni così...preconcette e di questo non possiamo
che rallegrarci, no, dico che troppe volte...ma questo
ragionamento...
(interruzione dell'Assessore Manuela Zublena, fuori
microfono)
...no, permetta Assessore di poterlo dire, di sottolinearlo,
come ho riconosciuto dei meriti in certi passaggi, devo anche
sottolineare anche qualche volta delle prese di posizione che non
hanno nessuna ragione di esistere e che contrastano col buon senso,
perché questo non è un elemento così...non è un elemento che
affrontiamo qua la prima volta, ne abbiamo discusso quante volte in
commissione, ne abbiamo parlato personalmente, ecco, non è che è
una cosa caduta così all'improvviso; di conseguenza, c'era tutto il
tempo...ci rallegriamo che finalmente sia stato recepito questo
ragionamento qua...ecco probabilmente è anche una disattenzione, a
volte scappa, quando si fanno dei ragionamenti sopra le misure, poi
non sempre si ha la percezione di quello che vuol dire tradotto in
pratica, ma questo lo comprendiamo. Comunque ce ne rallegriamo e
speriamo che questo atteggiamento possa avere anche in certi altri
contesti lo stesso atteggiamento di attenzione, ecco non dico poi
sempre l'accoglimento, perché l'accoglimento comporta comunque un
confronto e tutto...ma l'attenzione e questo ci fa già piacere.
Grazie.
Presidente
- Grazie. Possiamo allora mettere in votazione
la mozione? La votazione è aperta. Colleghi votate. Tutti hanno
votato? Possiamo chiudere la votazione.
Presenti: 29
Votanti: 29
Favorevoli: 29
La mozione viene quindi accolta.
Colleghi, come l'accordo preso con i Capigruppo, passiamo ora al
punto 26 con l'illustrazione della relazione.
