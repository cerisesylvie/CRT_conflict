Classificazione
CONSIGLIO REGIONALE
Attività consiliare d'aula


Resoconto integrale del dibattito dell'aula
Oggetto del Consiglio n. 963 del 17 novembre 1999 - Resoconto
OGGETTO N. 963/XI Ordine dei lavori: iscrizione all'ordine
del giorno di nuovo oggetto.
Deliberazione Il Consiglio
- ai sensi del secondo comma dell'articolo 53 del Regolamento
interno del Consiglio;
Delibera
di iscrivere all'ordine del giorno dell'adunanza in corso il
seguente oggetto:
- Disegno di legge n. 52: "Modificazioni alla legge regionale 17
marzo 1992, n. 9 (Norme in materia di esercizio ad uso pubblico di
piste di sci). Modificazioni e disposizioni applicative della legge
regionale 15 gennaio 1997, n. 2 (Disciplina del servizio di
soccorso sulle piste di sci della regione)".
Président
La parole à l'Assesseur au tourisme, aux sports,
au commerce et aux transports, Lavoyer.
Lavoyer (FA)
Lunedì la commissione consiliare competente
ha espresso il parere sul disegno di legge regionale n. 52 che non
è stato successivamente iscritto alla discussione del Consiglio
regionale con l'ordine aggiuntivo. Chiedevo al Consiglio regionale
se era possibile l'iscrizione d'urgenza di questo testo di legge
vista l'importanza che lo stesso riveste per tutta una serie di
problematiche connesse alla gestione delle piste di sci, in
particolare delle piste di fondo, d'imminente utilizzo ed apertura
per la prossima stagione invernale.
Quindi chiederei al Consiglio regionale di iscrivere in via
d'urgenza questo disegno di legge.
Président
Je demande de bien vouloir distribuer le projet
de loi qui contient également le nouveau texte prédisposé par la
II
ème
et la V
ème
Commission.
La parole au Conseiller Curtaz sur la requête d'inscription en
voie d'urgence de ce projet de loi.
Curtaz (PVA-cU)
Prima di esprimermi, vorrei che
l'Assessore chiarisse quali sono le ragioni dell'urgenza e poi
quali sono le ragioni del ritardo, nel senso che se c'è un'urgenza,
è perché questa proposta di legge è stata portata con ritardo
all'attenzione delle commissioni e poi oggi del Consiglio.
All'esito delle risposte che darà il nostro gruppo valuterà il
suo atteggiamento rispetto alla proposta che viene fatta.
Président
La parole à l'Assesseur au tourisme, aux sports,
au commerce et aux transports, Lavoyer.
Lavoyer (FA)
La motivazione principale sta nell'articolo
10, "Disposizioni applicative", che prevede per le piste di fondo
lo spostamento dell'applicazione della legge che prevede che ogni
pista di discesa e di fondo abbia la figura del pisteur-secouriste.
Per quanto attiene le piste di fondo prevede la possibilità di
procrastinare l'attuazione di questa figura dalla stagione
invernale 2000-2001, quindi l'urgenza sta nel fatto che, qualora
non venga approvato questo disegno di legge, le piste di fondo non
potrebbero usufruire di questa deroga che si era concordata e si
era resa necessaria sia nella fase preventiva di stesura del
disegno di legge, sia nella fase delle audizioni. Il motivo
principale è questo.
Sui ritardi: questo disegno di legge rispetto ad altri è da
parecchio tempo che è nelle commissioni, qualcuno mi ha detto che
qualche ritardo è scaturito anche dal fatto che il Presidente non è
stato troppo bene, quindi c'è stato un ritardo di convocazione per
l'esame presso le commissioni competenti, comunque penso che la
tempistica che è stata lasciata alle commissioni per l'approvazione
di questo disegno di legge sia più che sufficiente.
Président
La parole au Conseiller Frassy.
Frassy (FI)
Abbiamo ascoltato la sintetica motivazione, ma
anche discutibile motivazione formulata dall'Assessore; in sostanza
l'urgenza è motivata da un ritardo e serve per una deroga, questo è
il senso della legge che viene messa in elenco all'ordine del
giorno del Consiglio.
È una logica che noi non condividiamo soprattutto perché la
legge non ha soltanto argomentato in merito a quella che è la
deroga, Assessore, la legge affronta molte altre materie e noi
vogliamo denunciare alla Presidenza del Consiglio che il Consiglio
non sarà in grado di esprimere una valutazione completa anche
perché pochi minuti fa è stato fornito penso a tutti i consiglieri,
o forse soltanto ai Consiglieri della V e della II Commissione, il
parere dell'Ufficio legislativo, richiesto dalla commissione, e
l'Ufficio legislativo dice:
"Non si ritiene di poter formulare
in tempi così ristretti, un giorno, e in un periodo di rilevanti
carichi di lavoro per questa direzione, un parere giuridico sui
profili segnalati"
.
Ora i profili segnalati non sono profili di poco conto in quanto
hanno diretto riscontro su questioni di rilievo costituzionale e
hanno dei precedenti su leggi di quest'Amministrazione che furono
oggetto di rinvio da parte del Coordinamento e successivamente di
contenzioso innanzi alla Corte costituzionale.
Riteniamo che questi siano motivi più che validi per evitare che
l'approvazione della legge diventi un fatto che non porti poi nulla
alla materia che viene regolamentata, se non al successivo
contenzioso.
Perciò riteniamo che un senso di responsabilità da parte di
questo Consiglio non possa prescindere dai rilievi che abbiamo
testé evidenziato. Le commissioni si sono riunite lunedì mattina
per procedere all'audizione dei soggetti esterni
all'Amministrazione, ma coinvolti da queste problematiche;
l'audizione è terminata dopo un'ora e mezzo, due ore; la
commissione non ha potuto assolutamente vagliare, esaminare ed
emendare il testo di legge, ha semplicemente preteso - perché era
un suo diritto - che venisse comunque fornito il parere da parte
dell'Ufficio legislativo.
Perciò rileviamo che le commissioni non hanno potuto nei fatti
svolgere il proprio lavoro di approfondimento, portare emendamenti
e fare un ragionamento politico; che non c'è stata la possibilità
materiale di presentare degli emendamenti che riteniamo sia un
diritto dei consiglieri presentare in aula e perciò ci sarà poi il
problema di avere i tempi tecnici per farlo; che le problematiche
non tanto politiche, ma di profilo giuridico e costituzionale non
sono secondarie, pertanto riteniamo che il Consiglio debba dare
senso di responsabilità, che non possa andare a discutere una legge
di cui non si conoscono i profili di legittimità
costituzionale.
Per questi motivi il nostro gruppo invita i consiglieri ad
esprimere un giudizio negativo anche perché l'Assessore ha detto
una mezza verità; la mezza verità è che il periodo transitorio
scade, se non ricordiamo male, al febbraio 2000, ci sembra che il
termine esatto non sia la fine di quest'anno perciò se così fosse,
ci sarebbe tutto il tempo per ritornare nei prossimi Consigli con
la legge.
Président
Je soumets au vote l'inscription en voie
d'urgence du projet de loi n° 52:
Conseillers présents et votants: 30
Pour: 24
Contre: 6
Le Conseil approuve.
