Classificazione
AMMINISTRAZIONE REGIONALE
Ordinamento degli uffici e del personale
ENTI LOCALI


Resoconto integrale del dibattito dell'aula
Oggetto del Consiglio n. 2160 del 25 luglio 2001 - Resoconto
OGGETTO N. 2160/XI Disegno di legge: "Norme concernenti lo
status degli amministratori locali della Valle
d’Aosta. Abrogazione delle leggi regionali 18 maggio
1993, n. 35, 23 dicembre 1994, n. 78 e 19 maggio 1995, n.
17".
CAPO I DISPOSIZIONI GENERALI
Articolo 1 (Finalità)
1. La Regione, con la presente legge disciplina:
a) il regime delle indennità, dei gettoni di presenza e dei
rimborsi spese degli amministratori degli enti locali della Valle
d'Aosta e degli amministratori degli enti strumentali degli enti
locali;
b) la posizione ed il trattamento dei dipendenti del comparto
unico di cui all'articolo 37, comma 2, della legge regionale 23
ottobre 1995, n. 45 (Riforma dell'organizzazione
dell'Amministrazione regionale della Valle d'Aosta e revisione
della disciplina del personale) chiamati a ricoprire cariche
elettive.
Articolo 2 (Definizioni)
1. Ai fini della presente legge, per amministratori si
intendono:
a) i sindaci, i vicesindaci, gli assessori comunali e i
consiglieri comunali;
b) i presidenti, gli assessori e i consiglieri delle comunità
montane;
c) i componenti degli organi del Consorzio dei comuni della
Valle d'Aosta ricadenti nel bacino imbrifero montano della Dora
Baltea, di seguito denominato BIM, e i componenti degli organi
delle associazioni dei comuni di cui all'articolo 93 della legge
regionale 7 dicembre 1998, n. 54 (Sistema delle autonomie in Valle
d'Aosta);
d) i componenti degli organi delle aziende speciali e delle
istituzioni di cui agli articoli 114 e 115 della l.r. 54/1998;
e) i componenti degli organi di decentramento di cui
all'articolo 43 della l.r. 54/1998.
2. Ai fini dell'applicazione della normativa statale in materia
di aspettative e permessi per gli amministratori non dipendenti del
comparto unico, le associazioni dei comuni sono equiparate ai
consorzi di cui all'articolo 31 del decreto legislativo 18 agosto
2000, n. 267 (Testo unico delle leggi sull'ordinamento degli enti
locali).
CAPO II INDENNITÀ E GETTONI DI PRESENZA DEGLI AMMINISTRATORI
DEGLI ENTI LOCALI DELLA VALLE D'AOSTA
Articolo 3 (Indennità di funzione del sindaco, del vicesindaco e
degli assessori comunali)
1. Ai sindaci dei comuni con popolazione pari o superiore a
quindicimila abitanti è attribuita un'indennità mensile di funzione
non superiore all'indennità spettante ai consiglieri regionali.
2. Ai sindaci dei comuni con popolazione inferiore a
quindicimila abitanti è attribuita un'indennità mensile di funzione
non superiore al sessanta per cento dell'indennità spettante ai
consiglieri regionali.
3. Al vicesindaco dei comuni con popolazione pari o superiore a
quindicimila abitanti è attribuita un'indennità mensile di funzione
non superiore al settanta per cento dell'indennità di funzione
attribuibile al sindaco.
4. Al vicesindaco dei comuni con popolazione inferiore a
quindicimila abitanti può essere attribuita un'indennità mensile di
funzione non superiore al quaranta per cento dell'indennità di
funzione attribuibile al sindaco.
5. Agli assessori dei comuni con popolazione pari o superiore a
quindicimila abitanti è attribuita un'indennità mensile di funzione
non superiore al sessanta per cento dell'indennità di funzione
attribuibile al sindaco.
6. Agli assessori dei comuni con popolazione inferiore a
quindicimila abitanti può essere attribuita un'indennità mensile di
funzione non superiore al trenta per cento dell'indennità di
funzione attribuibile al sindaco.
Articolo 4 (Indennità di funzione del presidente del consiglio e
gettoni di presenza dei componenti dell'ufficio di presidenza dei
consigli comunali)
1. Al presidente del consiglio dei comuni con popolazione pari o
superiore a quindicimila abitanti è attribuita un'indennità mensile
di funzione non superiore al trenta per cento dell'indennità di
funzione attribuibile al sindaco.
2. Ai componenti dell'ufficio di presidenza dei consigli
comunali può essere attribuito un gettone di presenza per la
partecipazione alle sedute dell'ufficio di presidenza, in misura
non superiore:
a) ad un ventesimo della diaria spettante ai consiglieri
regionali, per i comuni con popolazione pari o superiore a
quindicimila abitanti;
b) ad un trentesimo della diaria spettante ai consiglieri
regionali, per i comuni con popolazione inferiore a quindicimila
abitanti.
Articolo 5 (Gettoni di presenza dei consiglieri e degli
assessori comunali)
1. Ai consiglieri e agli assessori comunali che non godono
dell'indennità mensile di funzione è attribuito un gettone di
presenza per la partecipazione ad ogni seduta del consiglio
comunale, nonché per la partecipazione alle sedute delle
commissioni consiliari formalmente istituite e convocate.
2. Il gettone di presenza di cui al comma 1 può essere
attribuito anche per la partecipazione alle commissioni comunali
previste per legge.
3. L'ammontare del gettone di presenza di cui al comma 1 non può
essere superiore:
a) ad un ventesimo della diaria spettante ai consiglieri
regionali, per i comuni con popolazione pari o superiore a
quindicimila abitanti;
b) ad un trentesimo della diaria spettante ai consiglieri
regionali, per i comuni con popolazione inferiore a quindicimila
abitanti.
4. Agli assessori che non godono dell'indennità mensile di
funzione è attribuito un gettone di presenza per la partecipazione
alle sedute della giunta comunale.
Articolo 6 (Indennità di funzione dei presidenti e degli
assessori delle comunità montane)
1. Ai presidenti delle comunità montane spetta un'indennità
mensile di funzione non superiore al sessanta per cento
dell'indennità spettante ai consiglieri regionali.
2. Agli assessori delle comunità montane può essere attribuita
un'indennità mensile di funzione non superiore al trenta per cento
dell'indennità di funzione attribuibile al presidente della
comunità montana.
Articolo 7 (Gettone di presenza dei consiglieri e degli
assessori delle comunità montane)
1. Ai consiglieri e agli assessori delle comunità montane che
non godono dell'indennità mensile di funzione è attribuito un
gettone di presenza, in misura non superiore ad un trentesimo della
diaria spettante ai consiglieri regionali, per la partecipazione ad
ogni seduta degli organi della comunità montana, nonché per la
partecipazione alle sedute delle commissioni consiliari formalmente
istituite e convocate.
Articolo 8 (Indennità di funzione del presidente e dei
componenti degli organi esecutivi delle aziende speciali e delle
istituzioni)
1. Ai presidenti delle aziende speciali e delle istituzioni
degli enti locali con popolazione pari o superiore a quindicimila
abitanti è corrisposta un'indennità mensile di funzione, in misura
non superiore al quarantacinque per cento dell'indennità spettante
ai consiglieri regionali.
2. Ai presidenti delle aziende speciali e delle istituzioni
degli enti locali con popolazione inferiore a quindicimila abitanti
è corrisposta un'indennità mensile di funzione, in misura non
superiore al venti per cento dell'indennità spettante ai
consiglieri regionali.
3. Ai componenti degli organi esecutivi, ove esistenti, delle
aziende speciali e delle istituzioni può essere corrisposta
un'indennità mensile di funzione, in misura non superiore al
quaranta per cento dell'indennità attribuibile al presidente.
Articolo 9 (Indennità di funzione del presidente e dei
componenti degli organi esecutivi del BIM e delle associazioni dei
comuni)
1. Al presidente della Giunta del BIM e dell'organo esecutivo
delle associazioni dei comuni, ove esistente, è attribuita
un'indennità mensile di funzione non superiore al venti per cento
dell'indennità spettante ai consiglieri regionali.
2. Ai componenti della Giunta del BIM e dell'organo esecutivo
delle associazioni dei comuni, ove esistente, può essere
corrisposta un'indennità mensile di funzione, in misura non
superiore al quaranta per cento dell'indennità attribuibile al
presidente.
Articolo 10 (Gettoni di presenza dei componenti degli organi
delle aziende speciali, delle istituzioni, del BIM e delle
associazioni dei comuni)
1. Ai componenti degli organi delle aziende speciali, delle
istituzioni, del BIM e delle associazioni dei comuni, a cui non
spetti alcuna indennità mensile di funzione, è corrisposto un
gettone di presenza per la partecipazione ad ogni seduta degli
organi di appartenenza, in misura non superiore ad un trentesimo
della diaria spettante ai consiglieri regionali.
Articolo 11 (Disposizioni comuni)
1. Le deliberazioni relative alle indennità e ai gettoni di
presenza sono adottate, con votazione a maggioranza assoluta dei
componenti assegnati:
a) dai rispettivi organi assembleari, relativamente alle cariche
di cui agli articoli 3, 4, 5, 6, 7, 9 e 10, limitatamente al BIM e
alle associazioni dei comuni;
b) dagli organi assembleari dell'ente da cui dipendono,
relativamente alle aziende speciali e alle istituzioni.
2. Le deliberazioni di cui al comma 1 sono adottate annualmente,
contestualmente all'approvazione del bilancio di previsione. In
caso di rinnovo elettorale, gli organi assembleari possono
rideterminare le indennità e i gettoni stabiliti per l'anno in
corso.
3. Gli organi assembleari fissano la percentuale delle indennità
di funzione in relazione al tempo ed al lavoro dedicati
all'espletamento delle mansioni degli amministratori.
4. Gli importi massimi delle indennità di funzione previsti
dalla presente legge sono dimezzati per i lavoratori dipendenti che
ricoprano le cariche di seguito elencate e non abbiano richiesto
l'aspettativa:
a) sindaco, vicesindaco, assessore dei comuni con popolazione
pari o superiore a quindicimila abitanti;
b) sindaco dei comuni con popolazione inferiore a quindicimila
abitanti;
c) presidente di comunità montana;
d) presidente delle aziende speciali e istituzioni degli enti
locali con popolazione pari o superiore a quindicimila
abitanti.
Articolo 12 (Rimborso di spese e indennità di missione)
1. Agli amministratori di cui all'articolo 2, che per
l'espletamento del loro mandato si rechino fuori dell'ambito
territoriale a cui si riferiscono le funzioni esercitate, sono
dovuti il rimborso delle spese di viaggio effettivamente sostenute
nonché l'indennità di missione alle condizioni previste dal
regolamento dell'ente di appartenenza.
2. Le spese per la partecipazione degli amministratori di cui
all'articolo 2 alle riunioni degli organi delle associazioni
nazionali e regionali tra enti locali, a rilevanza nazionale, sono
a carico degli enti stessi.
3. Gli enti di cui all'articolo 1, comma 1, lettera a), possono
sostituire all'indennità di missione il rimborso delle spese
effettivamente sostenute, disciplinando con il regolamento di cui
al comma 1 i casi in cui si applica l'uno o l'altro
trattamento.
Articolo 13 (Divieto di cumulo)
1. Le indennità di funzione di cui alla presente legge non sono
tra loro cumulabili.
2. Gli amministratori di cui all'articolo 2 che cumulano più
cariche tra quelle di cui agli articoli 3, 4, 6, 8 e 9 devono
comunicare per quale di esse intendono percepire l'indennità di
funzione.
3. Nei casi di cui al comma 2, gli enti interessati possono
compartecipare al finanziamento dell'indennità di funzione
definendo, con apposita convenzione approvata dagli organi
assembleari competenti, le modalità e le rispettive percentuali in
base alle quali deve avvenire il cofinanziamento a favore dell'ente
che eroga concretamente l'indennità.
4. Le indennità di funzione sono cumulabili con i gettoni di
presenza quando siano dovuti per mandati elettivi presso enti
diversi, sempre che il mandato non rientri tra quelli attribuiti
all'amministratore dalla legge e dallo statuto comunale.
5. I gettoni di presenza di cui agli articoli 4, 5, 7 e 10 sono
corrisposti per non più di una seduta al giorno dello stesso
organo.
Articolo 14 (Norma transitoria)
1. Entro sessanta giorni dalla data di entrata in vigore della
presente legge, gli organi assembleari di cui all'articolo 11,
comma 1, possono rideterminare le indennità di funzione ed i
gettoni di presenza, con effetto dal primo giorno del mese
successivo alla data di adozione della relativa deliberazione.
CAPO III ASPETTATIVE E PERMESSI DEI DIPENDENTI DEL COMPARTO
UNICO
Articolo 15 (Collocamento in aspettativa)
1. I dipendenti del comparto unico chiamati a ricoprire le
cariche di cui all'articolo 2 sono collocati, a domanda, in
aspettativa non retribuita.
2. Non possono essere collocati in aspettativa i dipendenti
assunti a tempo determinato.
3. Il periodo trascorso in aspettativa è considerato a tutti i
fini come servizio effettivamente prestato nonché come legittimo
impedimento per il compimento del periodo di prova.
Articolo 16 (Oneri previdenziali, assistenziali e
assicurativi)
1. L'amministrazione locale provvede al versamento degli oneri
previdenziali, assistenziali e assicurativi ai relativi istituti
per i dipendenti del comparto unico, collocati in aspettativa non
retribuita ai sensi dell'articolo 15, che ricoprono le seguenti
cariche:
a) sindaco, presidente di comunità montana, assessore di un
comune con popolazione pari o superiore a quindicimila abitanti,
presidente del BIM;
b) presidente di azienda speciale e di istituzione.
2. L'amministrazione locale provvede a comunicare il versamento
degli oneri di cui al comma 1 ai datori di lavoro degli
amministratori.
3. Agli amministratori che non siano lavoratori dipendenti e che
rivestano le cariche di cui al comma 1, si applica la disciplina di
cui all'articolo 86, comma 2, del d.lgs. 267/2000.
Articolo 17 (Permessi retribuiti degli amministratori comunali e
delle circoscrizioni)
1. I dipendenti del comparto unico, componenti dei consigli
comunali, hanno diritto:
a) di assentarsi dal servizio per l'intera giornata in cui sono
convocati i rispettivi consigli;
b) di non riprendere il lavoro prima delle ore otto del giorno
successivo, nel caso in cui i consigli si svolgano in orario
serale;
c) di assentarsi dal servizio per l'intera giornata successiva,
nel caso in cui i lavori dei consigli si protraggano oltre la
mezzanotte.
2. I dipendenti del comparto unico, eletti alle cariche di cui
all'articolo 2, comma 1, lettere a) ed e), hanno diritto di
assentarsi dal servizio per partecipare alle riunioni dei
rispettivi organi di appartenenza di seguito elencati, per la loro
effettiva durata:
a) giunte comunali, organi dei consigli circoscrizionali;
b) commissioni consiliari o circoscrizionali formalmente
istituite e commissioni comunali previste per legge;
c) conferenze dei capigruppo e organismi di pari opportunità
previsti dagli statuti e dai regolamenti.
3. I permessi di cui al presente articolo sono comprensivi del
tempo necessario per raggiungere il luogo della riunione e
rientrare sul posto di lavoro.
Articolo 18 (Permessi retribuiti degli amministratori delle
comunità montane)
1. I dipendenti del comparto unico componenti dei consigli delle
comunità montane hanno diritto:
a) di assentarsi dal servizio per l'intera giornata in cui sono
convocati i rispettivi consigli;
b) di non riprendere il lavoro prima delle ore otto del giorno
successivo, nel caso in cui i consigli si svolgano in orario
serale;
c) di assentarsi dal servizio per l'intera giornata successiva,
nel caso in cui i lavori dei consigli si protraggano oltre la
mezzanotte.
2. I dipendenti del comparto unico, eletti alle cariche di cui
all'articolo 2, comma 1, lettera b), hanno diritto di assentarsi
dal servizio, per partecipare alle riunioni dei rispettivi organi
di appartenenza, di seguito elencati, per la loro effettiva
durata:
a) giunte delle comunità montane;
b) commissioni consiliari formalmente istituite;
c) conferenze dei capigruppo e organismi di pari opportunità
previsti dagli statuti e dai regolamenti.
3. I permessi di cui al presente articolo sono comprensivi del
tempo necessario per raggiungere il luogo della riunione e
rientrare sul posto di lavoro.
Articolo 19 (Permessi retribuiti degli amministratori delle
forme associative degli enti locali e delle aziende speciali e
delle istituzioni)
1. I dipendenti del comparto unico componenti degli organi delle
associazioni dei comuni, del BIM e del consiglio d'amministrazione,
ove esistente, delle aziende speciali e delle istituzioni hanno
diritto di assentarsi dal servizio per partecipare alle riunioni
degli organi di cui fanno parte per la loro effettiva durata.
2. Il diritto di assentarsi di cui al comma 1 è comprensivo del
tempo necessario per raggiungere il luogo della riunione e
rientrare sul posto di lavoro.
Articolo 20 (Ulteriori permessi retribuiti e non retribuiti)
1. Oltre ai permessi di cui agli articoli 17, 18 e 19, i
dipendenti del comparto unico eletti alle cariche di seguito
elencate hanno diritto di assentarsi dai rispettivi posti di lavoro
per un massimo di ventiquattro ore lavorative al mese:
a) componente degli organi esecutivi dei comuni e delle comunità
montane;
b) componente degli organi esecutivi del BIM, e, ove esistenti,
delle associazioni dei comuni, delle aziende speciali e delle
istituzioni;
c) presidente dei consigli comunali e circoscrizionali;
d) componente dell'ufficio di presidenza e presidente di gruppo
consiliare dei comuni con popolazione pari o superiore a
quindicimila abitanti.
2. Il permesso di cui al comma 1 è elevato a quarantotto ore per
i sindaci, i presidenti delle comunità montane e i presidenti dei
consigli dei comuni con popolazione pari o superiore a quindicimila
abitanti.
3. I dipendenti del comparto unico che ricoprono le cariche
elettive di cui all'articolo 2 hanno diritto ad ulteriori permessi
non retribuiti sino ad un massimo di ventiquattro ore lavorative
mensili, qualora risultino necessari per l'espletamento del
mandato.
4. I permessi disciplinati dal presente articolo, in presenza di
più cariche elettive, ricoperte dal dipendente del comparto unico,
non sono cumulabili tra loro.
Articolo 21 (Oneri per permessi retribuiti)
1. Gli oneri per i permessi retribuiti per le assenze dal
servizio di cui agli articoli 17, 18, 19 e 20 dei dipendenti del
comparto unico, sono a carico dei rispettivi datori di lavoro.
2. Agli amministratori non dipendenti del comparto unico si
applica la disciplina di cui all'articolo 80 del d.lgs.
267/2000.
Articolo 22 (Documentazione per i permessi)
1. L'attività ed i tempi di espletamento del mandato, per i
quali i dipendenti del comparto unico chiedono ed ottengono
permessi, retribuiti e non retribuiti, devono essere prontamente e
puntualmente documentati mediante attestazione dell'ente.
Articolo 23 (Trasferimenti)
1. I dipendenti del comparto unico che ricoprono le cariche di
cui all'articolo 2, non possono essere soggetti, se non per
consenso espresso, a trasferimenti durante l'esercizio del mandato.
La richiesta dei predetti lavoratori di avvicinamento al luogo in
cui viene svolto il mandato amministrativo deve essere esaminata
dal datore di lavoro con criteri di priorità.
Articolo 24 (Norma transitoria)
1. Fino alla revisione dei consorzi di cui all'articolo 120
della l.r. 54/1998, ai consorzi tra enti locali si applica, in
materia di aspettative e di permessi, la disciplina dettata dalla
presente legge per le associazioni dei comuni.
CAPO IV DISPOSIZIONI FINALI
Articolo 25 (Assicurazione contro i rischi conseguenti
all'espletamento del mandato)
1. Gli enti presso cui esercitano il proprio mandato gli
amministratori di cui all'articolo 2 possono assicurare gli
amministratori contro i rischi conseguenti all'espletamento del
loro mandato.
Articolo 26 (Anagrafe patrimoniale degli amministratori degli
enti locali)
1. Presso ogni ente locale è istituita l'anagrafe patrimoniale
degli amministratori dell'ente, dalla quale devono risultare lo
stato patrimoniale e tutti i redditi provenienti da attività di
qualunque genere o natura.
2. Ogni cittadino può prendere visione dell'anagrafe
patrimoniale con semplice richiesta scritta all'amministrazione e
può chiedere che sia accertata la veridicità di quanto dichiarato
dall'amministratore.
3. Le modalità per la tenuta dell'anagrafe e per l'accertamento
della veridicità di quanto dichiarato dall'amministratore sono
disciplinate dal regolamento per il funzionamento del consiglio
dell'ente locale, che deve altresì prevedere idonee forme di
pubblicità dell'avvenuta istituzione dell'anagrafe.
Articolo 27 (Norma di rinvio)
1. Gli amministratori sono assoggettati al trattamento fiscale,
previdenziale ed assicurativo previsto dalla vigente normativa in
materia.
Articolo 28 (Copertura dell'onere finanziario)
1. All'onere finanziario derivante dall'attuazione della
presente legge provvedono gli enti interessati, nei limiti delle
disponibilità di bilancio, senza ulteriori oneri per la
Regione.
Articolo 29 (Abrogazione di norme)
1. Sono abrogate le seguenti leggi regionali:
a) 18 maggio 1993, n. 35;
b) 23 dicembre 1994, n. 78;
c) 19 maggio 1995, n. 17.
Président
Pour ce qui a trait à ce projet de loi, la
II
ème
Commission, qui a exprimé à la majorité un avis
favorable, a élaboré un nouveau texte.
C’est sur ce texte que la I
ère
Commission a exprimé à la majorité un avis favorable. Le Conseil
permanent des collectivités locales s’est exprimé
favorablement avec les remarques contenues dans la lettre annexe au
dossier.
La parole au rapporteur, le Conseiller Perron.
Perron (UV)
Presento questa relazione anche a nome del
collega Cerise che era relatore per la II Commissione.
Il disegno di legge in oggetto riunisce in un unico testo le
vigenti leggi regionali 23 dicembre 1994, n. 78 e 18 maggio 1993,
n. 35 apportando alle stesse le modificazioni necessarie al fine di
armonizzarle alla legge 7 dicembre 1998, n. 54 "Sistema delle
autonomie in Valle d'Aosta" ed ai principi della normativa
nazionale in materia ora confluita nel testo unico n. 267/2000; il
disegno di legge inoltre estende la disciplina relativa alle
aspettative ed ai permessi, attualmente riguardante esclusivamente
i dipendenti regionali, ai dipendenti del comparto del pubblico
impiego della Regione Valle d'Aosta.
Anche per l'elaborazione di questa legge, come per altre in
questa materia, si è provveduto a costituire un gruppo di lavoro
misto formato da dirigenti regionali e rappresentanti delle
comunità locali ad indicare un metodo di lavoro basato sul
confronto e sulla concertazione con gli enti locali, organi poi
destinatari delle disposizioni che si vanno a prevedere con la
presente legge.
Con questo provvedimento si è stabilita una funzione di
indirizzo generale, cioè si è fissato un quadro generale di
riferimento, innovandolo rispetto alla normativa statale e comunque
differenziandolo rispetto ad altre realtà locali italiane,
apportandovi delle modifiche secondo le possibilità che abbiamo di
normare che sono ritenute sicuramente migliorative rispetto al
quadro attuale.
Ci siamo dati la regola di fissare dei limiti massimi di importo
lasciando comunque all'ente locale discrezionalità ed autonomia nel
fissare poi le regole che meglio ritiene consone al proprio
funzionamento. Il testo che qui viene esaminato ed approvato in
commissione è un testo che già recepisce quasi tutte le richieste
avanzate dal Consiglio permanente degli enti locali.
Un'attenzione particolare viene poi prestata al Comune di Aosta,
riconoscendo quindi ad esso una particolarità ed una specificità
rispetto a tutti gli altri organismi locali, accogliendo in questo
modo anche una parte delle richieste che erano emerse nel corso di
un'audizione tra la commissione competente, il Presidente della
Giunta ed una delegazione del Consiglio comunale di Aosta. Vengo a
trattare nel sintetico alcuni aspetti.
Modalità di calcolo delle indennità di funzione.
La misura dell'indennità massima attribuibile ai componenti
degli organi esecutivi viene rapportata all'indennità massima
attribuibile - sottolineo questo termine - all'organo di vertice
dell'ente e non all'indennità di fatto attribuita allo stesso, al
fine di non vincolare l'indennità di funzione dei componenti degli
organi esecutivi alle scelte personali del sindaco o del presidente
della comunità montana nell'ipotesi in cui gli stessi decidessero
di rinunciare all'indennità o di percepirla in misura ridotta. Con
la norma precedente la scelta che veniva fatta in capo al sindaco
condizionava a cascata anche le indennità di tutti gli altri.
Attribuzione dell'indennità di funzione ai vicesindaci.
È stata prevista la possibilità di attribuire ai vicesindaci
un'indennità di funzione differenziata rispetto a quella
attribuibile agli altri assessori:
- per il vicesindaco dei comuni con popolazione pari o superiore
ai 15.000 abitanti il settanta percento dell'indennità di funzione
attribuibile al sindaco anziché il sessanta percento previsto per
gli altri assessori;
- per i comuni con popolazione inferiore ai 15.000 abitanti il
quaranta percento anziché il trenta previsto per gli altri
assessori.
Il vicesindaco, eletto direttamente come il sindaco, rispetto
agli altri assessori ha la funzione specifica di sostituire il
sindaco in caso di assenza o impedimento e di esercitare comunque
una funzione e un ruolo sicuramente maggiori rispetto agli altri
assessori.
Gettone di presenza per i consiglieri e assessori comunali.
L'ammontare massimo del gettone di presenza attribuibile ai
consiglieri comunali per la partecipazione alle sedute del
consiglio comunale, delle commissioni consiliari e delle
commissioni costituite per legge è stato differenziato in relazione
alla popolazione del comune:
- un ventesimo della diaria spettante ai consiglieri regionali
nei comuni con popolazione pari o superiore a 15.000 abitanti;
- un trentesimo della diaria medesima nei comuni con popolazione
inferiore a 15.000 abitanti.
Gettone di presenza per i componenti degli uffici di presidenza
dei consigli comunali.
I consigli comunali potranno attribuire un gettone di presenza
per la partecipazione alle sedute dell'ufficio di presidenza del
consiglio comunale, qualora venga istituito, in misura non
superiore a:
- un ventesimo della diaria spettante ai consiglieri regionali
nei comuni con popolazione pari o superiore a 15.000 abitanti;
- un trentesimo della diaria medesima nei comuni con popolazione
inferiore a 15.000 abitanti,
- come stabilito nel punto precedente.
La legge regionale n. 54/1998 prevede che i consigli comunali
possano avvalersi di un ufficio di presidenza se previsto nello
statuto comunale.
Rimane invariato il regime dell'indennità di funzione prevista
per il presidente del consiglio dei comuni con popolazione pari o
superiore ai 15.000 abitanti.
Gettone di presenza per consiglieri/assessori delle comunità
montane.
È stata prevista la corresponsione ai consiglieri e agli
assessori delle comunità montane che non godono dell'indennità di
funzione del gettone di presenza anche per la partecipazione alle
sedute delle commissioni consiliari, così come avviene per i
consiglieri comunali.
Incremento dell'indennità di funzione dei presidenti delle
aziende speciali e delle istituzioni.
Viene prevista la possibilità di attribuire un'indennità di
funzione più elevata ai presidenti delle aziende speciali e delle
istituzioni degli enti locali con popolazione pari o superiore ai
quindicimila abitanti rispetto ai presidenti delle aziende e
istituzioni degli enti locali con popolazione inferiore, la cui
indennità è disciplinata al comma 1 dell’articolo
113 della legge regionale n. 54/1998 che stabilisce che sia i
comuni che le Comunità montane possano gestire i servizi pubblici
anche attraverso le aziende speciali e le istituzioni.
Attualmente il comma 1, cosi come formulato, è applicabile al
Comune di Aosta e alle Comunità montane Mont-Emilius e Monte
Cervino.
È stata prevista l'obbligatorietà della riduzione dell'indennità
di funzione (il dimezzamento) per gli amministratori lavoratori
dipendenti non collocati in aspettativa, come prevede anche la
normativa statale, recentemente modificata, limitatamente,
tuttavia, alle seguenti cariche:
a) sindaco, vicesindaco, assessore dei comuni con popolazione
pari o superiore a 15.000 abitanti;
b) sindaco dei comuni con popolazione inferiore a 15.000
abitanti;
c) presidente delle comunità montane;
d) presidente delle aziende speciali e istituzioni degli enti
locali con popolazione pari o superiore a 15.000 abitanti.
In relazione alle nuove forme associative disciplinate dalla
legge regionale n. 54/1998, che non prevede più quali forme
associative i consorzi, l'indennità di funzione e i gettoni di
presenza sono stati previsti in favore degli amministratori delle
associazioni dei comuni anziché dei consorzi; resta immutata la
disciplina riguardante il Consorzio BIM.
È ammessa la possibilità di cumulo dell'indennità di funzione
con i gettoni di presenza quando i gettoni siano dovuti per mandati
elettivi presso enti diversi, sempre che il mandato non rientri tra
quelli attribuiti all'amministratore dalla legge e dallo Statuto;
permane invece il divieto di cumulo tra più indennità di funzione e
tra indennità di funzione e gettoni di presenza nell'ambito dello
stesso ente.
Le indennità di funzione e i gettoni di presenza possono essere
aggiornati sia annualmente, in occasione dell'approvazione dei
bilanci, come previsto dalla normativa vigente, sia in corso d'anno
in coincidenza con le elezioni comunali.
Un’altra parte molto importante concerne le
aspettative e i permessi per i dipendenti del comparto unico.
Il Capo III del disegno di legge in esame innanzitutto estende
la normativa regionale in materia ai dipendenti dell'intero
comparto unico di cui all'articolo 37 della legge regionale n.
45/1995 in applicazione della competenza legislativa primaria in
materia di ordinamento degli enti locali attribuita alla Regione.
Pertanto, dopo l'entrata in vigore del disegno di legge regionale
in esame, la normativa nazionale continuerà ad applicarsi nei
confronti dei soli amministratori locali della Regione dipendenti
del settore privato e degli enti pubblici non facenti parte del
comparto del pubblico impiego regionale.
La materia viene disciplinata, in linea di massima, in modo
conforme alla normativa statale, seguendo la logica che già aveva
ispirato il legislatore regionale nell'approvare la precedente
legge n. 35 ovvero quella di evitare disparità di trattamento in
materia di permessi e aspettative tra i lavoratori dipendenti
privati e degli altri enti pubblici da una parte e lavoratori
dipendenti del comparto unico dall'altra.
Alcune modificazioni significative vengono apportate alla
disciplina regionale vigente, relativamente ai permessi a cui hanno
diritto gli amministratori per l'espletamento del mandato nonché
all'aspettativa a cui hanno diritto tutti gli amministratori degli
enti locali.
Permessi dei consiglieri di comuni e comunità montane:
- hanno il diritto di assentarsi anche per l'intera giornata
successiva a quella di convocazione del consiglio qualora la seduta
si protragga oltre la mezzanotte;
- hanno il diritto di non riprendere il lavoro prima delle ore 8
del giorno successivo qualora la seduta si svolga in orario
serale;
- hanno il diritto di assentarsi dal servizio per l'intera
durata delle riunioni delle conferenze dei capogruppo consiliari e
degli organismi di pari opportunità previsti dagli statuti e dai
regolamenti consiliari.
Vengono poi forniti anche dei permessi ai componenti
dell’ufficio di presidenza dei comuni con
popolazione superiore a 15.000 abitanti, componenti degli organi
esecutivi del BIM e, ove esistenti, delle associazioni dei comuni,
delle aziende speciali e delle istituzioni.
Il punto 3, che è interessante, riguarda gli oneri per i
permessi retribuiti.
Per quanto riguarda invece gli oneri derivanti dai permessi
retribuiti utilizzati dagli amministratori lavoratori dipendenti,
non collocati in aspettativa, la legge regionale vigente non
prevede in modo esplicito che per gli amministratori, dipendenti
regionali, gli oneri debbano essere sostenuti dalla Regione, ma non
prevede neppure la possibilità per la stessa di richiederne il
rimborso agli enti locali. Di fatto tali oneri sono stati finora a
carico dell'Amministrazione regionale, anche in analogia con quanto
è avvenuto a livello nazionale fino al 23 agosto 1999, data di
entrata in vigore della legge n. 265/1999, e come avviene dal 2
marzo 2001, data di entrata in vigore della legge 28 febbraio 2001,
n. 26, che ha ripristinato la situazione precedente. La normativa
statale ha posto a carico degli enti locali presso cui il
lavoratore esercita il mandato, oltre all'onere per i permessi
degli amministratori, dipendenti del settore privato, come era
sempre avvenuto, anche l'onere per i permessi degli amministratori,
dipendenti di enti pubblici.
Ora, sia la normativa regionale in esame che quella statale
prevedono che gli oneri dei permessi fruiti dagli amministratori
degli enti locali siano a carico del datore di lavoro pubblico e
non dell'ente locale presso cui l'amministratore esercita il
proprio mandato. Il datore di lavoro privato invece potrà
continuare a chiederne il rimborso all'ente locale presso cui il
lavoratore svolge le pubbliche funzioni. Questa è stata una delle
richieste che avevano fatto alcuni amministratori locali nel corso
dell’audizione.
Vengono normati anche gli oneri per
l’aspettativa.
La normativa regionale vigente prevede espressamente che, per i
dipendenti regionali chiamati a ricoprire le cariche disciplinate
dalla legge stessa e collocati in aspettativa, la Regione provveda
al versamento nei rispettivi fondi delle ritenute erariali, delle
trattenute relative al trattamento di quiescenza, di previdenza e
di assistenza sanitaria assumendosene l'onere.
Al fine di uniformare la normativa regionale ai principi posti
dalla vigente normativa dello Stato, che sostanzialmente accolla
agli enti locali amministrati tutti gli oneri contributivi
conseguenti al collocamento in aspettativa dei propri
amministratori, il disegno di legge in esame prevede che tali oneri
siano a carico degli enti locali amministrati.
Si è previsto, come stabilito dalle norme statali, che i
dipendenti del comparto unico, amministratori degli enti locali,
non possano essere soggetti, se non per consenso espresso, a
trasferimenti durante l'esercizio del mandato e che la richiesta
dei predetti lavoratori di avvicinamento al luogo in cui viene
svolto il mandato amministrativo dovrà essere esaminata dal datore
di lavoro con criteri di priorità.
È stata disciplinata la possibilità, per gli enti locali,
prevista nell'ordinamento statale dal 1985, di assicurare i propri
amministratori contro i rischi conseguenti all'espletamento del
mandato. È istituita l'anagrafe patrimoniale degli amministratori
degli enti locali come previsto per i consiglieri regionali dalla
legge regionale 11 agosto 1981, n. 48.
Credo di aver spiegato in modo più o meno chiaro tutti gli
aspetti contenuti nella presente legge, vi ringrazio per
l’attenzione.
Président
Nous venons de distribuer une lettre, adressée à
la Présidence de la Région, du Conseil et aux Chefs de groupe,
concernant une remarque qui nous est soumise par la Conférence pour
la condition féminine en matière d’autorisation pour
la participation aux activités de formation qui
s’adressent aux administrateurs des collectivités
locales.
La discussion est ouverte. Je rappelle que nous discutons le
nouveau texte élaboré par la II
ème
Commission.
La parole au Conseiller Curtaz.
Curtaz (PVA-cU)
Voglio approfittare
dell’occasione data dall’approvazione
di questa legge per cercare di fare un ragionamento un po' più
allargato sul sistema scelto nella scorsa legislatura per
attribuire le indennità agli amministratori locali.
In quel periodo non ero in quest’aula, credo che
in tutti i movimenti e partiti si sia discusso di questa legge
perché era una novità piuttosto significativa. Personalmente
sostenevo una tesi, forse un po' originale
all’interno del mio movimento, che era quella di
lasciare ogni comune libero di definire nella maniera ritenuta più
opportuna la misura dell’indennità: se il tal comune
vuole che il sindaco prenda un milione al mese, va bene; se decide
che prenda cento milioni al mese, sarà un problema del consiglio
comunale, della giunta e del sindaco.
E questo perché ritenevo che questa legge avrebbe finito per
fornire un alibi a una professionalizzazione del ruolo
dell’amministratore locale e del corrispettivo di
questa professione politica, part time o a tempo pieno.
Era una legge che, sempre secondo me, aveva il difetto di
fornire un alibi: oggi il sindaco può farsi concedere dal consiglio
comunale un'indennità sostanziosa perché tanto è prevista dalla
Regione, perché poi è questo il messaggio che passa.
Non sto a discutere se sia giusto che il sindaco prenda quella
indennità, prenda meno o prenda di più. Devo dire onestamente che
trovo meno scandaloso, soprattutto per i comuni che ho conosciuto
io, che un sindaco prenda la cifra che oggi guadagna piuttosto di
quella che guadagna il consigliere regionale, se penso alle
responsabilità che un sindaco in un comune deve affrontare, quindi
non ne faccio una questione di quantità. Ne faccio una questione di
deresponsabilità e ne faccio una questione di professionalità in
senso anche negativo.
Può darsi che sia un romantico della politica, ma ho sempre
stimato il lavoro del mio sindaco seppur criticandolo spesso -
almeno quando facevo il Consigliere di minoranza nel mio comune e
il Sindaco era Cottino - non fosse altro perché un sindaco
responsabile di un comune di 2-3.000 abitanti doveva dedicare
all’amministrazione molto tempo della propria vita
privata, sottrarlo al proprio lavoro, per un compenso che a
quell’epoca era irrisorio così come era
assolutamente irrisorio un gettone di presenza per i consiglieri
comunali, che era di 10-20.000 lire a seduta. Non parliamo di un
secolo fa, parliamo di 10-15 anni fa.
Si è passati improvvisamente da un sistema di quasi totale
volontariato, forse anche ingiusto soprattutto nei confronti di chi
aveva maggiori responsabilità, a un sistema in cui si garantisce a
tutti una copertura indennitaria notevole, molto superiore a quanto
avviene nelle altre parti d’Italia.
Così arriviamo a fenomeni degenerativi, peraltro non mi
riferisco al comune in cui sono residente, ma mi riferisco ad altre
situazioni in cui c’è la lotta per fare
l’assessore piuttosto che il consigliere comunale
anche perché c’è un'indennità che per qualcuno può
significare un discreto introito che arrotonda il proprio
corrispettivo lavorativo.
Questo dico ben tenendo presente che, nel momento
dell'approvazione di questa legge, dopo discussione anche
all’interno del movimento verde, il gruppo votò
questa legge. Io credo tuttavia che oggi, a distanza di 6-7 anni,
si possano fare delle prime riflessioni. Credo, per quanto mi
riguarda, che possano essere anche un ripensamento
sull’intero sistema degli indennizzi delle cariche
politiche a cominciare, sia chiaro, dalle cariche regionali per
andare via via alle cariche comunali che peraltro sono agganciate
percentualmente a quelle regionali.
Una riflessione che voglio esporre in maniera onesta a questa
Assemblea su quello che sta succedendo. Mi chiedo se siamo andati
nella direzione giusta, se non ci stiamo incamminando verso
un'eccessiva professionalità della politica amministrativa anche
nei nostri piccoli paesi e villaggi.
Questo dico, anche se venendo al merito del provvedimento non ho
nessun dubbio che i singoli articoli che ci vengono proposti
abbiano una loro coerenza e una loro logica. Mi sembra giusto che
il vicesindaco, per le responsabilità che può avere in caso di
sostituzione del sindaco, abbia un'indennità superiore a quella che
è l’indennità assessorile. Sono tutte cose giuste:
se prendo questo disegno di legge e analizzo punto per punto, non
posso che concludere che si tratta di cose logiche, però si tratta
di cose che si inquadrano in un meccanismo che deve essere fonte di
riflessione perché personalmente non sono molto convinto che ci sia
incamminati verso una direzione giusta.
Président
Si personne ne demande la parole, la discussion
générale est close.
La parole au Président de la Région, Viérin Dino.
Viérin D. (UV)
Je voudrais apporter quelques éléments de
réflexion ultérieurs quant aux finalités de ces modifications aux
lois existantes.
Je dois par ailleurs avouer que j’ai quelques
difficultés à suivre le sens d’un raisonnement, si
je l’ai bien saisi.
Quelqu’un affirme que:
"Si l'on attribuait aux
collectivités locales le pouvoir d’établir le
montant des indemnités de leurs élus, ce serait mieux par rapport à
une loi qui les "oblige" à attribuer ces indemnités et donc nous
les responsabiliserons davantage".
Mais, à cet égard, je dois préciser que nous n'avons pas suivi
le principe de la loi de l’Etat;
c’est la loi de l’Etat qui établit
des indemnités fixes, auxquelles on ne peut pas déroger.
La loi régionale a défini simplement une limite maximale, tout
en laissant aux collectivités locales le choix
d’attribuer ou de ne pas attribuer
d’indemnité. Je ne vois pas quelle contradiction
existe entre ce principe et celui de laisser la liberté du choix
aux collectivités locales.
Au contraire, j’estime que fixer un montant
maximal a une validité d’ordre général que je
considère positive suivant une logique de responsabilité et de non
professionnalisme dans l’exercice des fonctions
publiques. Quant aux considérations exprimées pour les charges de
conseiller et de syndic, je pense qu’il y a
également des contradictions.
Tout d’abord parce qu’il suffirait
de mieux réglementer ou d’appliquer les dispositions
actuelles concernant les fonctions de conseiller et de se poser la
question si les indemnités qui sont attribuées facilitent ou non
l’exercice de ces fonctions. Et surtout cette
comparaison entre un conseiller, qui me paraît, dans les propos
exprimés, être mal considéré par rapport aux fonctions et aux
tâches exercées par un syndic, cette comparaison disais-je devrait
dans ce cas spécifique amener à une acceptation du principe de
l’attribution des indemnités.
Et ce, à moins qu’on ne propose
d’éliminer toute indemnité pour tous ceux qui
remplissent des fonctions publiques mais je ne sais pas avec quel
résultat du point de vue de la participation et de
l’exercice de ces fonctions.
Au cas contraire, si nous les attribuons à
quelqu’un et ensuite nous disons que
d’autres exercent des fonctions beaucoup plus
importantes, la conclusion serait de demander que pour ces derniers
il y ait une augmentation des indemnités et donc pas une baisse, en
affirmant que le montant de ces indemnités amène à un
professionnalisme dans l'exercice de ces fonctions.
C’est vrai, il y aurait beaucoup à réfléchir sur
l’exercice de nos fonctions, par exemple sur les
activités qui se superposent, les conseillers qui sont à plein
temps, les conseillers qui continuent à exercer une profession
tandis qu’il y en a d’autres qui ne
peuvent pas le faire. Là aussi nous pourrions exprimer des
considérations d’ordre moral et également nous
pencher sur les contradictions existantes.
Mais je pense, qu'une loi doit établir des principes
d’ordre général qui permettent aux personnes
concernées d’exercer une fonction. Ensuite
c’est à la personne de choisir et de décider si les
conditions sont remplies pour que cette fonction puisse être
exercée ou si sur la base des décisions, qui sont tout à fait
personnelles, l’on peut continuer "à courir deux
lièvres à la fois".
Pour ce projet de loi, nous avons examiné les résultats
découlant de l’application des dispositions en
vigueur, au cours de ces dernières années et nous sommes efforcés
de mieux définir et de tenir compte des fonctions telles
qu’elles sont effectivement exercées, en essayant
d’introduire ces modifications qui pourront mieux
les qualifier.
Et ce, tout en évitant, c’est une remarque que je
partage, d’accentuer ou de miser ou de focaliser
notre attention uniquement sur l’aspect économique
et, donc en essayant d’éviter que certains
"dérapages", qui se sont produits au sein de nos communes, puissent
transformer une compétition pour des idées et pour
l’exercice d’une fonction dans la
recherche d’appointements liés aux fonctions
exercées.
Je partage enfin la nécessité d'éviter les excès de
professionnalisation d’une fonction publique sans
pour autant partager le raisonnement exprimé, mais en renvoyant les
réponses à cette question à une analyse ultérieure car il faudra
que tout le monde se penche sur ce problème pour donner les
réponses les plus adéquates.
Président
On passe à l’examen de la loi
article par article.
Je soumets au vote l’article 1
er
:
Conseillers présents: 32
Votants: 26
Pour: 26
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l’article 2:
Conseillers présents: 32
Votants: 26
Pour: 26
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l’article 3:
Conseillers présents: 32
Votants: 26
Pour: 26
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l’article 4:
Conseillers présents: 32
Votants: 26
Pour: 26
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l’article 5:
Conseillers présents: 32
Votants: 26
Pour: 26
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l’article 6:
Conseillers présents: 32
Votants: 26
Pour: 26
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l’article 7:
Conseillers présents: 32
Votants: 26
Pour: 26
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l’article 8:
Conseillers présents: 32
Votants: 26
Pour: 26
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l’article 9:
Conseillers présents: 32
Votants: 26
Pour: 26
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l’article 10:
Conseillers présents: 32
Votants: 26
Pour: 26
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l’article 11:
Conseillers présents: 32
Votants: 26
Pour: 26
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l’article 12:
Conseillers présents: 32
Votants: 26
Pour: 26
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l’article 13:
Conseillers présents: 32
Votants: 26
Pour: 26
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l’article 14:
Conseillers présents: 32
Votants: 26
Pour: 26
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l’article 15:
Conseillers présents: 32
Votants: 26
Pour: 26
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l’article 16:
Conseillers présents: 32
Votants: 26
Pour: 26
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l’article 17:
Conseillers présents: 32
Votants: 26
Pour: 26
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l’article 18:
Conseillers présents: 32
Votants: 26
Pour: 26
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l’article 19:
Conseillers présents: 32
Votants: 26
Pour: 26
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l’article 20:
Conseillers présents: 32
Votants: 26
Pour: 26
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l’article 21:
Conseillers présents: 32
Votants: 26
Pour: 26
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l’article 22:
Conseillers présents: 32
Votants: 26
Pour: 26
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l’article 23:
Conseillers présents: 32
Votants: 26
Pour: 26
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l’article 24:
Conseillers présents: 32
Votants: 26
Pour: 26
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l’article 25:
Conseillers présents: 32
Votants: 26
Pour: 26
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l’article 26:
Conseillers présents: 32
Votants: 26
Pour: 26
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l’article 27:
Conseillers présents: 32
Votants: 26
Pour: 26
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l’article 28:
Conseillers présents: 32
Votants: 26
Pour: 26
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l’article 29:
Conseillers présents: 32
Votants: 26
Pour: 26
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote la loi dans son ensemble:
Conseillers présents: 32
Votants: 26
Pour: 26
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
