Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1665 del 19 dicembre 1990 - Resoconto
OGGETTO N. 1665/IX - Lavori di costruzione di una strada
interpoderale nel territorio della frazione Excenex in Comune di
Aosta
(Interrogazione con risposta scritta).
Presidente - Do lettura dell’interrogazione con
risposta scritta presentata dal Consigliere Riccarand:
Interrogazione con risposta scritta
Appreso che nella frazione di Excenex, in Comune di Aosta, sono
in corso dei lavori per realizzare una strada interpoderale che dal
capoluogo si dirige verso la collina;
Preso atto delle proteste di alcuni abitanti di Excenex per
l’abbattimento di numerosi alberi e per
l’impatto ambientale negativo
dell’opera;
il sottoscritto Consigliere regionale del Gruppo Verde
Alternativo
interroga
l’Assessore regionale
all’Agricoltura, Foreste ed Ambiente Naturale per
sapere:
1) quali sono le caratteristiche della strada interpoderale
citata in premessa e chi ne ha redatto il progetto;
2) gli estremi dei provvedimenti di autorizzazione
dell’Amministrazione regionale, anche ai sensi del
vincolo idrogeologico;
3) qual è l’impresa che sta eseguendo i lavori,
come sono stati aggiudicati, qual è il loro importo e qual è il
contributo a carico dell’Amministrazione
regionale;
4) quali controlli sono stati esercitati sulla costruzione
dell’opera, se sono state rilevate delle
irregolarità, come si intende intervenire per evitare un danno
ambientale.
Presidente
- E’ stata data risposta
scritta con lettera n. 2480 in data odierna.
***
