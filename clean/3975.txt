Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 271 del 14 maggio 1981 - Resoconto
OGGETTO N. 271/81 - DANNI CAUSATI DALLE PIOGGE TORRENZIALI DI
FINE MARZO E CONSEGUENTI INTERVENTI DELLA REGIONE.
(Interpellanza)
Presidente
- Do lettura dell'interpellanza in
oggetto:
INTERPELLANZA
Il Consigliere regionale di Nuova Sinistra, Ilio
Viberti;
INTERPELLA
La Giunta regionale per conoscere:
1) quali interventi immediati ha eseguito l'Amministrazione
con mezzi propri o tramite imprese;
2) qual è l'entità dei danni;
3) quali sono le zone più colpite;
4) quali interventi di prevenzione sono stati eseguiti in
base al supporto cartografico di cui in premessa;
5) se esiste un piano di intervento a salvaguardia del
territorio redatto anche in base alla suddetta carta.
Per tutti i punti precedenti, ove sia possibile e
compatibilmente con il normale svolgimento del lavoro d'ufficio
degli Assessori interessati, si prega di fornire dati per
iscritto.
Presidente
- La parola al Consigliere Viberti che intende
illustrare l'interpellanza.
Viberti
(DPROL)
- Sarò brevissimo, anche perché
l'Assessore Marcoz mi ha precedentemente annunciato che avrebbe
predisposto una parte scritta di risposta, in quanto sarebbe stato
molto difficile rispondere verbalmente a quanto richiesto.
Sarebbe stato molto più opportuno, forse, che l'oggetto di
questa interpellanza fosse stato scritto sotto forma di
interrogazione con risposta scritta, d'altra parte questa forma è
da noi fin troppo usata, per cui compatibilmente, come si diceva,
tra l'altro, con il normale svolgimento dei lavori d'ufficio,
chiedevamo di ottenere questi dati.
La data è del 2 aprile; purtroppo, per motivi di regolamento e
per numero eccessivo di interpellanze da me presentate non è stata
discussa nello scorso Consiglio. Quindi io, a meno che non ci sia
qualche collega particolarmente interessato, mi limiterei ad avere
dall'Assessore la parte - a meno che lui non abbia qualcosa di
interessante da dire - scritta riguardante questa
interpellanza.
Presidente
- Ha chiesto di parlare l'Assessore
all'Agricoltura e Foreste, Marcoz. Ne ha facoltà.
Marcoz
(UV)
- Semplicemente per completare quanto
dice Viberti. Tutti i dati non sono ancora in possesso
dell'Assessorato, in quanto non siamo ancora riusciti a fare certi
sopralluoghi, comunque qui c'è un elenco dei sopralluoghi avvenuti
per informare il Consiglio regionale. Per quanto riguarda il
servizio forestale e il servizio agrario nell'ultima alluvione ci
sono piccoli danni in tutti i Comuni, piccoli smottamenti di
terreno che comportano una certa spesa che stiamo quantificando in
questi giorni.
Per quanto concerne i servizi agrari, la stima dell'importo dei
danni ammonta a circa 350 milioni per i terreni, i canali e la
viabilità rurale, mentre per la sistemazione del suolo c'è un
elenco di opere dove si è maggiormente intervenuti, ma mi manca
ancora l'elenco delle opere in cui dovremo intervenire. Non so se
al Consigliere Viberti sia sufficiente questa risposta scritta di
una prima fase di interventi che abbiano fatto, altrimenti dovrà
attendere gli altri casi concernenti il mio Assessorato, che
saranno pronti entro 15/20 giorni.
Presidente
- Ha chiesto di parlare l'Assessore ai Lavori
Pubblici, Borbey. Ne ha facoltà.
Borbey (DC)
- Consegno al Consigliere Viberti l'elenco di
tutti i danni accertati non con la valutazione completa perché sono
in corso sia agli Enti Locali, sia a livello regionale alcune
quantificazioni più precise perché bisogna fare dei progettini.
Posso dire al Consiglio che, come pronto intervento, fra tutte
le strade regionali abbiamo speso 63 milioni, i danni valutati sono
di 340 milioni.
Presidente
- Il Consigliere Viberti intende replicare
alle risposte degli Assessori?
Allora passiamo all'esame dell'oggetto n. 15.
