Classificazione
TRASPORTI E VIABILITÀ
Strade di interesse regionale



Oggetto del Consiglio n. 1510 del 20 ottobre 2015 - Resoconto
OGGETTO N. 1510/XIV - Interpellanza: "Investimenti per la
manutenzione delle strade regionali".
Presidente
- La parola al collega Bertschy.
Bertschy (UVP)
- Sì, grazie.
Una rapidissima presentazione, il tema delle strade regionali,
degli investimenti e anche un po' della manutenzione delle
attrezzature che vanno fatte per mantenere in ordine quelle che
sono comunque infrastrutture importanti per la popolazione e
soprattutto per il turismo sia in inverno, sia in estate ci
preoccupano perché i segnali degli ultimi anni vanno nella
direzione di una diminuzione importante di interventi,
evidentemente collegata alle disponibilità finanziarie, però
vorremmo un po' capire dove e come si intende alla fine arrivare,
perché oltre una soglia minima non si può andare e soprattutto
vogliamo vedere quanto sia coerente il fatto di andare a ricercare
nuovi cantonieri, con una politica di investimento e di gestione
delle attrezzature. Siamo quindi interessati a sentire la sua
risposta e soprattutto un po' il suo programma per il futuro,
perché sono sempre più forti le voci che preoccupano da parte, da
un lato, delle amministrazioni comunali, degli utenti sul fatto che
le manutenzioni appunto sono sempre minori e il manto stradale
piuttosto che le attrezzature...il manto stradale ha delle
difficoltà sempre maggiori ad essere mantenuto, ma soprattutto ci
sono un sacco di attrezzature che sono ferme nei magazzini e che
non vengono più utilizzate.
Non è quindi un settore da sottovalutare proprio per
l'importanza che ha rispetto alla popolazione...rispetto alle
popolazioni di montagna e rispetto - torno a ripetere - anche al
turismo che abbiamo la fortuna di avere visto anche implementato
durante quest'estate, speriamo che capiti la stessa cosa per
l'inverno. Cerchiamo però di essere, attraverso il nostro programma
di investimenti, capaci di garantire buoni servizi e una buona
accoglienza.
Presidente -
Grazie. La parola all'Assessore Baccega.
Baccega (SA) -
Sì, grazie Presidente.
Io ringrazio il Consigliere Bertschy, che mi dà anche
l'opportunità di dare dei dati importanti in un settore che, direi,
riveste un'attenzione particolare dell'Assessorato. Vado quindi
subito alle risposte relativamente al quesito n. 1: "
quante
siano le risorse impegnate a favore della manutenzione delle strade
regionali negli anni 2012, 2013, 2014 suddivise in investimenti per
infrastrutture, per acquisto di materie prime e per manutenzione e
acquisto di mezzi
", dunque, per gli investimenti
infrastrutturali stradali nel 2012 sono stati impegnati 7.406.000
euro, nel 2013 1.370.000 euro, nel 2014 6.041.000 euro. All'interno
di questa voce sono ricompresi diversi investimenti e gli
interventi della Regione sulle strade regionali come allargamenti,
costruzione di varianti, interventi su ponti e viadotti, tutta la
manutenzione straordinaria, i lavori di ripristino del piano viario
e quindi rifacimento degli asfalti e ripristino di barriere e
manufatti a seguito di incidenti stradali.
A questa cifra deve poi essere aggiunto l'importo di 4 milioni
di euro, di cui 3 milioni e 6 a valere sul mutuo Finaosta e 400
mila euro a valere sul bilancio regionale impegnati l'anno scorso a
seguito della sottoscrizione, in data 18 gennaio 2012, della
convenzione con l'ANAS quale contributo alla riqualificazione del
tratto stradale della statale 26, che ci ha occupati questa
mattina, da Quart alle porte di Aosta est. Per l'acquisto di
materie prime nel 2012 sono stati impegnati 3.792.000, nel 2013
4.827.000, nel 2014 4.889.000. Cosa ricomprende questa voce? Tutte
le spese correnti del bilancio tra cui la manutenzione ordinaria e
l'acquisto di materiali come vernici, calcestruzzi, segnaletica,
attrezzatura varia per cantonieri, nonché lo smaltimento dei
rifiuti stradali, quale il sabbione. Inoltre in quest'importo è
compreso il servizio di sgombero neve invernale. Per la
manutenzione e acquisto mezzi nel 2012 sono stati impegnati 363.000
euro, nel 2013 271.700, nel 2014 262.000 euro. Gli importi di
questa voce ricomprendono la manutenzione ordinaria e straordinaria
degli automezzi e delle attrezzature stradali, le spese per la
tassa di circolazione e per i pedaggi autostradali. Non sono invece
stati assegnati al capitolo di spesa, né impegnati fondi per
l'acquisto di nuovi automezzi. A questi costi si deve aggiungere la
spesa per il carburante per il settore della viabilità che non è
indifferente: nel 2012 282 mila euro, 269 mila euro nel 2013, 273
mila euro nel 2014. Per il 2015 la spesa impegnata - quindi
rispondo al quesito n. 2 - è 8.477.000 euro per gli investimenti
per infrastrutture stradali, 4.067.000 euro per gli acquisti di
materie prime e quindi anche lo sgombero neve, 183.000 euro per la
manutenzione e l'acquisto di mezzi. Anche in questo caso si deve
aggiungere la spesa per l'acquisto di carburanti che si aggira
intorno ai 250.000 euro come impegno. Non sono stati conteggiati
tutti gli interventi di ripristino, di posa, di barriere paramassi,
che sono comunque degli interventi che vanno fatti sempre a tutela
delle nostre strade.
"
Quali siano gli intendimenti per il 2016
": beh, com'è
noto, siamo in una fase in cui si sta lavorando per la stesura del
nuovo bilancio, direi che stiamo lavorando nella direzione per
mantenere quanto meno gli interventi fatti a cui vanno aggiunti
però anche tutti gli interventi che sono stati fatti a favore degli
Enti locali a valere sulla legge n. 26, che sono comunque
interventi che non vengono realizzati nell'ambito delle strade
regionali, ma che sono abbastanza adiacenti alle strade regionali e
comunali. Per il triennio 2012-2014 per la legge n. 26 sono stati
investiti 13.220.000 euro, per il 2015 2.980.000 euro. Credo quindi
che riuscire a mantenere lo stesso livello di sostegno dal punto di
vista finanziario per il 2016 sia sicuramente un dato importante,
dettato dal fatto che le nostre strade sono sistemate molto bene,
direi che c'è uno stato di manutenzione delle strade che è di
livello. Ho avuto modo in questi ultimi mesi di recarmi in Liguria,
nel Biellese, sono stato in Toscana e vi assicuro che le nostre
strade, rispetto a quelle che abbiamo visto, sono un fiore
all'occhiello. Grazie.
Presidente -
Grazie. La parola al collega Bertschy.
Bertschy (UVP) -
Grazie Assessore.
Nello stile un po' anche del lavoro che facciamo approfondiremo
ancora l'argomento, anche perché devo dire che alcune cifre mi
hanno sorpreso anche in positivo, mi immaginavo un calo di risorse
su uno dei tre settori, invece, rispetto ad un
trend
del
bilancio, le risorse sono state...e questo mi stupisce, nel senso
che il percepito non è questo, né gli operatori né gli addetti alle
manutenzioni e coloro che sono un po' il nostro braccio lungo sulla
strada e il braccio armato dell'Amministrazione regionale in
questo...armato di pala e armato di attrezzatura...non è questo il
percepito, soprattutto il ritorno è quello di parecchi mezzi fermi
e di difficoltà di operare.
Ripeto: a noi non interessa la polemica per la polemica, ma è un
argomento da approfondire e da analizzare meglio rispetto ai dati
che ci ha fornito e del quale poi, se ha la possibilità di darci
copia, avremo modo ancora di fare dei confronti. Avremo comunque
modo di parlare ancora di quest'argomento nella presentazione del
bilancio e noi potremo essere più precisi rispetto alle mancanze
che ci sono state sollevate e rilevate, perché sicuramente le
nostre strade sono di livello e migliori di quelle strade che, tra
l'altro, lei ha citato, però sappiamo anche esserci invece carenze
importanti... Ribadisco che la cosa che mi ha un po' sorpreso
rispetto alle somme che sono state indicate è il fatto che sono
molte di più le criticità che ci vengono segnalate e non sembrano
rappresentare un po' la dimensione delle cifre che impegniamo,
quindi qualche zona d'ombra nella riorganizzazione di questi dati
ce l'abbiamo e avremo modo ancora di approfondire. L'attenzione che
dedichiamo al tema è quella che abbiamo sottolineato prima, ci
interessa che le nostre infrastrutture siano in ordine. Credo sia
interesse di tutti per la tutela, per la sicurezza che ci siano
investimenti per il futuro che ci permettano di rendere sempre più
sicure le strade di montagna che sappiamo essere costose non solo a
livello di manutenzione, ma anche di investimento; ci interessa che
gli operatori, coloro che lavorano sulla strada abbiano la
possibilità di intervenire con le risorse che servono e con le
attrezzature in ordine, e quindi alla prossima puntata. Grazie.
Presidente -
Grazie collega. Punto 27 all'ordine del
giorno.
