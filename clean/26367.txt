Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 63 del 27 febbraio 1973 - Resoconto
OGGETTO N. 63/73 - Caseificio cooperativo di Villeneuve.
(Interpellanza)
Personnettaz
(D.P.)
- Chi prende la parola?
L'Assessore Maquignaz.
Maquignaz (D.P.)
- Non capisco molto che cosa si vuole
chiedere con questa interpellanza, comunque vorrei solo far
presente che per il funzionamento del Caseificio, il Consiglio ha
approvato la fideiussione di 50 milioni di lire già nel mese di
novembre, per dare la possibilità di avere una liquidità alla
Cooperativa.
Inoltre, con deliberazione di Giunta del gennaio 1973, abbiamo
dato un ulteriore contributo di 8.400.000 lire per il fatto che
prima che siano predisposti tutti gli atti presso gli Istituti di
Credito per la fideiussione, il Caseificio era entrato in funzione,
e quindi aveva bisogno subito di una certa somma. Perciò anche
questo è già stato fatto.
Diamo l'assistenza gratuita e abbiamo messo un tecnico lì al
Caseificio proprio per controllare strettamente questa prima
lavorazione, che però devo dire va molto bene, e abbiamo fornito
anche quelle macchine, quello che era necessario per l'attrezzatura
spicciola.
Per quanto concerne invece le attrezzature che non sono ancora
complete, manca per esempio il montacarico, manca il pavimento, lì
ci sono già dei fondi nell'impegno precedente, quindi appena
arriveranno verrà pagato, e c'è già lo stanziamento, per il
pavimento appena sarà fatto pure verrà liquidato. Quindi non ho
capito esattamente a che cosa si riferisce questo aiuto. Volevo
solo dire che abbiamo fatto tutto il possibile per mettere a
disposizione della Cooperativa le somme occorrenti per poter
affrontare queste prime spese.
Montesano (P.S.D.I.)
- La parola al Consigliere
Chabod.
Chabod (D.C.)
- Sono contento che l'Assessore abbia
deliberato 8.400.000 lire, però volevo sapere, come potranno essere
spesi questi 8.400.000 lire anche per l'arredamento, tutte ste
cose, o l'arredamento è una a parte, se lo fa la Regione a parte.
Ecco lì c'è l'arredamento dell'ufficio ad esempio, che ci manca
ancora qualcosa, poi c'è tutto l'arredamento anche per il casaro,
ci vuole un arredamento per la cucina, la camera, insomma un
qualche cosa, una branda, non vorrà mica che il casaro venga lì con
una branda sulle spalle, portarsi il materasso tutte le volte che
si prende un casaro prendere la roba e portarla via, portarla di
nuovo, come se io quando prendo un cameriere quello dovesse
arrivare con la branda in spalle.
Ecco era questo il più che mi preoccupava. Poi la questione del
tecnico, il tecnico lo lasciate su tutta la settimana oppure due o
tre giorni alla settimana? Questa è una cosa abbastanza importante,
perché specialmente il principio dicono che questo tecnico sia
molto bravo.
Maquignaz (D.P.)
- Per quanto riguarda i mobili del
casaro glielo abbiamo detto chiaramente che l'Amministrazione
regionale non dà il letto, i mobili, quegli immobili di arredamento
proprio che si riferiscono all'alloggio del casaro. Non l'abbiamo
fatto nemmeno per la Cooperativa di St. Pierre, cioè noi diamo in
dotazione tutto quello che è necessario per l'attività per il
Caseificio ma non è previsto, del resto la Cooperativa lo sa,
glielo abbiamo detto, che questo non siamo intervenuti per St.
Pierre e non riteniamo opportuno che si debba addirittura mettere
il letto, gli armadi, quello che gli serve al casaro.
Per quanto riguarda invece l'altra richiesta: gli 8.400.000 lire
servono naturalmente per le prime spese che devono sostenere,
quindi c'è da acquistare del materiale per lavorare, ma non è
naturalmente per pagare le attrezzature, perché le attrezzature del
Caseificio le forniamo noi completamente, mentre invece le
attrezzature, cioè quell'arredamento dell'appartamento del casaro
quello eravamo d'accordo che lo forniva direttamente lui. Se la
Cooperativa poi gli vuole venire incontro, questo poi è un altro
discorso, ma come Amministrazione regionale, mi pare che non
possiamo arrivare a fornire anche il letto e l'armadio
dell'alloggio del casaro.
E del resto la Cooperativa ne è informata, ne abbiamo
parlato.
Montesano (P.S.D.I.)
- Mi dispiace, Consigliere Chabod,
Lei ha diritto ad illustrare l'interpellanza, poi l'Assessore
risponde e Lei ha diritto dopo, non ci può essere questo colloquio.
Lei per quale ragione rinuncia ad illustrare l'interpellanza?
(Voce del Consigliere Chabod)
Montesano (P.S.D.I.)
- Eh no, Lei il Regolamento lo deve
sapere che altrimenti ci sono interventi così a ripetizione, l'ha
visto come hanno fatto gli altri. Va bene, allora dica quello che
deve dire.
Allora oggetto n. 14.
