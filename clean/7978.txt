Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2398 del 17 novembre 1986 - Resoconto
OGGETTO N. 2398/VIII - INIZIATIVA PER CHIARIRE I RAPPORTI
INTERCORSI TRA L'ASSESSORE REGIONALE AL TURISMO ED IL COMMISSARIO
REGIONALE MANGANONE. REIEZIONE DI MOZIONE.
PRESIDENTE:
Do lettura della mozione in oggetto
presentata dal Consigliere Aloisi:
MOZIONE
CONSIDERATE
le risultanze del dibattito emerse in
Consiglio regionale in data 6 ottobre 1986 nel corso del quale
l'Assessore Giuseppe Borbey ha categoricamente smentito di aver
fatto "pressioni" di qualsiasi natura nei confronti del Commissario
regionale Eraldo Manganone in merito ad un incontro svoltosi nel
suo ufficio in data 11 dicembre 1985;
CONSTATATO
che il Commissario regionale Manganone nel
corso dell'audizione nella Conferenza dei Capi Gruppo in data 22
settembre 1985 ha dichiarato di essere stato convocato
dall'Assessore Borbey nel proprio ufficio, e che nel corso del
colloquio, lo stesso Assessore avrebbe affermato che sarebbero
stati presi provvedimenti per estrometterlo definitivamente
dall'Amministrazione regionale;
RITENUTO
poco edificante il comportamento di un
pubblico Amministratore che convoca nel proprio ufficio un
dipendente regionale, nei confronti del quale, a dire dallo stesso
Manganone, avrebbe usato espressioni di dubbio buon gusto;
Tutto ciò premesso il sottoscritto Consigliere regionale
propone che il Consiglio
DELIBERI
- di promuovere un incontro chiarificatore tra l'attuale
Assessore al Turismo, Urbanistica e Beni Culturali, geom. Borbey ed
il Commissario regionale Eraldo Manganone alla presenza di tutti i
Capi Gruppo del Consiglio regionale, al fine di riscontrare la
"veridicità" del colloquio intercorso tra lo stesso Assessore ed il
dipendente regionale Eraldo Manganone nelle due versioni ufficiali:
la prima, quella del Commissario, che ha lamentato giustamente
"minacce" ed "intimidazioni" ricevute, denunciando il fatto innanzi
alla Conferenza dei Capi Gruppo in data 22 settembre scorso; la
seconda, invece, dell'Assessore Borbey che, in pieno Coniglio,
nella seduta del 6 ottobre scorso non solo ha smentito le
"minacce", ma anche tutte le "vessazioni" lamentate dal Commissario
regionale Eraldo Manganone.
PRESIDENTE:
Ha chiesto la parola il Consigliere Aloisi;
ne ha facoltà.
ALOISI (M.S.I.):
Come ben ricordano coloro che facevano o
fanno tuttora parte della Conferenza dei Capigruppo, il Commissario
regionale Eraldo Manganone, nella famosa audizione del 22 settembre
1985, dichiarò di essere stato convocato nell'ufficio
dell'Assessore Borbey il quale, nel corso di quel colloquio, gli
avrebbe dichiarato che sarebbero stati presi dei provvedimenti per
estrometterlo definitivamente dall'Amministrazione regionale, se
non avesse posto termine alla sua battaglia giudiziaria nei
confronti dell'Amministrazione.
L'Assessore Borbey, in risposta ad una interpellanza del
Consigliere Baldassarre, ha categoricamente smentito, qui in
Consiglio, di aver fatto pressioni di qualsiasi natura contro il
Commissario regionale Eraldo Manganone durante l'incontro svoltosi
nel suo ufficio in data 11 dicembre 1985.
Siccome ritengo poco edificante il comportamento di un pubblico
Amministratore che convoca nel proprio ufficio un dipendente
regionale, nei confronti del quale, a detta dello stesso Manganone,
avrebbe usato espressioni di dubbio buon gusto, mi sono permesso di
presentare questa mozione per chiedere e promuovere un incontro
chiarificatore tra l'Assessore Borbey ed il Commissario Manganone,
alla presenza di tutti i Capigruppo, al fine di verificare se le
dichiarazioni ed il comportamento dell'Assessore Borbey siano
effettivamente rispondenti a quanto dichiarato dal Commissario
Manganone oppure, se ciò che ha dichiarato il Commissario Manganone
non corrisponde a verità.
Chiedo, in pratica, che il Consiglio si pronunci su un giurì
d'onore tra l'Assessore Borbey ed il Commissario Manganone.
Grazie.
PRESIDENTE:
Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
On ne peut que s'étonner de cette
motion qui n'est même pas une motion. "La mozione consiste in un
atto inteso a promuovere una deliberazione da parte del Consiglio".
Il s'agit d'une requête de "giurì d'onore": je n'ai jamais rien
entendu de semblable mais peut-être qu'en d'autres temps, il y
avait même cette exigence.
Je ne veux rien ajouter à ce sujet sinon pour dire que chaque
Conseiller peut juger ce qui se passe entre les administrateurs et
n'importe quel citoyen valdôtain, comme il le juge bon. Je crois
quand même que les administrateurs ont la possibilité de rencontrer
à l'intérieur de bureaux, qui sont à la disposition du public, pour
examiner n'importe quel problème. L'administrateur est en effet là
pour examiner les problèmes et donner des réponses; celle-ci
peuvent même être négatives.
On ne peut donc que repousser cette délibération. Je ne veux pas
entrer dans les détails ni soulever de polémiques, ni soulever
d'autres problèmes y afférents. A notre avis, il est impossible
d'accéder à une requête de ce genre; ce serait une imposition à M.
Manganone.
PRESIDENTE:
Ha chiesto la parola l'Assessore al Turismo,
Urbanistica e Beni Culturali, Borbey; ne ha facoltà.
BORBEY (D.C.):
Je veux seulement dire que je partage
pleinement les affirmations du Président de la Junte: samedi
après-midi, à l'issue de la première du congrès de la Démocratie
Chrétienne, nous avons eu l'occasion de nous rencontrer, le
Président du Conseil régional, M. Manganone et moi-même et nous
avons aussi parlé de cette rencontre.
PRESIDENTE:
Ha chiesto la parola il Consigliere Aloisi;
ne ha facoltà.
ALOISI (M.S.I.):
Ho ascoltato la risposta del nostro
Presidente ma non ne con divido i contenuti. Però vorrei portare
alla sua attenzione l'estrema gravità del comportamento
dell'Assessore Borbey, perché, sempre ovviamente che corrisponda al
vero quanto detto dal Commissario Manganone nella Commissione dei
Capigruppo, un Assessore regionale non può minacciare un dipendente
dell'Amministrazione nel modo in cui ci è stato riferito.
Io ritengo che non si possa neanche lontanamente pensare che un
pubblico Amministratore sia accusato di una cosa del genere e che
addirittura egli stesso, per primo, dovrebbe chiedere questo
chiarimento, proprio per allontanare da sé qualsiasi ombra di
dubbio.
Forse ho esagerato nel parlare di "giurì d'onore", ma intendevo
riferirmi ad un incontro chiarificatore, alla presenza dei
Capigruppo, per verificare la veridicità delle affermazioni
dell'uno o dell'altro, e poiché ritengo assolutamente vergognoso,
per un pubblico Amministratore, un comportamento come quello
denunciato dal Commissario Manganone, non posso accettare la
giustificazione che è stata data dal Presidente. Prendo atto del
fatto che non si vuole chiarire la situazione. Pazienza!
PRESIDENTE:
Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
È piuttosto difficile parlare
dell'Assessore Borbey e del Commissario Manganone, entrambi membri
della Democrazia Cristiana e non mi sembra appropriato il
riferimento ad un giurì d'onore perché non alludeva ad esso il
deliberato della mozione. Subito dopo l'audizione del Commissario
Manganone avevo presentato una interrogazione e l'Assessore Borbey,
in quell'occasione, dichiarò apertamente di non aver mai rivolto
minacce velate o palesi al Commissario Manganone.
Al contrario, invece, il Commissario Manganone affermò
ufficialmente davanti a tutti i Capigruppo, che gli furono opposte
pressioni e minacce da parte dell'Assessore Borbey.
Questa mozione chiede quindi solo un chiarimento su queste due
posizioni così distanti tra loro: le affermazioni del Commissario
Manganone e le smentite dell'Assessore Borbey.
Secondo me, solo il Presidente del Consiglio, che riceve le
mozioni, può determinare se sia valido o meno il motivo per il
quale si chiede l'inserimento di una mozione all'ordine del giorno.
Comunque io ritengo che si tratti di un motivo molto valido perché
possa essere accettata una mozione in merito.
Invece, qui si tende a sottovalutare, con risate o con la forza
dei numeri, il ruolo che un Consigliere cerca di svolgere in seno
al Consiglio regionale; ma io non sono d'accordo.
Il Consigliere Aloisi ha presentato questa mozione perché vuole
dei chiarimenti. Anch'io li avevo chiesti con una interrogazione.
In quella Commissione anche altri Gruppi, sia della maggioranza che
della minoranza, avevano chiesto gli opportuni chiarimenti. Non
riesco quindi a capire perché oggi si cerca di sminuire un
argomento così importante come una richiesta di chiarimenti.
Nessuno vuole criminalizzare l'Assessore od il Commissario, ma
vogliamo solo scoprire se il Commissario Manganone "è un grosso
bugiardo". L'Assessore Borbey, infatti, ha tenuto a precisare di
non avergli mai rivolto quelle minacce delle quali è accusato. Ed
io ho il dovere di credere ad un Amministratore regionale. Perciò,
senza ricorrere ad un giurì d'onore come ha detto il Consigliere
Aloisi, vorrei che ci fosse comunque un chiarimento tra le due
parti. Ma questo chiarimento lo si può avere solo riunendo i
Capigruppo consiliari, così come chiede la mozione.
Torno a ripetere del resto che anche i Capigruppo degli altri
Partiti, in occasione dell'audizione del Commissario Manganone,
avevano richiesto un simile chiarimento.
Se poi ora si vuole fare marcia indietro, solo perché la mozione
è stata Presentata dal Movimento Sociale Italiano, mentre poteva
benissimo essere presentata da un rappresentante di qualsiasi altro
Partito, io non sono d'accordo.
Voterò questa mozione, perché sono convinto che essa abbia un
suo preciso significato. Se non si possono avere neppure questi
chiarimenti, ciò significa che le battaglie dovranno essere fatte
in un'altra maniera, come noi non vorremmo.
Dobbiamo essere coerenti con noi stessi e non si possono
sottovalutare certe affermazioni: qui si tratta del rapporto tra un
Amministratore ed un dipendente, di minacce subite o meno da un
dipendente. Se le affermazioni del dipendente non sono vere, devono
essere presi seri provvedimenti nei confronti di quel dipendente ed
io per primo sosterrò questa tesi.
Invito pertanto gli altri Gruppi a riflettere sul significato di
questa mozione, perché essa ha lo scopo di chiarire un problema dal
quale noi, come Amministratori regionali, siamo stati molto
colpiti.
PRESIDENTE:
Se nessuno chiede la parola metto in
votazione la mozione in oggetto:
ESITO DELLA VOTAZIONE
Presenti: 31
Votanti: 22
Favorevoli: 2
Contrari: 20
Astenuti: 9 (Bajocco, Breuvé, Dolchi, Mafrica, Millet, Pascale,
Tonino, Torrione e Viberti)
Il Consiglio non approva.
