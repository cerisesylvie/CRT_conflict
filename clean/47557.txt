Classificazione
ASSISTENZA SANITARIA E OSPEDALIERA
Presidio ospedaliero



Oggetto del Consiglio n. 3810 del 11 luglio 2024 - Resoconto
OGGETTO N. 3810/XVI - Interrogazione: "Stato attuale dei
lavori concernenti la realizzazione del corpo G3 di ampliamento
delle centrali tecnologiche e del "corpo K" di ampliamento
dell'Ospedale Parini".
Bertin (Presidente) -
Punto n. 24. Risponde l'assessore
Marzi.
Marzi (SA) -
Rispondo ai quesiti 1 e 2 insieme in quanto
collegati tra loro. Venerdì 5 luglio scorso la ditta validatrice ha
notificato alla SIV il rapporto conclusivo favorevole di verifica
del progetto esecutivo di variante della fase 3 del nuovo Ospedale
Parini. Quindi ora la Giunta regionale adotterà la deliberazione di
approvazione di tale variante al progetto esecutivo, a cui seguirà
il decreto del Presidente della Regione che ha valore di titolo
abilitativo sostitutivo della concessione edilizia. Si potranno
conseguentemente avviare le attività e gli adempimenti necessari e
propedeutici alla gara di appalto dei lavori. I lavori del corpo
G3, cofinanziati nell'ambito del piano nazionale complementare al
PNRR, sono stati consegnati alla ditta aggiudicataria in data 19
dicembre 2023, nel rispetto della
milestone
che fissava la
scadenza al 31 dicembre 2023. La progettazione prevede che i nuovi
locali del corpo G3 siano quasi totalmente interrati e quindi in
un'area caratterizzata da altre reti impiantistiche e sottoservizi
esistenti. Prima di poter avviare i lavori, si è reso quindi
necessario impiegare ulteriore tempo per effettuare i preliminari
spostamenti sulle reti di elettricità e gas, circostanza che è
stata rappresentata e di cui è stato preso atto nell'ambito delle
periodiche riunioni del nucleo tecnico di monitoraggio del PNRR.
Attualmente sono in fase di completamento alcune opere
impiantistiche all'interno degli attuali locali adibiti a centrali
tecnologiche, finalizzati a poter allacciare il nuovo gruppo di
riduzione del gas che è già stato realizzato. La cantierizzazione
dell'intervento sarà poi raccordata e adattata alla logistica
dell'area ospedaliera esterna; è in corso di redazione una perizia
di variante volta a massimizzare la produttività dei lavori
attraverso soluzioni tecniche e l'impiego di macchinari
alternativi. Questo contribuirà a recuperare il tempo inizialmente
dedicato alle sole attività di trasferimento della linea del gas
con l'obiettivo di rispettare in ogni caso il cronoprogramma
dell'intervento che ha quale termine il 30 giugno 2026.
Venendo alla domanda n. 3, nella scorsa consiliatura si è
proceduto anche, attraverso consulenze di professionisti esterni ed
esperti, a un'analisi giuridico-tecnico-finanziaria dell'intervento
di costruzione del nuovo presidio ospedaliero Umberto Parini - avrà
notato che non ho messo l'anno - con la quale è stata anche
valutata l'opportunità di utilizzare forme di partenariato
pubblico-privato per la realizzazione dell'opera. La modalità di
PPP comporta una diversa modalità di direzione e finanziamento del
progetto, realizzato tramite gestione diretta dell'appalto. Il PPP
si declina sotto forma di concessione di lavori, da remunerarsi
attraverso l'erogazione di un canone di disponibilità da parte
dell'Amministrazione aggiudicatrice, ossia SIV, quale soggetto
strumentale della Regione cui l'opera appartiene, ma con la
delibera della Giunta regionale 1180/21, di cui spesso abbiamo
parlato in aula, è stato dato mandato a SIV circa l'attuazione
della risoluzione del Consiglio regionale 6.01 del maggio 2021,
optando quindi per una gestione diretta dell'appalto. La scelta di
accedere al finanziamento PNRR ha comportato di accettarne le
scadenze previste: pertanto, per il rispetto di tali scadenze, si è
dovuto anticipare la realizzazione del corpo G3 rispetto all'avvio
più generale dei lavori, determinando una tempistica che, in
condizioni normali, sarebbe risultata più allineata alla fase
3.
Presidente -
Replica il consigliere Aggravi.
Aggravi (RV) -
Ringrazio l'Assessore, quindi, se non
erro, rispetto alla nota di presentazione alla V Commissione
relativamente alle
milestone
, c'è grosso modo un mese di
mismatch
tra la programmazione della pubblicazione dei
documenti di gara tra maggio e giugno, oggi siamo all'11 di luglio
e quindi siamo in ritardo rispetto alla prima programmazione. La
ragione del ritardo nella sua risposta l'ho recuperata e l'ho
compresa.
Per quanto riguarda la terza domanda, lei ormai sa, e non solo
lei, che io concettualmente... e la domanda è stata fatta per una
considerazione complessiva, ovvero il fatto che un'opera di tale
complessità, come anche altre opere di tale complessità, a mio
modesto giudizio, forse potevano essere gestite in maniera diversa
con un PPP, perché un'opera di questa complessità poteva e ha
insiti dei rischi operativi, al di là degli altri, di un certo
peso, in particolare rischi di costruzione, rischi di disponibilità
e rischi anche di domanda di servizi resi potevano essere
sostanzialmente spostati da chi oggi ha in capo la gestione
diretta, quindi SIV, che è un'emanazione sempre del gruppo Regione,
quando poi facciamo il consolidato, lo chiamiamo gruppo Regione...
potevano essere posti all'esterno del gruppo Regione e si sarebbero
trasferiti nei confronti di quello che sarebbe poi effettivamente
stato il soggetto, chiamiamolo fornitore, per capirci, dell'opera,
che poi poteva comunque essere utilizzata dalla sanità
pubblica.
Detto questo, prendiamo atto di quello che è stato detto,
qualche approfondimento in più sulle valutazioni magari lo farò,
però mi riservo di farlo poi con altre iniziative o con accesso
agli atti.
