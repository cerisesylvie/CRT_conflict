Classificazione
CONSULTE COMMISSIONI E ORGANI COLLEGIALI


Resoconto integrale del dibattito dell'aula
Oggetto del Consiglio n. 196 del 5 novembre 2003 - Resoconto
OGGETTO N. 196/XII - Attività della "Consulta regionale della
casa" prevista dalla L.R. n. 30/99. (Interpellanza)
Interpellanza
Tenuto conto che con la legge regionale n. 30 del 9/9/1999,
riguardante "l'Istituzione dell'Azienda regionale per l'edilizia
residenziale", è stata prevista all'articolo 20 l'istituzione della
"Consulta regionale della casa", che, tra l'altro, svolge funzioni
consultive e propositive per la Giunta regionale in relazione ai
programmi e ai piani riguardanti l'edilizia residenziale pubblica
sovvenzionata ed agevolata;
Sottolineato che la Consulta, come previsto dalla legge, dura
in carica sino alla scadenza della legislatura nella quale
opera;
Tenuto conto dell'importanza della Consulta come d'altronde è
evidenziato oltre che dalle sue finalità anche dalla sua
composizione;
I sottoscritti Consiglieri regionali
Interpellano
l'Assessore competente per sapere
1. quante volte si è riunita la Consulta dall'atto della sua
istituzione ad oggi;
2. quali sono le proposte finora elaborate dalla
stessa;
3. quali sono le azioni che intende porre in essere al fine
di permettere a questo importante organismo di poter svolgere nel
migliore modo le funzioni che le sono state assegnate.
F.to: Salzone - Lanièce
Presidente - La parola al Consigliere Salzone.
Salzone (SA) - Assessore, questo è un altro passo verso
l'obiettivo, che mi pare abbastanza chiaro: quello di arrivare a
una discussione globale sul problema della casa. Così come stiamo
facendo con l'Assessore Fosson sul problema sociale, vi incalziamo
su problemi che ci toccano in modo particolare. Oggi parliamo della
consulta e io so già alcune delle risposte che lei ci darà, però
per noi è molto importante capire quali sono gli obiettivi che
questa Giunta ha deciso di intraprendere in merito al problema.
La consulta è nata con l'istituzione dell'ARER, ma è datata
molto più in là: allora non si chiamava consulta, ma Commissione
per l'edilizia residenziale pubblica, che ha lo scopo tuttora di
studiare le strategie sul problema, sia in merito all'edilizia
abitativa sovvenzionata, sia in materia di edilizia
convenzionata.
So che la consulta finora non si è riunita molto - adesso lei ce
lo dirà -, ma quello che mi preme di più capire è come si intende
mettere in grado questo organismo di operare. Organismo che,
peraltro, ha una composizione piuttosto eterogenea: oltre alla
presenza dell'Assessore vi sono tutti i rappresentanti del settore,
quindi tutti i sindacati, le rappresentanze dei comuni, il Comune
di Aosta in modo particolare, e la presenza dell'azienda ARER,
quindi tutti organismi che ruotano intorno al problema della casa.
Questo organismo inoltre può avere nella nostra Regione un futuro
importante perché è da lì che possono nascere tutte le strategie e
la politica della casa vera e propria in modo particolare.
Auspico in questa che considero un'altra tappa una risposta
positiva su questo problema, naturalmente le conclusioni le faremo
dopo aver fatto un percorso insieme per quanto riguarda tutta una
serie di interpellanze che le farò sul settore.
Presidente - La parola all'Assessore al territorio, ambiente e
opere pubbliche, Cerise.
Cerise (UV) - Ce sera une réponse courte, parce que beaucoup de
choses vous les avez déjà dites.
La Conférence régionale du logement, visée à l'article 20 de la
loi régionale n° 30/1999, assure la participation des sujets
institutionnels, des partenaires sociaux concernés aux choix en
matière de logement. La susdite conférence est un organe composé
des représentants des divers organismes qui opèrent dans le domaine
des logements sociaux et qui sont concernés par cette question,
donc pour cela c'est évidemment un organisme important dans ce
domaine. Elle est présidée par l'Assessorat régional du territoire
et composée, en sus des dirigeants régionaux des structures
compétentes en matière de politique de construction sociale, par
plusieurs sujets et, notamment, par le Président et le Directeur de
l'Agence régionale pour le logement, qui est l'organisme le plus
important en tant que partenaire dans la démarche de ce
problème.
Dans la législature passée la conférence a été créée par
l'arrêté du Président de la Région n° 180/2000 et a été intégrée
par l'arrêt n° 462/2000. Notamment, la conférence exerce des
fonctions de conseil et de proposition en faveur du Gouvernement
régional pour ce qui est des programmes et des plans en matière de
construction sociale subventionnée et bonifiée aux termes du 2e
alinéa de l'article 20 de la loi n° 30. Dans la législature passée
la conférence s'est réunie seulement 2 fois; elle n'a pas fait de
propositions significatives, en plus on a eu un débat profond sur
ce qui devait être le rôle de cette conférence, plus qu'entrer dans
le vif de la matière. Cela dit, je voudrais dire, pour conclure,
que moi - mais aussi le Gouvernement - je prête attention au
travail que pourrait accomplir cette conférence. Nous avons mis en
marche les procédures pour la reconstituer, après quoi nous la
mettrons dans la condition la meilleure pour accomplir ses tâches
et nous reprendrons le dialogue ensemble.
Presidente - La parola al Consigliere Salzone.
Salzone (SA) - Assessore, lei non mi ha detto niente oggi, posso
capire tutto... per carità! Ha detto le cose che le ho chiesto e
poi ha dichiarato che la Consulta regionale della casa si è riunita
2 volte; le dico la verità: si è riunita una volta, perché una
volta si è costituita e la seconda volta non si è fatto niente.
Guardi, capisco il suo imbarazzo in materia, però lo prenda come
un consiglio collaborativo: questo è un organismo che se funziona,
le può essere di grande aiuto. Assessore, parliamoci chiaro: ho
fatto questo tipo di discussione anche con l'Assessore precedente,
questa è una questione di volontà politica, qui bisogna capire se
lei intende gestire il problema della casa con il suo Assessorato
oppure - e questa era la risposta che mi aspettavo da lei - se
intende rimettere in moto tutti i meccanismi legislativi, che le
consentiranno di avere una "mano" importante in merito a questo
problema perché, come lei stesso ha ribadito, il coinvolgimento di
tutti i settori, citati da entrambi, è indispensabile, ma solo se
affiancato da un altro lavoro. A questo proposito, le anticipo che
presenterò un'interpellanza sull'osservatorio, si prepari già così
poi mettiamo tutto insieme e vediamo se riusciamo ad arrivare ad
una soluzione... perché capisco che questo organismo è nato fin dal
1978 con la legge n. 457 sul piano decennale della casa... là
bisognava gestire i finanziamenti nazionali sia per l'edilizia
convenzionata che sovvenzionata, quindi aveva, se vuole, anche
funzioni diverse, ma lo spirito è lo stesso.
Ora, si tratta di capire, con la Consulta per la casa, quali
sono le eventuali risorse che si possono attribuire a tutti i
settori che gestiscono la casa in questa Regione. Non è vero, come
ho sentito dire più volte, che non vi sono finanziamenti nazionali
- questo non va sottovalutato -, vi sono anche tali finanziamenti,
bisogna però, nell'ambito di questa consulta, trovare e distribuire
in modo concreto le risorse per gestire in modo organico il
problema della casa.
Spero che le sue non siano solo chiacchiere, anzi non mi
permetto di giudicarla adesso, le daremo del tempo e tutto il
sostegno possibile, l'importante è che attribuisca a questi
organismi così importanti il ruolo che loro compete.
