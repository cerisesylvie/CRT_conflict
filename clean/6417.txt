Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 900 del 14 novembre 1984 - Resoconto
OGGETTO N. 900/VIII - DISEGNO DI LEGGE CONCERNENTE:
"RIFINANZIAMENTO DELLA L.R. 8.10.1973, N. 33, CONCERNENTE LA
COSTITUZIONE DI FONDI DI ROTAZIONE REGIONALI PER LA PROMOZIONE DI
INIZIATIVE ECONOMICHE NEL TERRITORIO DELLA VALLE D'AOSTA".
PRESIDENTE:
Ha chiesto di parlare l'Assessore alle
Finanze Martin, ne ha facoltà.
MARTIN - (A.D.P.):
Più che un intervento di sostanza
direi che è un intervento di forma, finalizzato per riportare in
una giusta forma una posta di bilancio quale sono i residui
attivi.
Con la legge 8.10.1973, n. 33, si costituivano i fondi di
rotazione regionali. La prima dotazione di questi fondi regionali
di rotazione era di 3 miliardi 400 milioni, che passarono
successivamente, nel 1975, a 6 miliardi e 400 milioni. Nel 1976 i
fondi stanziati erano stati interamente assorbiti dalle numerose
domande che nel frattempo erano pervenute e le domande ancora
giacenti non potevano più essere soddisfatte per mancanza di
fondi.
Poiché c'era una liquidità di cassa maggiore di quella che
necessitava, il Consiglio regionale, con una serie di
provvedimenti, approvò delle anticipazioni a questi fondi di
rotazione, con la clausola che queste sarebbero state recuperate
all'atto del pagamento delle rate da parte dei beneficiari sui
mutui in scadenza. Furono così anticipati 8 miliardi 355 milioni,
ripartiti per il capo primo, i villaggi rurali, in 355 milioni; il
capo secondo, gli alberghi, in 2,5 miliardi; il capo terzo,
l'industria, in 5 miliardi; il capo quarto, l'agricoltura, in 500
milioni.
Alla data odierna rimangono da recuperare per il capo primo 229
milioni circa, per il capo secondo l,8 miliardi e per il capo terzo
2,3 miliardi circa, mentre le somme che si riferiscono al capo
quarto, agricoltura, sono state interamente recuperate.
Con questo disegno di legge si intende rifinanziare il fondo di
rotazione per circa 4 miliardi 300 milioni, che rimangono ancora da
recuperare, e di conseguenza le rate che verranno restituite da
oggi in poi non andranno più su questi capitoli, ma andranno ad
alimentare direttamente i fondi di rotazione. Quindi in questo
senso si intende chiudere questa partita di bilancio che sono i
residui attivi ancora da recuperare.
Si dà atto che alle ore 17,46 assume la Presidenza il
Vice-Presidente Franco De Grandis.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Forse l'Assessore ha presentato
questa deliberazione come se fosse una cosa del tutto normale;
credo che invece meriterebbe qualche piccola riflessione perché qui
si fa una sanatoria, con 7-8 anni di ritardo, di una situazione che
dubito si possa definire come estremamente chiara e completamente
regolare.
In poche parole sono stati anticipati dei mutui sul denaro che
c'era nella cassa regionale senza apportare variazioni di bilancio,
senza approvare i provvedimenti legislativi necessari.
Avevo chiesto, in Commissione, all'Assessore di farmi avere i
dati, ma ancora non li ho visti, per cui non credo che il nostro
Gruppo possa approvare una legge di questo tipo.
Devo chiedere all'Assessore, il quale ha citato il fatto che i
fondi per l'agricoltura sono stati restituiti, che fine hanno fatto
i fondi assegnati in questo modo, senza provvedimenti regolarmente
precostituiti, per l'industria. Se sono stati prelevati dalla cassa
dei soldi senza che fossero previsti nel bilancio e dati ad una
industria che poi è fallita, come faremo a regolarizzare con questo
provvedimento - che può sanare in qualche modo solo la parte
formale - la parte sostanziale?
Quindi, oltre a dire che procedure di questo tipo devono essere
assolutamente evitate e che questa sanatoria - anche se verrà
approvata - è una sanatoria formale e non sostanziale, ho il dubbio
che si riescano a risolvere tutte le situazioni che con quel
meccanismo sono state messe in atto.
Vorrei almeno assicurazioni su questo punto e cioè che saremo in
grado di coprire dal punto di vista delle entrate, con la
restituzione dei capitali, le somme prestate per il capo terzo,
industria.
PRESIDENTE:
E' chiusa la discussione generale. Ha chiesto
di parlare l'Assessore Martin, ne ha facoltà.
MARTIN - (A.D.P.):
Il Consigliere Mafrica aveva già
chiesto in Commissione una serie di dati riguardanti tutti i fondi
di rotazione. Siamo però alle solite: se ci mettiamo a rispondere a
tutte queste richieste, dobbiamo raddoppiare l'organico del
personale! Il Consigliere Mafrica potrà venire nell'ufficio che
gestisce i fondi di rotazione, in cui ci sono tutte le tabelle, e
potrà farsi tutti i conti che vorrà! Comunque vedremo, al limite
del possibile, di dare anche queste notizie.
Per quanto riguarda il fatto che si tratta di una sanatoria, è
vero; voglio ricordare anche che alcune di queste deliberazioni
sono state adottate dal Consiglio regionale all'unanimità e cito
quella del 14.7.1976. Con il provvedimento che oggi si approva,
come diceva il Consigliere Mafrica, si va a regolarizzare la parte
che riguarda il bilancio. E' una cosa che va fatta per tornare
nella normalità dello spirito della legge dei fondi di rotazione e
niente più.
Per quanto riguarda i mutui a cui egli accenna, con questo
provvedimento dovremmo essere in grado di rimettere tutto a
posto.
PRESIDENTE:
Si passa all'esame della legge. Do lettura
dell'articolo l:
ART. 1
(Rifinanziamento fondi di rotazione)
La Legge regionale 8.10.1973, n. 33, concernente la
costituzione di fondi di rotazione regionali per la promozione di
iniziative economiche nel territorio della Valle d'Aosta è
rifinanziata con lo stanziamento complessivo di lire 4.500.000.000,
da ripartire come segue:
- per gli interventi di cui al Capo I £ 300.000.000
- per gli interventi di cui al Capo II £
1.900.000.000
- per gli interventi di cui al Capo III £
2.300.000.000
PRESIDENTE:
Metto in approvazione l'articolo 1:
ESITO DELLA VOTAZIONE
Presenti: 25
Votanti: 19
Astenuti: 6 (Bajocco, Cout, Mafrica, Millet, Riccarand e
Tonino)
Favorevoli: 19
Il Consiglio approva
PRESIDENTE:
Do lettura dell'articolo 2:
ART. 2
(Norme finanziarie)
L'onere complessivo di lire 4.500.000.000 derivante
dall'applicazione della presente legge graverà sui cap. 25350,
35800 e 37900 della parte spesa del bilancio preventivo della
Regione per l'esercizio finanziario 1984.
Alla copertura dell'onere di cui al comma precedente si
provvederà mediante l'utilizzo delle maggiori entrate già accertate
sul cap. 1400 del bilancio preventivo della Regione per l'anno
1984. (Quote fisse di ripartizione delle imposte di fabbricazione
sulla benzina, sugli olii da gas per autotrazione e sui gas
petroliferi liquefatti per auto-trazione).
PRESIDENTE:
Metto in approvazione l'articolo 2:
ESITO DELLA VOTAZIONE
Presenti: 25
Votanti: 19
Astenuti: 6 (Bajocco, Cout, Mafrica, Millet, Riccarand, e
Tonino)
Favorevoli: 19
Il Consiglio approva
PRESIDENTE:
Do lettura dell'articolo 3:
ART. 3
(Variazioni al bilancio di previsione)
Al bilancio di previsione della Regione per l'esercizio 1984
sono apportate le seguenti variazioni:
Parte Entrata
Variazione in aumento
Cap 1400 - ("Quote fisse di ripartizione delle imposte
erariali sulla produzione, sui consumi e le dogane, dei monopoli e
del lotto di cui all'art. 4 della legge 26.11.1981, n. 690
01 imp. fabbricazione su spiriti
02 imp. fabbricazione sulla birra
03 imp. sull'energia elettrica
04 imp. consumo su caffè e cacao
05 sovrimp. di confine
06 provento monopolio su tabacchi
07 proventi del lotto al netto delle vincite
09 imp. di fabbricazione su benzina, su olii da gas e gas
petroliferi liquefatti per autotrazione")
£ 4.500.000.000
Parte Spesa
Variazioni in aumento
Cap 25350 - ("Spese per finanziamenti sui fondi regionali di
rotazione istituiti per lo sviluppo delle iniziative economiche in
Valle d'Aosta (Capo I - Villaggi rurali)
- L.R. 8.10.1973, n. 33 e successive modificazioni ed
integrazioni")
£ 300.000.000
Cap 35800 - ("Spese per finanziamenti sui fondi regionali di
rotazione istituiti per lo sviluppo di iniziative economiche (Capo
III - Industria)
- L.R. 8.10.1973, n. 33 e successive modificazioni ed
integrazioni")
£ 2.300.000.000
Cap 37900 - ("Spese per finanziamenti sui fondi regionali di
rotazione istituiti per lo sviluppo di iniziative economiche (Capo
II - Alberghi)
- L.R. 8.10.1973, n. 33 e successive modificazioni ed
integrazioni")
£ 1.900.000.000
PRESIDENTE:
Metto in approvazione l'articolo 3:
ESITO DELLA VOTAZIONE
Presenti: 25
Votanti: 19
Astenuti: 6 (Bajocco, Cout, Mafrica, Millet, Riccarand e
Tonino)
Favorevoli: 19
Il Consiglio approva
PRESIDENTE:
Do lettura dell'articolo 4:
ART. 4
(Dichiarazione d'urgenza)
La presente legge è dichiarata urgente ai sensi del 3° comma
dell'art. 31 dello Statuto Speciale ed entrerà in vigore il giorno
successivo a quello della sua pubblicazione nel Bollettino
Ufficiale della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE:
Metto in approvazione l'articolo 4:
ESITO DELLA VOTAZIONE
Presenti: 25
Votanti: 19
Maggioranza: 18
Astenuti:6 (Bajocco, Cout, Mafrica, Millet, Riccarand e
Tonino)
Favorevoli: 19
Il Consiglio approva
PRESIDENTE:
Metto in approvazione la legge nel suo
complesso per scrutinio segreto:
VOTAZIONE PER SCRUTINIO SEGRETO
ESITO DELLA VOTAZIONE
Presenti: 26
Votanti: 20
Astenuti: 6 (Bajocco, Cout, Mafrica, Millet, Riccarand,
Tonino)
Favorevoli: 20
Il Consiglio approva
