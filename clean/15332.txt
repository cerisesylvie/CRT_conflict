Classificazione
ACQUE
Acque pubbliche


Resoconto integrale del dibattito dell'aula
Oggetto del Consiglio n. 164 del 21 ottobre 1998 - Resoconto
SÉANCE DU 21 OCTOBRE 1998 (APRÈS-MIDI)
OGGETTO N. 164/XI Subconcessione per la durata di anni trenta
decorrenti dalla data del decreto di subconcessione, al Consorzio
tra i Comuni di Torgnon, Verrayes e Saint-Denis, denominato "Col
Saint-Pantaléon" di derivazione d'acqua dalla sorgente Chavacourt,
in Comune di Torgnon, ad uso potabile.
Deliberazione Il Consiglio
Premesso che con domanda in data 19.03.1992 corredata da
progetto a firma Ing. Giampiero Matteri, il Consorzio tra i comuni
di Torgnon, Verrayes e Saint-Denis ha chiesto all'Amministrazione
regionale la subconcessione di derivare dalla sorgente Chavacourt,
a quota 2380 m.s.m., in Comune di Torgnon, moduli max. 0,15 di
acqua per l'alimentazione dell'acquedotto intercomunale.
Tenuto presente che:
- Il Magistrato per il Po di Parma, con nota prot. n. 8893 in
data 17.09.1992, ha rilasciato il proprio nulla-osta nei riguardi
idraulici per l'ammissione ad istruttoria della domanda di cui si
tratta;
- l'avviso di presentazione della domanda 19.03.1992 del
consorzio tra i comuni di Torgnon, Verrayes e Saint-Denis è stato
pubblicato sul Foglio Annunzi Legali della Valle d'Aosta n. 11 in
data 24.04.1993 e riprodotto nel n. 126 della Gazzetta Ufficiale
della Repubblica Italiana (foglio inserzioni) in data 06.07.1993
senza dar luogo alla presentazione di domande incompatibili e
concorrenti;
- con ordinanza n. 168 in data 06.07.1993 dell'Assessore ai
Lavori Pubblici è stato disposto il deposito della domanda e del
relativo progetto presso l'Ufficio Concessioni Acque
dell'Assessorato dei Lavori Pubblici della Regione per 15 giorni
consecutivi, decorrenti dal 26.07.1993 a disposizione di chiunque
intendesse prenderne visione nelle ore d'ufficio;
- copia dell'ordinanza è stata affissa per il predetto periodo
di 15 giorni all'Albo Pretorio dei comuni di Torgnon, Verrayes e
Saint-Denis e copia della medesima è stata inviata al Consorzio per
la Tutela, l'Incremento e l'Esercizio della Pesca in Valle d'Aosta;
al Magistrato per il Po di Parma; al Ministero dei LL.PP. Direzione
Generale Difesa del Suolo; alla Sezione Idrografica del Po di
Torino; all'Associazione d'Irrigazione Est-Sesia di Novara;
all'Associazione d'Irrigazione dell'Agro all'Ovest del Sesia di
Vercelli; all'Assessorato dell'Agricoltura e Risorse Naturali,
servizio S.I.D.S.; all'Assessorato dell'Ambiente, Servizio Tutela
dell'Ambiente; al Comando Regione Militare Nord-Ovest di Torino;
all'E.N.E.L.-Compartimento di Torino ed al consorzio tra i comuni
di Torgnon, Verrayes e Saint-Denis;
- la pubblicazione presso i comuni di Torgnon, Verrayes e
Saint-Denis, come risulta dai referti in calce all'ordinanza è
avvenuta regolarmente ed ha dato luogo alla presentazione, da parte
del Consorzio regionale Pesca, di un esposto datato 13.08.1993, con
il quale il suddetto consorzio, a tutela del patrimonio ittico,
chiede che vengano installate delle griglie che impediscano il
passaggio del pesce nella derivazione e che venga rilasciato, a
valle dell'opera di presa, un deflusso sufficiente a garantire la
sopravvivenza della fauna ittica ed inoltre che vengano realizzati,
in alveo, dei manufatti che non impediscano la risalita
riproduttiva dei salmonidi.
Precisato che è prevista la captazione di una sola scaturigine,
nel punto stesso in cui essa affiora dal terreno, quindi in una
zona in cui il torrente Petit-Monde non è ancora originato (il
medesimo, infatti, si origina più a valle, alla confluenza dei
rigagnoli che provengono dalle varie polle sorgive) e, di
conseguenza, in tal punto non vi è presenza di fauna ittica, non si
ritiene necessaria la costruzione di una scala di risalita per la
fauna ittica e la posa di griglie che ne impediscano il passaggio
nella derivazione. La quantità d'acqua da derivare è molto esigua
rispetto alla dotazione complessiva della sorgente ed è tale da
corrispondere all'incirca alla quantità che attualmente si disperde
nel terreno sottostante, in assenza di una adeguata opera di presa.
É quindi garantito, a valle della futura derivazione, un
quantitativo d'acqua sufficiente a garantire la sopravvivenza
dell'eventuale fauna ittica presente più a valle.
Visto altresì che la visita locale d'istruttoria è regolarmente
avvenuta il 17.09.1993 ed alla medesima, oltre ai funzionari
dell'Ufficio Concessioni Acque, sono intervenuti i signori: Lucat
Filiberto, Sindaco del Comune di Torgnon, Perrin Emilio,
vice-sindaco, Chatrian Pietro, consigliere comunale di Torgnon,
Lavevaz Ivo, Aguettaz Giuliano e Borney Giuseppe del Comune di
Verrayes, Théodule Sandro, Rosset Enzo e Thiébat Franco, del comune
di Saint-Denis e Milani Sergio dell'Assessorato dell'Ambiente, i
quali hanno effettuato il sopralluogo alle località interessate
dalla futura derivazione ed hanno accertato che i siti
corrispondono, di massima, alle rappresentazioni grafiche di
progetto. I rappresentanti dei tre comuni hanno preso atto
dell'esposto del Consorzio Pesca e si sono impegnati, per quanto
possibile e realizzabile, di tenerle in considerazione, in fase di
esecuzione dei lavori. Il geom. Milani ha fatto presente che il
progetto è soggetto alla valutazione di impatto ambientale, in
quanto rientra nei casi di cui all'allegato 2 lettera h) Progetti e
Infrastrutture, di cui alla legge 04.03.1991 n.6.
Considerato che in data 15.10.1993 è pervenuta la nota prot.
2513 in data 15.10.1993 dell'ENEL R.I.D. di Châtillon, con la quale
l'ente segnala di essere titolare di una subconcessione di
derivazione d'acqua a scopo idroelettrico pari a mod. max. 5 e medi
3,17 dal torrente Petit-Monde, in comune di Torgnon, assentita con
D.R. 195 in data 10.03.1932, derivabili dalla presa posta
idraulicamente a valle delle sorgenti Chavacourt, per cui presenta
opposizione all'accoglimento della domanda di subconcessione del
consorzio tra i comuni di Torgnon, Verrayes e Saint-Denis. Tale
nota è stata trasmessa ai tre comuni interessati, assegnando loro
un termine per la presentazione delle eventuali controdeduzioni in
merito all'opposizione pervenuta, peraltro presentata fuori dai
termini previsti.
Visto altresì che in data 24.11.1997, con deliberazione della
Giunta regionale n. 4260, è stata rilasciata la valutazione
positiva condizionata sulla compatibilità ambientale del progetto
di costruzione dell'acquedotto intercomunale di cui alla domanda di
subconcessione 19.03.1992.
Rilevato che in data 07.07.1998 è pervenuta, al competente
Ufficio Concessioni Acque, la nota datata 24.06.1998 del consorzio
tra i comuni di Torgnon, Verrayes e Saint-Denis, con la quale il
presidente, premettendo che, ai sensi dell'articolo 2 della legge
05.01.1994 n. 36, l'uso dell'acqua per il consumo umano è
prioritario rispetto agli altri usi del medesimo corpo idrico
superficiale o sotterraneo, ritiene che il quantitativo d'acqua che
il consorzio intende derivare (15 litri/sec.) non può influire in
modo determinante sulla portata del torrente Petit-Monde, che le
sorgenti Chavacourt concorrono ad alimentare e dal quale l'ENEL è
titolare di una subconcessione di derivazione a scopo
idroelettrico, pari a max. 500 lt/sec. e medi 315 lt/sec.. Ha
inoltre fatto presente che il prelievo d'acqua è previsto ad una
quota di 2380 m.s.m., mentre la presa dell'ENEL è ubicata a quota
1330 m.s.m., quindi oltre 1000 mt. più a valle e che nel tratto di
torrente compreso tra le due quote vi sono altre manifestazioni
sorgive che concorrono ad alimentarlo. Poiché esistono altri
diritti di derivazioni irrigue a monte della presa dell'ENEL, che
vengono esercitati solamente nei mesi estivi, il presidente del
consorzio ha affermato che nel periodo invernale, quando si
registrano le portate di magra, non essendo in esercizio i canali
irrigui, il quantitativo d'acqua che defluisce nel torrente, a
valle della prevista opera di presa della sorgente e comunque in
corrispondenza del punto di prelievo dell'ENEL, è sufficiente a
garantire i diritti precostituiti. Ha pertanto chiesto, all'Ufficio
Acque, il rigetto della formale opposizione presentata
dall'ENEL.
Accertato che le controdeduzioni presentate dal consorzio tra i
comuni di Torgnon, Verrayes e Saint-Denis, appaiono motivate ed
ammissibili, in considerazione del fatto che il quantitativo
d'acqua richiesto risulta ininfluente sulla portata del torrente,
soddisfa un'esigenza prioritaria, in quanto destinato al consumo
umano e, comunque, la captazione avverrà ad una distanza
considerevole dal punto di prelievo dell'ENEL, prima del quale si
immettono, nel torrente, acque provenienti da altre manifestazioni
sorgive, per cui si ritiene che siano comunque garantiti i diritti
precostituiti e non alterati i quantitativi d'acqua assentiti
all'ENEL.
Tenuto inoltre presente che:
- la captazione della sorgente, ubicata a 2380 m.s.m., sarà
realizzata in modo da evitare infiltrazioni di acque superficiali e
l'acqua verrà convogliata nell'opera di presa che sarà accessibile
per le dovute ispezioni e realizzata in conglomerato cementizio
armato e comprenderà una vasca di calma e di sedimentazione, una
vasca di partenza dotata di scarico di fondo, di sfioratore
opportunamente dimensionato e tubo di partenza posto ad un metro
sotto lo stramazzo di arrivo e 50 cm. più alto della platea di
fondo e completo di rientrata d'aria posta sul lato di
partenza;
- la portata destinata all'acquedotto comunale di Torgnon verrà
immessa direttamente nell'esistente vasca di Gordzà, mentre per
garantire il servizio idropotabile ai comuni di Verrayes e
Saint-Denis, verranno costruiti due serbatoi della capacità di 300
mc. cadauno, localizzati al Col des Bornes a quota 1782 per il
comune di Verrayes e a monte della regionale di Saint-Pantaléon per
il comune di Saint-Denis.
Rilevato, quindi, in considerazione di quanto sopra esposto
che:
1) L'utilizzazione della sorgente Chavacourt, ubicata a quota
2380 m.s.m., corrisponde ad una reale necessità per i fabbisogni
potabili dei comuni di Torgnon, Verrayes e Saint-Denis;
2) Le modalità di captazione e di adduzione dell'acqua sono da
ritenersi idonee e quindi tecnicamente approvabili.
Visto infine che il Magistrato per il Po di Parma, con nota n.
13253 del 18.08.1998 ha rilevato che l'istruttoria è stata
regolarmente espletata ed ha espresso parere favorevole
all'accoglimento della richiesta di subconcessione, sotto
l'osservanza delle condizioni espresse nel sottoriportato schema di
disciplinare, condividendo, quindi, il rigetto dell'opposizione
presentata;
Visto lo Statuto speciale per la Valle d'Aosta, promulgato con
legge Costituzionale 26 febbraio 1948 n. 4 e l'articolo 49 del
D.P.R. 22 febbraio 1982, n. 182;
Visti gli articoli 1, 2, 4, 5, 6 e 7 della Legge regionale 8
novembre 1956, n. 4;
Visti gli articoli 1, 2 e 18 della Legge 5 gennaio 1994, n.
36;
Richiamata la deliberazione della Giunta regionale n. 4853 in
data 30.12.1997 concernente l'approvazione del bilancio di gestione
per l'anno 1998 e per il triennio 1998/2000, con attribuzione alle
strutture dirigenziali di quote di bilancio e degli obiettivi
gestionali correlati e di disposizioni applicative, nonché la
circolare n. 2 in data 15.01.1998 (prot. n. 861/5 FIN);
Richiamati i decreti legislativi n. 320/94 e n. 44/98;
Visto il parere favorevole rilasciato, in vacanza del posto di
Direttore dell'Assetto del Territorio e Risorse Idriche, dal
Coordinatore del Dipartimento Territorio e Ambiente nell'ambito
dell'Assessorato Territorio, Ambiente e Opere Pubbliche, ai sensi
del combinato disposto dagli articolo 13 comma 1, lettera e) e 59,
comma 2 della L.R. 45/1995, in ordine alla legittimità della
presente deliberazione;
Visto il parere della III Commissione consiliare permanente;
Delibera
1) di subconcedere, per la durata di anni trenta, decorrenti
dalla data del decreto di subconcessione, al Consorzio tra i comuni
di Torgnon, Verrayes e Saint-Denis, denominato "Col
Saint-Pantaléon", con sede in località Capoluogo, 57 del comune di
Saint-Denis, giusta la domanda presentata in data 19.03.1992, di
derivare dalla sorgente Chavacourt, ubicata a quota 2380 m.s.m., in
comune di Torgnon, moduli max. 0,15 (litri al minuto secondo
quindici) di acqua per l'alimentazione dell'acquedotto
intercomunale a servizio dei comuni di Torgnon, Verrayes e
Saint-Denis;
2) di approvare l'allegato schema di disciplinare di
subconcessione;
3) di autorizzare l'emanazione del decreto di subconcessione da
parte del Presidente della Giunta regionale, previa sottoscrizione
del disciplinare da parte del legale rappresentante del consorzio
"Col Saint-Pantaléon";
4) di ordinare ed accertare l'introito delle seguenti somme, da
versare presso la tesoreria dell'Amministrazione regionale:
a) lire 234.800 (duecentotrentaquattromilaottocento) pari a
mezza annualità del canone presunto, ai sensi dell'art. 11 del T.U.
11.12.1933 n. 1775, a titolo di cauzione, somma che verrà
restituita, ove nulla-osti, al termine della concessione;
b) lire 10.000 (diecimila) pari al minimo fissato dall'art. 3
della legge 21.12.1961 n. 1501 e per gli scopi di cui all'art. 7
del T.U. 11.12.1933 n. 1775, somma da introitare al capitolo 08800
della parte ENTRATE del bilancio preventivo della regione per il
corrente esercizio finanziario (Canoni per concessioni e
subconcessioni di acque pubbliche e miniere);
c) lire 1.500.000 (unmilionecinquecentomila) quale somma a
disposizione dell'Amministrazione regionale (Ufficio Concessioni
Acque dell'Assessorato Territorio, Ambiente e Opere Pubbliche) per
spese di sorveglianza, esperimenti di portata, collaudo,
registrazioni di atti, eccetera somma da introitare al Capitolo
13500 della parte ENTRATE del bilancio preventivo della Regione per
il corrente anno finanziario (Gestione fondi per conto terzi per
istruttoria domande e pratiche varie);
5) di stabilire, come specificato nell'art. 10 del disciplinare
di subconcessione, che nessun canone è dovuto dall'utenza,
essendone l'uso potabile esente, ai sensi del comma 2 dell'art. 9
dello Statuto Speciale della Valle d'Aosta, promulgato con Legge
Costituzionale 26 febbraio 1948, n. 4.
Disciplinare di subconcessione
(Omissis)
Président Cet argument a été examiné par la IIIème Commission du
Conseil régional qui a exprimé à ce sujet un avis unanime. Je
soumets au vote l'objet n° 19 à l'ordre du jour:
Conseillers présents et votants: 32
Pour: 32
Le Conseil approuve à l'unanimité.
