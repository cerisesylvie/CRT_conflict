Classificazione
ACQUE
Acque pubbliche


Resoconto integrale del dibattito dell'aula
Oggetto del Consiglio n. 1459 del 13 luglio 1995 - Resoconto
SEDUTA POMERIDIANA DEL 13 LUGLIO 1995
OGGETTO N. 1459/X Subconcessione alla società Funivie di
Champoluc di derivazione d'acqua dal Lago Ciarcerio, in comune di
Ayas, per produzione di neve artificiale.
Deliberazione Il Consiglio
Premesso che:
con domanda in data 6 settembre 1988 la Società Funivie di
Champoluc, ha chiesto all'Amministrazione regionale la
subconcessione di derivare dal lago Ciarcerio, in comune di Ayas,
nel periodo dal 1° novembre al 30 aprile, mc. 2.240 di acqua,
corrispondenti a moduli medi 0,0007 per la produzione di neve
artificiale.
Precisato che la domanda, corredata da progetto a firma geom.
Guido Becquet, prevede l'installazione di due pompe ad immersione,
la posa di tubazioni di convogliamento dell'acqua e la costruzione
di una sala macchine ubicata nella stazione intermedia della
seggiovia.
Tenuto presente che:
- il Magistrato per il Po, di Parma, con nota n. 15771 in data
29 novembre 1988 ha rilasciato il nulla-osta nei riguardi idraulici
per l'ammissione ad istruttoria della domanda di cui si tratta;
- l'avviso di presentazione della domanda 6 settembre 1988 della
Società Funivie di Champoluc è stato pubblicato sul Foglio Annunzi
Legali della Valle d'Aosta n. 13 in data 15.05.1988 e riprodotto
nel n. 219 della Gazzetta Ufficiale della Repubblica italiana
(foglio inserzioni) in data 17 settembre 1993, senza dar luogo alla
presentazione di domande incompatibili e concorrenti;
- con Ordinanza dell'Assessore ai Lavori Pubblici n. 173 in data
21 ottobre 1993 è stato disposto il deposito della domanda e del
relativo progetto presso l'Assessorato LL.PP. della Regione per 15
giorni consecutivi, decorrenti dal 2 novembre 1993, a disposizione
di chiunque intendesse prenderne visione nelle ore d'ufficio;
- copia dell'Ordinanza, è stata affissa per il predetto periodo
di 15 giorni all'Albo Pretorio del comune di Ayas e copia della
medesima è stata inviata al Ministero dei Lavori Pubblici, al
Magistrato per il Po di Parma, alla Sezione Idrografica per il Po
di Torino, alle Associazioni Irrigue Est-Sesia di Novara ed
Ovest-Sesia di Vercelli, all'ENEL Compartimento di Torino, alla
Prima Direzione del Genio Militare di Torino, al Consorzio
regionale Pesca, all'Assessorato Agricoltura e Forestazione,
Servizio S.I.D.S., al Servizio Tutela dell'Ambiente
dell'Assessorato dell'Ambiente ed alla Società Funivie di
Champoluc;
- la pubblicazione presso il comune di Ayas, come risulta dal
referto in calce all'ordinanza, è regolarmente avvenuta e non ha
dato luogo alla presentazione di alcun esposto od osservazione in
merito.
Visto altresì che la visita locale d'istruttoria, come stabilito
nell'ordinanza, è regolarmente avvenuta il 3 dicembre 1993 ed alla
medesima sono intervenuti i funzionari dell'Ufficio Concessioni
Acque della Regione, il geom. Milani Sergio dell'Assessorato
dell'Ambiente ed il signor Ferruccio Fournier, della Società
Funivie di Champoluc, i quali hanno rinunciato ad effettuare il
sopralluogo alle località interessate dalla derivazione, poiché le
condizioni di innevamento non permettevano di accertare lo stato
delle opere.
Precisato ancora che:
- da un sopralluogo effettuato precedentemente alla visita
d'istruttoria si è appurato che le opere risultano interamente
eseguite e rispondenti alle rappresentazioni grafiche di
progetto;
- la Società si è impegnata a non derivare prima del decreto di
subconcessione ed il rappresentante dell'Ambiente ha chiesto che
venga rispettato il prelievo dei quantitativi richiesti e che non
vengano, di conseguenza, messe in funzione contemporaneamente le
due pompe ad immersione.
Tenuto presente che:
- l'opera di presa consiste semplicemente nella collocazione,
sul fondo del lago, di due pompe ad immersione, delle quali una di
riserva, a circa quota 2370 m.s.m., inserite in un pozzetto
metallico prefabbricato delle dimensioni di circa 1,00 x 1,00,
munito di griglia superiore a maglia fine;
- le tubazioni sono in acciaio al carbonio, interrate e con
sviluppo di circa 300 mt.;
- la sala macchine è localizzata nell'edificio della stazione
intermedia della seggiovia ed ha le dimensioni di 6,00 x 4,00 x
3,50 h. ed al suo interno sono ubicati i compressori, i quadri
elettrici di avviamento e la saletta di comando.
Richiamata, inoltre, la deliberazione di Consiglio n. 1193/X in
data 22 febbraio 1995 concernente l'approvazione dei criteri
provvisori di valutazione per l'esame delle domande di concessione
e subconcessione di derivazione di acqua, ed accertato che il
prelievo avverrà direttamente dal lago mediante una pompa ad
immersione, in modo non continuativo e limitato alle ore notturne,
per un ammontare complessivo di 2.240 mc. ripartiti nei sei mesi di
utilizzazione richiesti, quantitativo che risulta essere esiguo
rispetto al volume del lago e del tutto ininfluente sul livello del
medesimo, tenuto anche conto del fatto che il lago Ciarcerio è
alimentato, oltre che dal suo immissario, anche da alcune polle
sotterranee.
Ritenuto, pertanto, che il rispetto delle disposizioni di cui
alla deliberazione consiliare sopra menzionata, sia comunque
garantito.
Rilevato, quindi, in considerazione di quanto sopra esposto
che:
1) l'utilizzazione delle acque del lago Ciarcerio corrisponde ad
una reale necessità per la produzione di neve artificiale per
l'innevamento della pista di sci denominata Contenery;
2) le opere di captazione e di adduzione sono da ritenersi
idonee e tecnicamente approvabili;
3) la derivazione corrisponde alla razionale utilizzazione del
lago Ciarcerio ed è compatibile con il buon regime idraulico senza
che accorrano, oltre a quelle inserite nel disciplinare di
subconcessione, speciali garanzie a tutela di detto regime;
4) per l'uso della derivazione non sono temibili inquinamenti e
quindi non occorrono particolari cautele al riguardo.
Visto infine che il Magistrato per il Po di Parma, con nota n.
3345 in data 29 marzo 1994 ha rilevato che l'istruttoria è stata
regolarmente espletata ed ha espresso parere favorevole
all'accoglimento della richiesta di subconcessione, sotto
l'osservanza delle condizioni espresse nel sottoriportato schema di
disciplinare.
Visto lo Statuto Speciale per la Valle d'Aosta, promulgato con
legge Costituzionale n. 4 del 26.02.1948 e successive norme di
attuazione;
Vista la legge regionale n. 4 del 08 novembre 1956;
Visto il parere favorevole rilasciato dall'Ingegnere
vicedirigente reggente del posto di Ingegnere Capo Dirigente del
Servizio Assetto e Tutela del Territorio dell'Assessorato dei
LL.PP., ai sensi del combinato disposto dell'articolo 72 della
legge regionale n. 3/1956 e successive modificazioni e
dell'articolo 21 della legge regionale n. 18/1980 e successive
modificazioni, in ordine alla legittimità della presente proposta
di deliberazione;
Vista la deliberazione di Consiglio n. 11 93/X in data 22
febbraio 1995;
Visto il parere della III Commissione consiliare permanente;
Delibera
1) di subconcedere, per la durata di anni trenta decorrenti
dalla data del decreto di subconcessione, alla Società Funivie di
Champoluc con sede in Ayas, giusta la domanda presentata in data 06
settembre 1988, di derivare nel periodo dal 1° novembre al 30
aprile di ogni anno, dal lago Ciarcerio, in comune di Ayas,
complessivamente 2.240 mc. di acqua, corrispondenti a 0,0007 moduli
industriali medi, da utilizzarsi per la produzione di neve
artificiale;
2) di autorizzare l'emanazione del decreto di subconcessione da
parte del Presidente della Giunta regionale, previa sottoscrizione
del disciplinare da parte del legale rappresentante della Società
Funivie di Champoluc;
3) di ordinare ed accertare l'introito delle seguenti somme, da
versare presso la Tesoreria dell'Amministrazione regionale:
a) lire 1.500.000 (unmilionecinquecentomila) peri a mezza
annualità del canone, a titolo di cauzione, ai sensi dell'articolo
11 del T.U. 11 dicembre 1933 n. 1775, somma che verrà restituita,
ove nulla-osti, al termine della subconcessione;
b) lire 10.000 (diecimila) pari al minimo fissato dall'articolo
3 della legge 21 dicembre 1961 n. 1501 e per gli scopi di cui al
secondo comma dell'articolo 7 del T.U. 11 dicembre 1933 n. 1775,
somma da introitare al capitolo 08800 della parte ENTRATE del
bilancio preventivo della Regione per il corrente esercizio
finanziario (provento delle concessioni e subconcessioni di acque
pubbliche e miniere);
c) lire 1.500.000 (unmilionecinquecentomila) quale somma a
disposizione dell'Amministrazione regionale (Ufficio Concessioni
Acque dell'Assessorato dei LL.PP.) per spese di sorveglianza,
esperimenti di portata, collaudo, registrazione di atti, eccetera
somma da introitare al Capitolo 13500 della parte ENTRATE del
bilancio preventivo della Regione per il corrente anno finanziario
(Gestione di fondi per conto terzi per istruttoria domande e
pratiche varie);
4) di stabilire, come specificato all'articolo 9 del
disciplinare di subconcessione, in lire 3.000.000 (tremilioni) il
canone annuo da versare anticipatamente alla Regione, anno per
anno, a decorrere dalla data del decreto di subconcessione, somma
da introitare al Capitolo 08800 della parte ENTRATE del bilancio
preventivo della Regione per il corrente anno finanziario (Provento
di concessioni e subconcessioni di acque pubbliche e miniere),
dando atto che il suddetto canone potrà variare, in caso di diverse
modalità di applicazione che potranno essere emanate con decreto
del Ministro delle Finanze, di concerto con il Ministro del
Tesoro;
5) di approvare l'allegato schema di disciplinare di
subconcessione;
6) di dare atto che la presente deliberazione non è soggetta al
controllo della Commissione di Coordinamento per la Valle d'Aosta,
in quanto non compresa nelle categorie indicate nell'articolo 6 del
Decreto Legislativo 22 aprile 1994 n. 320 e di darne
esecuzione.
Disciplinare
(...Omissis...)
Presidente Qualcuno chiede la parola? Se nessuno chiede la
parola, pongo in votazione la delibera in oggetto:
Presenti, votanti e favorevoli: 28
Il Consiglio approva all'unanimità
