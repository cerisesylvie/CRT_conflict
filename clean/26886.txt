Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 65 del 13 marzo 1972 - Resoconto
OGGETTO N. 65/72 - Allargamento e sistemazione della strada
regionale Pont Suaz-Pollein. (Interpellanza)
Montesano (P.S.D.I.)
- Vuole illustrarla, Consigliere
Manganoni? La parola al Consigliere Manganoni.
Manganoni (P.C.I.)
- Fino dal 1966 era stato previsto
l'allargamento e la sistemazione di un certo numero di strade
regionali, o meglio, di strade che da comunali erano passate
regionali; fra queste, vi era la Pont Suaz - Pollein, era stato
anche incaricato un tecnico per elaborare il progetto.
Ora, il problema più urgente che si presenta in questo tratto di
strada, è appunto l'attraversamento dell'abitato di Plan Felinaz,
oltre alle macchine che vanno a Pollein, che circolano con una
certa velocità e diversi incidenti, anche gravi, si sono già
verificati nel passato, dei bambini che, giocando, vanno a finire
sotto le macchine... quindi tutta la strada interesserebbe di
essere allargata, ma il punto importante è precisamente quello
dell'abitato di Plan Felinaz. Allora, io vorrei, siccome fino
adesso nulla è stato eseguito, vorrei sapere dall'Assessore che
intenzioni ha la Giunta, cioè se si intende o meno eseguire questi
lavori e possibilmente quando si intende eseguirli.
Rollandoz (D.P.)
- Fin dal 1966, effettivamente, la
strada Pont Suaz - Pollein fu inserita in un elenco di opere di
strade regionali da ampliare. Per motivi che posso anche conoscere,
ossia, per motivi di priorità, furono eseguite altre opere e,
ancora oggi, noi riteniamo che nelle priorità vi siano altre strade
regionali che debbono essere sistemate prima della Pont Suaz -
Pollein. Riteniamo che questo problema vada affrontato nell'insieme
della grande viabilità attorno ad Aosta ed è stato esaminato la
settimana scorsa in sede di Commissione LL.PP. (riunione congiunta
con la Giunta) e si vide la necessità di una circonvallazione sud,
pertanto, oggi, noi non riteniamo impellente l'allargamento di
tutta la strada regionale Pont Suaz - Pollein, mentre riteniamo
urgentissima la sistemazione dell'attraversamento del Centro
abitato mediante la costruzione di due marciapiedi laterali nella
traversa abitata. Noi riteniamo di inserirlo nel programma lavori
che verrà approvato in questo Consiglio quanto prima.
Manganoni (P.C.I.)
- Bene, questa, se non è una soluzione
totale, è una soluzione parziale, cioè il punto più urgente, ma qui
vorrei sentire dall'Assessore; oltre che nel tratto abitato,
sarebbe necessario costruire un marciapiede (anche uno solo,
anziché solo due), dall'abitato di Plan Felinaz fino alla scuola e
all'asilo, cioè si tratta di alcune centinaia di metri.
Naturalmente costruirlo dalla parte dove si trova la scuola, cioè
andando verso Pollein, a sinistra, in modo che quel tratto di
strada che i bambini... c'è anche l'asilo, i bambini piccoli devono
percorrere e possano transitare sul marciapiede, così eviterebbero
il pericolo di andare a finire sotto le macchine. Quindi posso...
cioè posso avere questa assicurazione che questo marciapiede verrà
proseguito almeno fino alla scuola? Si tratta di alcune centinaia
di metri in piano, non è che costi esageratamente... un po' di
terreni... ma così, almeno, tutti questi bambini non devono
transitare in mezzo alla strada col pericolo di andare a finire
sotto le macchine.
Rollandoz (D.P.)
- "Traversa abitata "si intende,
ovviamente, tutto quello che interessa il centro abitato, quindi è
logico che la scuola e l'asilo fanno parte del centro abitato.
Montesano (P.S.D.I.)
- Passiamo all'oggetto n. 9.
