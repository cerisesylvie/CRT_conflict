Classificazione
CONSIGLIO REGIONALE
Attività consiliare d'aula



Oggetto del Consiglio n. 897 del 6 ottobre 2021 - Resoconto
OGGETTO N. 897/XVI - Rinvio alla Commissione consiliare della
P.L. n. 26: "Modificazioni alla legge regionale 25 gennaio 2000, n.
5 (Norme per la razionalizzazione dell'organizzazione del Servizio
socio-sanitario regionale e per il miglioramento della qualità e
dell'appropriatezza delle prestazioni sanitarie, socio-sanitarie e
socio-assistenziali prodotte ed erogate nella regione)".
Bertin (Presidente) -
Punto n. 5. La legge viene rinviata
in Commissione per decorrenza termini. Ha chiesto la parola il
consigliere Baccega, ne ha facoltà.
Baccega (PA) -
Solo qualche secondo per sottolineare
l'esigenza di portare quanto prima questo provvedimento che è stato
presentato il 14 maggio, quindi cinque mesi fa, che riguarda la
nomina della Direzione strategica da parte dell'USL secondo i
dettami del decreto legislativo n. 171. In Commissione ci siamo
trovati più volte, abbiamo avuto parecchie audizioni che
sicuramente hanno arricchito e rafforzato il progetto di legge e
abbiamo audito il Presidente della Giunta, che ha espresso parere
politico favorevole di compatibilità finanziaria, anche la II
Commissione consiliare ha espresso parere favorevole di
sostenibilità insieme al coordinatore delle finanze Dottor Bieler,
quindi diciamo che il lavoro che è stato fatto è un lavoro
importante che porterà alla fine ad avere una norma di trasparenza
che proporrà persone di affermata professionalità, managerialità,
competenza e immediatezza operativa.
La raccomandazione al Presidente quindi è di convocare quanto
prima la Commissione per arrivare a un testo definitivo, poi
eventualmente riportarlo in Consiglio.
Il Consiglio prende atto del rinvio.
