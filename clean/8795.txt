Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3296 del 2 dicembre 1987 - Resoconto
OGGETTO N. 3296/VIII - COMUNICAZIONI DEL PRESIDENTE DEL
CONSIGLIO.
PRESIDENTE
: Le comunicazioni del Presidente inquadrano
l'attività del Consiglio dal 25 novembre in poi.
DISEGNI DI LEGGE PRESENTATI:
D.L. n. 479, presentato dalla Giunta regionale in data 26
novembre 1987, concernente: "Disciplina delle attività di volo
alpino ai fini della tutela ambientale" (2a e 3a Commissione) -
Richiesta iscrizione d'urgenza.
Proposta di Regolamento n. 12, presentato dalla Giunta regionale
in data 26 novembre 1987, concernente: "Modifiche ed integrazioni
al regolamento regionale 4 agosto 1981, n. 2 concernente la
regolamentazione del dipartimento di emergenza ed accettazione
dell'ospedale generale regionale della Valle d'Aosta di cui alla
deliberazione del Consiglio regionale n. 359 del 18 ottobre 1987"
(4a Commissione)
DISEGNI DI LEGGE VISTATI:
D.L. n. 446, concernente: "Riapprovazione con modificazioni
della legge regionale: "Primo provvedimento di variazione al
bilancio di previsione per l'esercizio 1987".
D.L. n. 447, concernente: "Riapprovazione con modificazioni
della legge regionale: "Modificazione della legge regionale 9
gennaio 1986, n. 4 modificata con legge regionale 11 giugno 1986 n.
25, recanti interventi a sostegno dell'occupazione e a favore dei
lavoratori in cassa integrazione guadagni".
RIUNIONI DI COMMISSIONI:
1a Commissione: 2
3a Commissione: 1
5a Commissione: 1
Nella giornata di ieri i dirigenti e vicedirigenti della Regione
si sono astenuti dal lavoro. L'astensione è stata fissata anche per
i giorni 9, 10 e 11 dicembre prossimi.
Il comunicato diramato al riguardo dall'Assemblea del personale
regionale interessato precisa che lo sciopero è motivato dalla
mancata apertura della trattativa per la definizione del
trattamento economico e normativo dei dirigenti e
vicedirigenti.
Nel comunicato si sostiene che, in analogia al disposto
dell'articolo 26 della legge quadro sul pubblico impiego, il
personale regionale dell'area dirigenziale è escluso dalla
contrattazione collettiva.
