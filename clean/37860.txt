Classificazione
CONSIGLIO REGIONALE
Costituzione e funzionamento degli organi consiliari
GIUNTA REGIONALE
SPORT E TEMPO LIBERO
Sport invernali
TURISMO E INDUSTRIA ALBERGHIERA



Oggetto del Consiglio n. 1522 del 21 ottobre 2015 - Resoconto
OGGETTO N. 1522/XIV - Approvazione di mozione: "Impegno
dell'Assessore al turismo per un'analisi delle problematiche delle
stazioni sciistiche nella Commissione consiliare
competente".
Président
- La parole au Conseiller Chatrian.
Chatrian (ALPE)
- Grazie Presidente.
Abbiamo voluto proporre questa iniziativa con i colleghi
dell'UVP. Vista l'imminenza dell'avvio della stagione turistica
invernale e vista l'importanza delle società che gestiscono in
questo momento gli impianti a fune in Valle d'Aosta, riteniamo
utile e doveroso comunque avere la possibilità di un confronto
sereno con i vari consigli di amministrazione o i vari
amministratori delegati di tutte le società, proprio a seguito
anche della risposta che l'Assessore Marguerettaz, lo scorso
Consiglio, ci ha dato su un'analisi che Finaosta, insieme alle
diverse società di impianti a fune, sta portando avanti dal punto
di vista generale e dal punto di vista dei costi di gestione, dal
punto di vista di potenzialità e da altri punti di vista che ci
hanno fatto preoccupare...che quella che è stata paventata,
diciamo, dagli organi di informazione, dallo stesso presidente
dell'AVIP...che si sta comunque studiando come poter da una parte
calmierare i costi e dall'altra individuare quali siano le
soluzioni, quali le prospettive, quali le potenzialità.
Noi lunedì abbiamo avuto modo di audire tutto il Consiglio di
amministrazione della Monterosa, non è oggi, in questa sede,
oggetto di dibattito cosa è stato detto...e le grandi, comunque,
difficoltà che i nominati hanno avuto in questo anno.
Bene, noi riteniamo che per le ormai grandi stazioni che
gestiscono - anche per le piccole, a seguito di accorpamenti fatti
negli ultimi 3-4 anni - sia necessario un confronto vero, un
confronto che parta da analisi puntuali, da obiettivi raggiunti o
obiettivi non raggiunti e, nello stesso tempo, sia necessario avere
la possibilità di analizzare nel merito l'andamento e anche le
criticità che tali società hanno, chi di più chi di meno. In queste
settimane, le società più importanti stanno chiudendo i bilanci, le
varie assemblee stanno approvando i bilanci 2014/2015; io ho avuto
modo di partecipare all'assemblea della Cervino S.p.A, che ha
chiuso un bilancio diciamo da una parte discretamente e dall'altra
ci sono campanelli d'allarme che, dal nostro punto di vista, devono
essere valutati attentamente, cercando di garantire quelle che sono
anche le pari - non so se è corretto il termine - pari opportunità
delle grandi stazioni con le piccole...e quantomeno la possibilità
di dare una dignità alle stazioni anche più piccole, in un momento,
comunque, di grande difficoltà. Stessa cosa, comunque, va
considerata per le stazioni più grandi, che devono essere non solo
da traino, ma i conti devono essere in ordine e la pianificazione
futura del triennio, del quinquennio, dal nostro punto di vista,
deve essere precisa, forte...ma nello stesso tempo, per potere
discutere del futuro, deve essere molto chiaro lo stato dell'arte a
oggi, anche perché vi sono delle potenzialità, sia dal punto di
vista occupazionale, sia dal punto di vista di indotto diretto e di
indotto indiretto. Detto questo, chiederemmo al governo regionale,
alla maggioranza, di sostenere questa nostra iniziativa. Se c'è la
volontà di sostenerla dal punto di vista politico, chiederemmo
anche uno sforzo in più, cioè che il tutto avvenga nelle prossime
settimane, nella prossima settimana possibilmente, proprio a
ridosso della stagione invernale. Anche perché riteniamo che, se
analisi deve essere fatta, che ci debba essere un sereno confronto,
per prendere le decisioni migliori e per poter dare corso e gambe a
quei progetti che sono il motore del nostro modello nella stagione
invernale.
Oltre a questo, indubbiamente, il lato invece un po' più critico
che abbiamo potuto constatare lunedì sono, come posso dire, i pochi
strumenti, come la gestione, un Consiglio di amministrazione in una
società così importante come la Monterosa...e abbiamo avuto modo,
comunque, di ascoltare attentamente, ripeto, tutto il Consiglio di
amministrazione: è quasi senza strumenti per poter eventualmente
scalfire, modificare, riorganizzare una società, d'accordo
complessa, d'accordo con tutti i suoi limiti e le sue
difficoltà...però se i nominati da chi governa, da chi detiene
comunque...che ha un ruolo diverso dal nostro, in questo momento
non dà neanche la possibilità di poter...come dire? non dico
invertire la rotta, ma quantomeno dare la possibilità di modificare
quelli che sono magari, non magari!, delle storture, dei doppioni -
queste sono parole loro - o un'efficace efficienza che, a oggi,
diciamo, per fare un esempio, la Monterosa ha messo sul tavolo,
come Consiglio di amministrazione, tutti i suoi limiti, in quanto
ha avuto in questo anno grandi difficoltà nel riorganizzare quello
che è anche l'
asset
interno della società stessa e, di
conseguenza, il legame con il territorio, con le comunità, con gli
enti locali tutti e con le forze economiche.
Lo spirito di questa nostra iniziativa va in quella direzione e
quindi la richiesta che noi facciamo, come gruppi di opposizione
ALPE e UVP, va in questa direzione. Chiediamo all'Assessore
competente, indubbiamente, alla parte politica di chi detiene le
deleghe in questo settore, congiuntamente agli amministratori
delegati di tutte le società degli impianti di risalita, di
partecipare a una seduta della commissione consiliare competente -
convocata, come dicevo, con urgenza, visti i tempi ristretti - per
procedere ad un'analisi puntuale del quadro economico, finanziario
e sociale delle stazioni sciistiche, finalizzata a operare le
scelte più adeguate per il futuro dei comprensori valdostani.
Grazie.
Presidente -
Nella discussione generale ci sono altre
richieste di intervento? Chiudiamo la discussione generale. A
demandé la parole le Conseiller Laurent Viérin. La parole au
Conseiller Viérin.
Viérin L. (UVP) -
Merci Monsieur le Président.
Durante lo scorso Consiglio, avevamo presentato un'iniziativa
che andava a richiedere al Governo, ed in particolare all'Assessore
Marguerettaz - a seguito di una riunione, che si era tenuta tra
l'Assessorato, socio di riferimento Regione attraverso Finaosta, e
gli impianti a fune in generale, quelli di proprietà regionale -
contezza su questa volontà d'insieme di rivedere alcune scelte
strategiche per il futuro. Il nostro intento, attraverso
quell'iniziativa, era quello di capire se e quali misure erano in
atto e, soprattutto, se si ritenevano ancora strategiche, malgrado
il momento di razionalizzazione, alcune piccole realtà, in una
logica di differenziazione turistica sul territorio, sia
territoriale che di contenuti. Diciamo questo perché le scelte del
passato spesso hanno -magari, vista la situazione economica che non
presentava problemi - investito sugli impianti a fune e sullo sci
di discesa in tantissime realtà che, magari con l'evoluzione e il
passare del tempo, hanno avuto invece una situazione di bilancio
diversa rispetto a quelli che sono stati gli investimenti.
Allora, quando diciamo differenziazione dell'offerta turistica,
territorialmente e di contenuti, capiamo che forse, in una Valle
dove ci sono diversi comprensori, nel tempo si è forse non
abbastanza diversificata quella che è l'offerta turistica,
moltiplicando quelli che sono gli impianti a fune. Detto ciò però
capiamo che oggi, alla vigilia dell'apertura di una stagione
turistico-sciistica, c'è una necessità di capire quali siano gli
indirizzi, affinché non ci sia allarmismo e affinché...soprattutto
quando diciamo piccole stazioni e quando in una riunione viene
detto che le stazioni che dovranno essere oggetto di chiusura
settimanale sono Cogne, Crévacol, Chamois e Palasinaz, cioè non
sono così piccole quelle stazioni, magari rispetto a piccolissime
stazioni come La Magdeleine o se pensiamo storicamente allo skilift
che c'è a Verrayes, salendo al colle Saint-Pantaléon, ci fa capire
l'evoluzione. La Vallée d'Abondance ha chiuso gli impianti di
risalita, c'è un'evoluzione anche climatica, Ozein aveva uno
skilift.
Se si pensa a questa cosa, oggi fa quasi sorridere, ma alla
plaine
di Aosta si organizzavano gare di fondo al mese di
febbraio, oggi diventerebbe forse qualcosa di difficile, anche se
non ci dispiacerebbe magari rivedere una gara di fondo in piazza
Chanoux, come fu organizzato parecchi anni fa. Era qualcosa di
molto suggestivo che aveva portato Aosta, come capitale dello sci,
alla ribalta anche mediatica.
Detto ciò, l'allarmismo creato - un po' come la questione degli
asili nido, la questione degli anziani -, si è - a nostro avviso,
in quest'autunno, un po' agitati dalla situazione finanziaria - si
è...così, ogni Assessore è partito ha fatto le riunioni e ha deciso
per tutti, probabilmente anche per il Governo e si sono portati
avanti certi ragionamenti, che chiaramente poi hanno spiazzato - al
di là degli utenti e degli operatori direttamente coinvolti - anche
i colleghi e i sottoscritti Consiglieri regionali; ecco, perché da
amministratori è sempre un po' così, mortificante, diciamo tra
virgolette, sapere le cose e non avere magari neanche gli strumenti
per rispondere e dare delle giustificazioni. Perché se non
coinvolti in una presa di coscienza - magari in una scelta che
potrebbe anche essere capita -, diventa difficile poi sostenere,
ancor meno quando non si fa parte, magari, di chi ha scelto e
portato avanti certe scelte.
Detto ciò, è chiaro che per quanto ci riguarda l'idea di
chiudere le stazioni medie- medio grandi su settimana, alla vigilia
della stagione turistica è un'idea folle, per diversi motivi.
Uno, perché noi crediamo che...un po' come si investe per
mantenere le scuole aperte nei piccoli villaggi, come negli anni si
è costruito un sistema di federalismo valdostano, rompendo un po'
gli schemi
ante
anni '80 che hanno visto grandi
investimenti, dopo appunto il riparto fiscale, per fare vivere le
scuole sul territorio, i servizi, i servizi socio assistenziali,
tutto quello che era un federalismo valdostano che scorporava la
capitale della nostra regione da quello che era invece uno sviluppo
di valli laterali.
Ora, alla vigilia di una stagione turistica, al di là del fatto
che noi crediamo che l'indotto delle piccole stazioni, piccole e
medie stazioni, sia un indotto importantissimo, diventa difficile
nel sistema di prenotazione alberghiero, che dovrebbe avere un anno
almeno, comunque alcuni mesi, di anticipo, nella logica temporale,
diventa difficile mettere in difficoltà gli operatori, che hanno
magari prenotato una settimana di sci a Chamois e poi gli viene
detto al telefono: "ma ci hanno appena detto che ci saranno le
navette e che da Chamois - tra l'altro non c'è la strada a Chamois,
con un risparmio, tra l'altro, di 45 mila euro, perché, dai conti,
si vocifera che sono 45 mila euro di risparmio per la chiusura di
Chamois durante tutta la stagione invernale - ora lei, sì, ha
prenotato una settimana a Chamois, però le dobbiamo dire che non
potrà sciare, ma le faremo prendere la cabina al mattino e scenderà
e ci sarà la navetta che va a Cervinia o Valtournenche".
Queste sono cose che sono state dette nelle riunioni, allora,
soprattutto in Valle d'Aosta, quando si dicono le cose nelle
riunioni il giorno dopo si crea un allarmismo. Allora, la prudenza
che abbiamo consigliato all'Assessore Fosson sulla questione degli
asili nido e una condivisione che avremmo gradito per poi arrivare
al ritiro della delibera, alla modifica di una delibera già votata
dai sindaci...stessa cosa ieri, con soddisfazione, a seguito
dell'iniziativa, il fatto di rivedere e sospendere una delibera su
un'altra questione importante del nostro
welfare
ci fa dire
che forse se prima di assumere una decisione - soprattutto prima di
andare a dire che sarà così - se ci fosse un minimo di lavoro...tra
l'altro i dati delle stazioni, l'abbiamo detto durante la nostra
iniziativa, si conoscono alla chiusura della stagione invernale
precedente. Quindi si sapeva più o meno dall'estate, si poteva
lavorare in Commissione, per dire: "benissimo abbiamo delle
difficoltà, abbiamo una visione diversa" anche perché in questo
modo sarà difficile che voi troviate consenso - al di là di quello
sul territorio - all'interno di quest'aula.
Perché diventa difficile quando non si capisce dove si va a
parare...e al di là di questo, noi, attraverso un'altra iniziativa,
vi abbiamo anche dimostrato che forse quei 40, 50, 100 mila euro
che vengono eventualmente risparmiati da una chiusura settimanale
possono già essere risparmiati evitando di dare incarichi esterni
in certe società, quando internamente qualcuno può fare il
direttore. Quindi non solo abbiamo criticato, tra virgolette, una
scelta che non condividiamo, vi abbiamo dato anche la soluzione per
evitare questa chiusura, almeno in certi comprensori.
Noi crediamo -, e anche questo lo vogliamo dire con il senso
politico di non fare più un'interpellanza o un'interrogazione, ma
di codificare attraverso una mozione un impegno, che speriamo venga
accolto, perché non pensiamo che ci sia una particolare difficoltà
a lavorare in Commissione su questa cosa - ma al di là di questo,
noi volevamo codificare la nostra convinzione che le società di
impianti a fune, almeno alcune...noi in questa settimana abbiamo
avuto l'audizione di Monterosa, la situazione lì è un po' più
particolare: sia contabile, ma anche di rapporti interni, che non
sono idilliaci. Ma quando parliamo di Cogne, di Crévacol di
Palasinaz e di Chamois, parliamo di comprensori sui quali si è
investito per anni: giovani che hanno dato le selezioni da maestri
di sci di discesa a Cogne, anche se si è puntato sempre magari
principalmente sul fondo, queste persone hanno investito soldi e
energie per un futuro di albergatori, di operatori, di maestri di
sci, cercando di costruire una prospettiva di vita sulla base di
quello che l'Amministrazione regionale faceva. Ora oggi, da un
giorno all'altro, si dice: ma adesso forse per risparmiare
chiudiamo durante la settimana. Chamois è una stazione perla delle
Alpi, è particolarissima, non ha la strada, ha un sistema...sì
forse pochi alberghi, ma qualcuno molto interessante che sarebbe da
rivalorizzare...ma Chamois ha una particolarità, che vive in
inverno di questo tipo di turismo, sullo sci, piccolo, è una
stazione che chiaramente non fa i numeri di altre stazioni anche
nella zona, però negli anni tutti noi, tutta la comunità ha creduto
o ha fatto credere a Chamois che la prospettiva sarebbe stata
questa.
È chiaro che quando poi incontri qualche operatore che ti
chiede, sei anche in difficoltà nel dire: ma sì abbiamo sentito
anche noi, e cercheremo di evitare questa cosa. Quindi, lo abbiamo
già visto nello scorso Consiglio, Assessore Marguerettaz, non
l'abbiamo fatto con polemica, anzi, abbiamo aspettato anche perché
questa questione è emersa già questa estate, quindi abbiamo
aspettato anche per vedere se effettivamente c'era una prospettiva
diversa, senza nessun problema. Però oggi - l'altro giorno non
abbiamo avuto grandi risposte perché giustamente ci è stato detto
che si stava valutando, si stava vedendo - però alla vigilia
dell'apertura di una stazione turistico-sciistica, noi questa
volta, al di là dell'aula, noi oggi vi chiediamo l'impegno ad
andare in Commissione - e lì è forse il luogo un po' più libero per
fare certe valutazioni - per guardare i conti, per cercare di fare
anche valutazioni strategiche, anche inserite in una visione
turistica per la quale noi oggi crediamo sia diventata urgente una
revisione. Il turismo sta cambiando, dobbiamo dirci quali sono le
nostre priorità, dobbiamo capire quale è il prodotto Valle d'Aosta
che vogliamo vendere fuori...appunto, se nel prodotto Valle d'Aosta
continuiamo a lasciare lo sci, come noi crediamo, e se accanto allo
sci mettiamo altre nicchie che stanno nascendo, nella stagione
estiva: il turismo ittico è qualcosa che in Valle d'Aosta è ancora
valorizzato pochissimo, ma è un turismo incredibile...delle nicchie
in certe valli che si sono organizzate, penso alla valle del Lys,
che si è organizzata sulla pesca nei laghi, in modo autonomo.
Noi vorremmo che ci fosse una visione d'insieme della politica
di sviluppo turistico della Valle d'Aosta e, prendendo spunto da
questa annunciata chiusura delle piccole stazioni che noi non
condividiamo, vorremmo semplicemente capire se a metà legislatura -
che ci accingiamo a superare in termini temporali in questo
quinquennio nel quale siamo stati eletti in questo Consiglio
regionale -, se riusciamo a fare il punto sulla prospettiva di
questa Valle, perché l'estate e l'inverno scorso hanno forse
riconfortato il territorio nel far capire che di turismo
effettivamente si può ancora vivere e che è uno dei volani che
potrà risollevare le sorti della nostra regione per il futuro,
senza far sobbarcare all'Amministrazione regionale, in un momento
di contrazione economica, tutto ciò che è l'intervento pubblico;
ma, ecco, vorremmo capire se si toglie da una parte se dall'altra
c'è una prospettiva diversa, perché la comunità poi si attrezza in
base a quello che fa l'Amministrazione.
Soprattutto in Valle d'Aosta, tutti aspettano per vedere che
cosa sta succedendo e dove si investirà con quel poco che è
rimasto, per capire se è una prospettiva di vita, sia nel settore
agricolo, turistico o in altri settori, se potrà ancora essere una
prospettiva di vita per le nostre famiglie e soprattutto per i
nostri giovani.
Président -
La parole à l'Assesseur Marguerettaz.
Marguerettaz (UV) -
Grazie Presidente.
Credo che la discussione che stiamo affrontando, per la serietà
con cui sono stati proposti i temi e anche per i toni, mi pare ci
possa portare ad una valutazione e ad un confronto più che fattivo.
Mi permetterete di fare solo due passi indietro, per riportare
tutti noi al 2013, anno in cui si sono avviate le fusioni, per
incorporare tutta una serie di società nelle società più robuste e,
ovviamente, questa operazione è stata fatta con una serie di
obiettivi; un obiettivo direi più immediato, più semplice da
comprendere, è il risparmio di tutta una serie di costi, un
ragionamento che abbiamo fatto tante volte sulle partecipate.
Solo per darvi un dato che poi affronteremo, il risparmio tra
consiglieri di amministrazione e collegi sindacali è di 360 mila
euro all'anno. Quindi questa fusione ha portato questo tipo di
risparmio, così come banalmente sui contratti assicurativi, e via
discorrendo. Sembrerebbero delle banalità, ma dalle prime
indicazioni che abbiamo, abbiamo almeno avuto 7-800 mila euro annui
di risparmio, per queste operazioni, che non stravolgono il quadro
di riferimento. È chiaro che queste fusioni hanno la necessità di
avere un minimo di rodaggio e la fase successiva è anche più
ambiziosa e anche più stimolante: proprio nella logica della
differenziazione, immaginare che una gestione che ha un orizzonte
più ampio possa permettere la specializzazione dei comprensori
sciistici; non tutti fanno tutto, ma si possono concentrare delle
attività.
Non vi sfuggirà, tra di voi ci sono dei maestri di sci, delle
persone competenti, che noi abbiamo delle utenze che tra di loro, a
volte, confliggono. Voi sapete, gli sci club, gli sportivi, gli
agonisti, a volte confliggono con l'utenza e quindi si possono
immaginare delle specializzazioni. C'è un percorso che io credo
debba essere fatto e dopo un po', un paio di anni di fusione,
abbiamo chiesto un'accelerata. Non sfuggirà neanche, a tutti i
nostri colleghi, che la situazione ante fusione vedeva tutta una
serie di società il cui deficit veniva colmato in parte importante
dai Comuni, nel senso che tutte queste piccole stazioni che avete
indicato hanno ovviamente, negli anni, non adesso, avuto dei
deficit costanti. Sono dei deficit che avevano un perché, mettevano
in piedi un indotto, c'erano tutta una serie di attività, e i
Comuni contribuivano in modo importante a questo tipo di risultato.
Ovviamente, oggi questo deficit viene assorbito dalle società
incorporanti; credo che l'altro giorno abbiate avuto l'incontro con
la Monterosa, ma anche all'interno della Monterosa, certi
comprensori che hanno generato dei deficit sono andati ad aumentare
questo disavanzo annuale. Ora, non affrontare questo tema credo che
non sia corretto. E così come ho detto l'altro giorno, l'operazione
è partita da ben prima dell'autunno, ma già all'inizio dell'estate,
abbiamo sollecitato le varie società a fare delle aperture estive
con assoluta parsimonia e facendo tutte le valutazioni del caso,
cioè non è che dobbiamo aprire per forza tutti gli impianti che
abbiamo sempre aperto negli anni precedenti. Bisogna fare delle
valutazioni là dove c'è un progetto, là dove c'è un insieme di
attività che portano a fare una promozione piuttosto che credere
all'operazione spot e credo che siano venuti dietro. Le società
hanno fatto questo tipo di ragionamento, ecco perché probabilmente,
anche nell'ambito della comunicazione, certe notizie sono state
date come decisioni assunte e non come dossier aperto, per cui
adesso noi abbiamo avuto un primato: abbiamo gli impianti di
Valtournenche e Cervinia che aprono, però sono delle aperture
mirate, prima di entrare in funzione; non stupisce che all'inizio
della stagione, come al termine della stagione, ci siano dei
momenti dove il fine settimana gli impianti sono aperti e durante
certi periodi sono chiusi.
Ma, nessuna indicazione, e questo a prova di smentita, è stata
data in modo categorico nel dire: vanno chiuse. Perché prima di
assumere una decisione del genere - ha detto molto bene sia il
collega Chatrian sia il collega Viérin - bisogna capire qual è il
risparmio, quali sono le ricadute e anche lì, lo abbiamo detto in
questa sala, è stato detto nelle riunioni, le analisi vanno fatte
stazione per stazione per capire e coinvolgere. Credo che sia oggi,
oggi sui giornali c'è un dibattito in un Comune, in una stazione,
dove, giustamente, nell'ambito della programmazione, si dice: ma
voi chiedete alla stazione di sci di rimanere aperta e poi gli
alberghi ed i commercianti chiudono? Sono delle questioni che vanno
messe sul tavolo perché - anche nel mio passato, insomma, ho avuto
modo di fare l'amministratore delle società degli impianti - ci
sono delle situazioni molto differenziate, a volte su dieci
alberghi, ne rimangono aperti due, quei due alberghi chiedono agli
impianti di funzionare e gli altri otto chiudono. E abbiamo avuto
nel passato, i modelli da andare a studiare: ero Assessore alle
Finanze, c'era una società che ha detto: noi vorremmo chiudere; gli
albergatori hanno chiesto di aprire, erano disponibili a
contribuire, e hanno messo un contributo. Vedete, da questo punto
di vista, io credo che vadano affrontati questi ragionamenti senza
tabù, da nessuna parte è stato dato un input che porta a dire:
bisogna chiudere. Bisogna capire se tutti gli attori attorno ad un
tavolo fanno la loro parte e per gli attori parlo dei commercianti,
degli albergatori, anche del Comune, se c'è la volontà, perché dal
2013 ad oggi tutta una serie di Comuni che prima contribuivano a
tenere aperto, a far funzionare gli impianti non hanno più avuto
questo impegno. Quindi sono ancora disponibili? È possibile?
Bisogna fare delle valutazioni.
Ecco che, detto questo, sono intervenuto prima della chiusura
della mozione, per dire che siamo d'accordo, però è un accordo
condizionato. Nell'ambito delle premesse vengono date tutta una
serie di verità o comunque di interpretazioni in cui non ci
riconosciamo, per cui se all'interno della mozione le premesse
vengono stralciate e quindi la mozione si riduce a dire: vista
l'imminenza dell'avvio della stagione turistico-invernale
caratterizzata essenzialmente dalla pratica dello sci, preso atto
delle dichiarazioni dell'Assessore in merito al lavoro di analisi
attualmente portato avanti, il Consiglio regionale impegna...dopo
di che nell'impegno chiederei di fare un ragionamento, perché nella
presentazione il collega Chatrian ha detto: "congiuntamente" e ha
detto: "tutti assieme".
Io credo che non sia un'analisi aderente a quello che abbiamo
detto in questo momento, nel senso che va bene l'Assessore, va bene
anche un rappresentante di Finaosta, che è il soggetto che
partecipa e che ha una visione e, comprensorio per comprensorio,
analizziamo la situazione.
Quindi se il concetto è: "congiuntamente" vuol dire un'analisi
comprensorio per comprensorio differenziato, siamo d'accordo perché
sennò mettiamo insieme tante cose, come abbiamo avuto modo di dire:
è chiaro che se questo non dovesse essere accolto, rimane la
disponibilità, ovviamente, a fare il confronto, ma sul testo
letterale della mozione ci asteniamo.
Presidente -
La parola al collega Chatrian.
Chatrian (ALPE)
- Sì, grazie Presidente.
Partirei da una sua frase per fare poi qualche esempio. Non si è
deciso da nessuna parte di voler chiudere. Questa è una sua
affermazione, partirei da questa sua affermazione e caso per caso
va analizzato. Quindi, questa è la partenza che...un po' in
ritardo, ma che condividiamo. Quindi nulla è ancora stato deciso e
caso per caso va affrontato. Qualche considerazione dal punto di
vista invece di visione generale. Ho avuto modo di seguire la
piccola stazione nel mio Comune, in quanto Sindaco, quando il
Comune comunque compartecipava in maniera pesante agli
investimenti.
Piccoli Comuni che andavano ad investire milioni di euro di
risorse proprie, proprio per creare, da una parte, le condizioni di
investimento ...ma di indotto diretto ed indiretto. Quel mondo lì
non esiste più per diversi motivi e da sei/sette anni comunque è
cambiato il quadro generale della nostra Regione, delle nostre
disponibilità, dell'ente pubblico ed è cambiato comunque anche il
modo di fare turismo, quindi non possiamo mettere sul tavolo tutti
gli elementi che concorrono a poter aggredire quello che è - dal
nostro punto di vista, dal mio punto di vista - la prima industria
in Valle d'Aosta, il turismo. Detto questo, poi, la sfida più
delicata sovente è come possono posizionarsi le varie Comunità, le
varie località, le varie società: il target a cui parlano, come
parlano, come aggrediscono il mercato. E poi l'altra considerazione
invece che vorrei fare: l'Assessore, ci ha fatto qualche analisi
generale, indubbiamente in venti minuti o in mezzora non si può
affrontare completamente tale dossier. Un dossier per cui,
comunque, solo le società degli impianti a fune regionali hanno dei
ricavi per circa 55 milioni di euro, l'ordine di grandezza è questo
e l'Assessore ci ha illustrato...dicendo, ad esempio, che il
risparmio che è stato fatto in questi due o tre anni ammonta a 360
mila euro annui per quanto riguarda: meno sindaci, meno consiglieri
di amministrazione, qualche risparmio è stato fatto - evviva! -,
dall'altra - altri esempi, i premi assicurativi - dall'altra,
indubbiamente, poi bisogna spacchettare quella che è l'analisi, la
visione generale, per poter affrontare invece nel merito, caso per
caso, quali sono state le potenzialità messe in atto in questi anni
nelle singole società.
Faccio un esempio, Assessore Marguerettaz, che lei conosce molto
bene. Questa estate, la concorrenza, è alta, indubbiamente, con i
cugini svizzeri, per poter aggredire il mercato, la società che
gestisce gli impianti a fune di Zermatt ha deciso di aprire un'ora
prima gli impianti, un'ora e un quarto prima, per poter dare una
risposta completamente diversa. A chi? Agli atleti, e quindi creare
le condizioni per avere diverse squadre nella loro comunità,
località che poi fanno marketing, co-marketing e informazione,
fanno parlare della località. Bene, d'estate, ad agosto, conosco un
po' la situazione, abitando lì, a Zermatt c'erano nove squadre
nazionali, che risiedevano, alloggiavano, facevano co-marketing,
facevano comunque parlare della località Zermatt, dalla nostra
parte Valtournenche: una squadra. Quando dico che caso per caso va
analizzato, ma analizziamolo bene! E quindi magari potevamo
aggredire anche noi il mercato e perché non offrire anche noi certe
modifiche per poter non dico fare un cinque a cinque, non ce
l'avremmo fatta, ma magari sette squadre a Zermatt e tre a
Valtournenche: avrebbe creato anche un altro indotto nella nostra
località. Questo è un esempio, magari persino quasi banale, dal
nostro punto di vista non è banale, quindi dico: facciamo anche
attenzione, ogni tanto, vanno bene gli accorpamenti, vanno bene
tutte le cose, ma ogni tanto dagli esempi cerchiamo di modificare
quello che è l'assetto.
L'altro ragionamento che vorrei fare, lei è più competente di
me, Marguerettaz, in quanto il suo ex mestiere da
commercialista...ma non sempre le fusioni per incorporazioni
portano a delle vere economie di scala, lo sappiamo, lo sappiamo
perfettamente. Alcune volte gli accorpamenti, un po' forzati, per
incorporazione portano a delle diseconomie, diseconomie perché...è
stato lampante, lunedì, audendo il Consiglio di amministrazione
della Monterosa, quanto una società di diritto privato, -
finanziata dal pubblico, ma di diritto privato - abbia un eccesso
di burocrazia interna...Sono delle criticità che all'interno di
società strutturate, importanti, dove le strutture fatte da
dirigenti, doppi dirigenti, tripli dirigenti, quadri, capiservizio
e che cosa, sovente diventano più macchinose di un ente pubblico,
magari perché non ci si parla, magari perché ci sono dei conflitti
interni, magari perché il ramo d'azienda inserito per
incorporazione, lo diceva bene prima l'Assessore, delle piccole
stazioni...ciò detto, invece di essere più snelli, più semplici e
più rapidi, diventano invece dei pachidermi, degli elefanti, e
invece di avere un risparmio, un'economia forte, per dare delle
risposte puntuali al territorio, diventano invece degli elefanti,
peggio ancora poi, e ci sono dei casi, se i delegati dei rami
d'azienda delle località medie o medio piccole non hanno nessun
interesse di collaborare con nessuno. Lei citava molto bene il
passaggio, collaborare vuol dire collaborare con l'Amministrazione
locale, con le forze economiche, quindi albergatori, chi lavora nel
commercio o che cosa.
Il rischio è che queste grandi società - in questo caso sono tre
praticamente: la Cervino S.p.A., la Monterosa S.p.A. e la Pila, che
ha incorporato Cogne e Crévacol -, il rischio è di aver fatto
praticamente dei mega e grandi enti, enti dove la burocrazia è
aumentata e dove i capiservizio o i quadri o i dirigenti alla fine
rallentano quella che è la struttura, il
layout
della
società, e, invece di essere più snelli, diventa un doppione e chi
ci perde alla fine è la comunità stessa. La comunità, la località,
i maestri di sci, le guide alpine, i commercianti, gli albergatori
e non solo...bene, quindi questo per fare degli esempi e per dire
che non sempre il fatto di mettere tutto insieme - è vero,
economie, facciamo delle economie vere - porti dal punto di vista
economico...e poi dall'altra abbiamo delle sacche, delle zone
d'ombra che aumentano, dovute a tutta una serie di impostazioni che
da diversi decenni sono state portate avanti nelle singole, piccole
e grandi attività. Un altro esempio, che immagino i colleghi della
maggioranza conoscano molto bene, anche sulle forniture: non è
vero, e lo sapete perfettamente, che accorpando sovente delle
funzioni, si spuntino comunque dei prezzi migliori. È successo,
conti alla mano, possiamo fare degli esempi, bene, su quelli io
penso che dovete, dobbiamo stanare quelle che comunque sono sacche
grigie, non chiare, dove invece di avere delle economie ci sono dei
maggiori costi, rispetto a quando le società erano più suddivise in
maniera diversa e con la media, la piccola e la grande.
Non sempre l'accorpare forzatamente per incorporazione porta a
delle vere economie dal punto di vista finanziario, ma soprattutto
dal punto di vista procedurale. Termino facendo un'ultima
considerazione: chiederei all'Assessore Marguerettaz, di...visto
che la proposta che ci viene fatta e che il Governo regionale, la
maggioranza accetterebbe l'impegno,
tout court
- apro una
parentesi: indubbiamente col collega La Torre ci organizzeremo per
la prossima settimana sul come calendarizzare i vari consigli di
amministrazione, partendo forse da quelli più critici, dove ci sono
delle incorporazioni che sono state anche un po' forzatine sul
territorio in modo da avere la possibilità di confrontarci
serenamente in Commissione, con una visione generale e puntuale, le
due cose insieme - ma, nello stesso tempo, chiederei di inserire
nelle premesse...lei ci emenda così la nostra mozione, va bene
"visto l'imminenza dell'avvio della stagione", va bene il termine
"preso atto", lascerei anche "ricordata l'importanza della funzione
catalizzatrice svolta dagli impianti di risalita al fine, ai fini
dello sviluppo economico e sociale anche delle piccole stazioni",
perché penso che ci sta nella discussione, perché comunque io sono
partito dalla sua dichiarazione che prendo per buona: "non si è
deciso da nessuna parte di voler chiudere, caso per caso verranno
analizzati", quindi la faccio mia, la facciamo nostra - come diceva
prima il collega Viérin - e affrontiamo con determinazione quello
che è lo stato dell'arte, le criticità per poi... Io penso che
questo Consiglio possa tranquillamente posizionarsi.
Ultima considerazione: invece, collega presidente Rollandin,
presi probabilmente ogni tanto da diversi atti da presentare, da
approvare, da studiare e da avere delle ragioni per poter
confrontarsi in questa aula, non sempre è così scontato e semplice,
uno deve comunque strutturarsi e avere modo di essere preparato.
Abbiamo, la legge che è stata approvata, la 7 del 2006, circa dieci
anni fa, e che a cui, a fine 2009, durante il dibattito della
finanziaria, è stata fatta una modifica importante. Io non so se è
sfuggito a tutti, colpa nostra, mi ci metto completamente
all'interno di questa negligenza...l'articolo 13 bis della legge 7
del 2006 cita questo: "la Giunta regionale - sempre parlando di
partecipate, indubbiamente - presenta annualmente al Consiglio
regionale, che lo vota, un atto di indirizzo strategico contenete i
programmi previsionali di Finaosta S.p.A e delle sue partecipate,
cui è allegato il consuntivo delle attività svolte dalle stesse.
Probabilmente...ci prendiamo anche tutta la responsabilità di non
aver voluto dare, come minoranza, come Alpe, gambe e corso a questo
articolo 13 bis, che era stato voluto da noi nel 2009, chiederei,
nelle prossime settimane, con i tempi che ci dovranno essere, la
possibilità di dare gambe e corso, a quello che la nostra legge già
impone a questo Consiglio regionale, che è quello di avere non solo
una presentazione annuale degli indirizzi strategici contenenti i
programmo previsionali di Finaosta S.p.A e delle sue partecipate al
Consiglio regionale, ma soprattutto un voto sugli indirizzi
strategici.
C'è già...e, ripeto, nei modi e nei tempi che decideremo, magari
nella Capigruppo, presidente Viérin, prima della finanziaria, non
sarebbe male comunque adempiere, dare corso a quello che c'è già in
legge regionale, oltretutto voluta da noi a fine 2009. Grazie
ancora per aver accettato, quindi l'emendamento, come dicevo, viene
accettato tenendo conto solo di quella parte che ho ricordato, e
grazie per aver voluto comunque accettare questa nostra mozione.
Grazie.
Presidente
- Grazie collega. La parole au collègue
Laurent Viérin.
Viérin L. (UVP)
- Merci Monsieur le Président.
Per unirmi alle considerazioni del collega Albert Chatrian e nel
condividere la volontà di approfondire in commissione...al di là
dei fronzoli, al di là dei contenuti, l'obiettivo era quello di
riuscire a vederci partecipi di una certa linea di indirizzo e di
azione; alcune brevi considerazioni, su ciò che è stato detto,
tanto per concludere il dibattito.
Sicuramente a seguito delle fusioni che l'Assessore ha citato
(dal 2013, un percorso sicuramente non facile) nella prospettiva
che noi tutti avevamo auspicato di creare, magari un domani -
questa è la nostra idea, tra l'altro si era già discussa in tempi
non sospetti - un'unica holding valdostana, holding intesa come
un'unica società che possa coordinare tutti gli impianti di
risalita, da un punto di vista tecnico, ma che sia raccordato,
perché quello che noi oggi non vediamo è un raccordo tra quello che
è la parte tecnica del dossier impianti a fune e di risalita, con
quello che è invece l'altra società unica che abbiamo, che è il
syndicat d'initiative
, chiamiamola così, cioè, al di là
dell'Assessorato, la parte promozionale e di vendita del prodotto,
perché è quello che oggi manca.
Basta pensare ai saloni, la razionalizzazione che era stata
pensata fin dal 2013, che voi ci avevate ipotizzato, che poi si è
materializzata in conclusioni che effettivamente sono fusioni anche
anti-territoriali e anche anti-storiche. Penso a Cogne e Crévacol
con delle difficoltà, una valle opposta all'altra, anche per i
dipendenti, non è qualcosa di molto naturale. Mentre una holding,
una società unica che coordini tutti gli impianti a fune, potrebbe
mantenere la territorialità, perché noi sappiamo che se si
mantengono gli impianti a fune aperti in una piccola stazione,
questo è un indotto locale, anche per chi lavora, per evitare che
poi da Gressoney, uso un paradosso assurdo, si vada a lavorare a La
Thuile.
Questo è nell'analisi dei costi, che non sono solo costi ma sono
anche investimento, è l'analisi che si deve fare: perché
un'Amministrazione spende cinquanta- sessanta-settantamila euro per
tenere aperto uno ski-lift o degli impianti in una piccola
stazione? Perché c'è l'indotto dei privati, perché ci sono dei
posti di lavoro, questo per dire che noi non vediamo coordinamento,
e questo lo diremo poi in commissione, non vediamo coordinamento
tra quello che è un'analisi contabile con quello che è invece uno
sviluppo turistico e di indirizzo. Questo è il primo pezzo che
manca. Poi si possono anche tirare in ballo i Sindaci. Intanto i
Sindaci, Assessore Marguerettaz, forse ci sarebbe stato meno
allarmismo se in quella riunione fossero stati invitati i Sindaci,
e anche quello è stato un paradosso assurdo: c'erano i
rappresentanti delle società e i Sindaci non c'erano. Poi il
rappresentante della società chiama il Sindaco e dice: "allora,
come facciamo, ci vediamo per i conti? Perché forse dobbiamo
chiudere". Il Sindaco dice: "ma io non sono stato neanche invitato
alla riunione". Allora dico, anche questo: andiamo a vedere se in
Sindaci hanno i soldi per aprire gli impianti. Ma va bene, magari
coinvolgeteli dall'inizio e tutti assieme fate delle analisi prima
tra di voi, poi ce le rappresentate in commissione. Quindi anche in
questo caso l'allarmismo...poi in certi Comuni della Valle sapete
che ci sono certe logiche anche caratteriali e di mantenimento del
proprio territorio, che è l'unico territorio che poi viene visto e
diventa poi difficile andare appunto a far capire che il
ragionamento è un altro. E poi, ecco, due questioni: noi
sicuramente vi chiederemo e vi chiediamo che questa eventuale
analisi non faccia partire nessuna decisione per questa stagione
turistica, perché sarebbe veramente, come dire, umiliante per chi
lavora sul territorio, e completamente folle, perché si produrrebbe
quello che si è prodotto per i castelli: ad agosto non sapevamo
ancora gli orari di settembre, la gente aveva già prenotato le
ferie, poi scrive ai giornali "io disdico le ferie, vado in un
altro posto perché voi non avete una programmazione turistica",
cioè, queste sono cose facilmente risolvibili.
Terzo punto, questione delle aperture mirate. Noi non abbiamo
mai messo in discussione l'apertura mirata di certi impianti, cioè
quello di cui si parlava era la chiusura totale su settimana di
certi comprensori, e nulla a che vedere col fatto se c'è neve o
meno, perché tutti sappiamo che se non c'è neve non si apre
l'impianto. Che discorso è? Questo c'è sempre stato. Altra cosa è
dire: benissimo, a Cogne non si apre tutta la settimana, si apre il
sabato e la domenica, eh va bè, lì c'è lo sci di fondo, magari
ancora, però già è una follia. In altri posti vivono solo di
quello: vi chiudiamo dal lunedì al giovedì, apriamo venerdì, sabato
e domenica, non va bene ecco. Questi secondo noi sono semplicemente
spunti affinché anche nel dibattito, non solo registrato, ma che si
sviluppa e che esce da questo palazzo, sia ben rappresentata quella
che è l'idea di ognuno di noi.
Questa stagione assolutamente no, i Comuni coinvolti, ma non
solo quando...cioè prima gli tagliamo e poi gli chiediamo di
mettere i soldi per gli impianti a fune, non li invitiamo neanche
alle riunioni per coinvolgerli in questa cosa...che ci sia un po'
di coordinamento, noi non vediamo coordinamento, al di là che non
vediamo coordinamento all'interno del Governo, perché ognuno è
partito nel proprio settore, tagliando e annunciando che si chiude
la centrale, che si va fuori, che si prendono iniziative che
nessuno ha condiviso con altri, al di là di questo, non vediamo nei
singoli settori, soprattutto quelli strategici, come quello
turistico, un coordinamento e la parte di destra non sa quello che
fa la parte di sinistra, è tutto uno
spot
e a spizzichi e
bocconi si cerca di fare una programmazione turistica. Una cosa è
l'analisi contabile degli impianti a fune, un'altra sono i
contenuti di promozione di quello che è l'indotto. Una volta
risolta la razionalizzazione decidiamo come vogliamo promuoverla
fuori, perché oggi non c'è, ognuno va, così, un po' a
random,
ognuno va al proprio salone, ognuno cerca di
promuovere se stesso, quando invece la Valle d'Aosta turistica deve
avere un prodotto e per l'inverno sappiamo che il prodotto per
eccellenza è lo sci. Il non lontano comprensorio di Verbier, che
comprende le
quatre vallées
...se andate a Verbier, non è che
hanno niente di particolare da un punto di vista territoriale
rispetto a noi, anzi, poi ricordiamoci che dall'altra parte c'è
anche Saint-Oyen e che con le pelli si arriva e che quel tipo di
turismo lì è un indotto senza spese per i piccoli Comuni, nel senso
che lo sci alpinismo per esempio non è un turismo, però se vogliamo
evitare che tutti si portino il panino e la bottiglia di Coca-cola,
magari attrezzando un po' le zone, facendo uno sviluppo con la
vicina Svizzera, ricordandoci che il turismo del Vallese e della
vicina Svizzera in questo momento sarà una prospettiva molto
interessante per i prossimi anni, che forse non abbiamo mai
abbastanza valutato...con una questione transfrontaliera, facciamo
tante riunioni, c'è il Conseil Valais-Vallée d'Aoste, abbiamo tutta
la questione dell'APF, ma ricordiamoci che le vere sinergie che
possono portare indotto alla Valle d'Aosta sono queste, la
semplice...nelle
quatre vallées
, Assessore Marguerettaz, se
uno fa l'
abonnement
pleine saison
ha la Valle d'Aosta
gratis, ha Aspen, ha Chamonix, ma soprattutto, se porta la ricevuta
dell'albergo dove pernotta in Valle d'Aosta, non paga il tunnel di
ritorno, queste sono misure di sviluppo turistico che sono state
pensate per agevolare questo che è un turismo transfrontaliero. E
il Vallese, per citarne uno, ma sappiamo che crediamo tutti, almeno
noi crediamo nel turismo di prossimità. Prima di andare in Giappone
a cercar gente che sappiamo che hanno esigenze totalmente diverse,
preoccupiamoci del turismo di prossimità, che è quello che ha una
spesa pro capite abbordabile, perché i trasporti non ce li abbiamo,
purtroppo, e lei si occupa anche di trasporti, quindi, voglio dire,
magari se riusciamo anche a mettere quel pezzo assieme, il turismo
di prossimità, ma basti pensare alle Langhe! Noi siamo stati di
recente con l'amico e collega e insieme ad altri colleghi nelle
Langhe, per capire com'è nata la questione delle Langhe. Le Langhe
sono nate negli anni '70, attraverso 9-10 persone, quando la gente
se ne andava, avevano le zanzare e avevano la nebbia, e hanno
detto: "però abbiamo la terra buona e abbiamo un prodotto
dell'enogastronomia che valorizzeremo". Oggi è uno dei primi
turismi enogastronomici che esistono in Italia, noi per primi
andiamo in queste settimane e sappiamo che tanti lo fanno, alle
fiere del tartufo, piuttosto che a quello... ma quello è un turismo
che non ha stagionalità.
Allora, noi abbiamo anche a detta di queste zone, abbiamo molto
più di loro, abbiamo la montagna, abbiamo i monumenti, abbiamo i
castelli, abbiamo un'infinità di potenziale che nessuno ha e non lo
sappiamo valorizzare. E gli impianti a fune sono solo un pezzo, ma
ci fa capire come non ci sia una visione, perché se si parte già da
una pseudo chiusura, prima ancora di analizzare quello che vogliamo
vendere fuori, secondo noi non siamo sulla strada giusta.
Presidente -
Grazie collega Viérin. La parola al collega
Restano.
Restano (UV) -
Grazie Presidente.
Come non essere d'accordo con tutto quello che è stato detto nel
trattare questo argomento, mi permetto solamente di sottolineare
alcuni aspetti, senza voler rimproverare nessuno. Il percorso, a
dire il vero, è già iniziato lo scorso anno dalla IV Commissione:
siamo stati in Trentino a studiare il modello Trentino; è
proseguito quest'anno, recentemente, con la visita agli amici di
Bolzano. È un percorso che è stato fatto in sinergia con il Governo
regionale, per capire come operano gli altri, approfondire
l'argomento e arrivare poi a permettere al Governo regionale, in
collaborazione con la Commissione, di fare delle scelte che saranno
in futuro importanti per la nostra Regione.
Sicuramente la parola d'ordine è sinergia e fare squadra, fare
squadra tra gli operatori commerciali, gli operatori delle
professioni turistiche, ma abbiamo visto che ognuno deve fare la
propria parte. È stato ricordato anche nell'intervento
dell'Assessore. Voglio solo sottolineare che, com'è già stato
detto, noi dobbiamo caratterizzarci per gli sport e il turismo
della neve, sicuramente ci sono le grandi stazioni, è stato
ricordato, le piccole stazioni, ma ci sono anche gli sport minori,
mi riferisco allo slittino su pista naturale, allo sci alpinismo,
allo sci da fondo e al biathlon, che vanno a completare un'offerta
globale che deve dare un territorio, ma vogliono anche essere un
elemento di formazione e di crescita per i nostri giovani. Ecco, io
penso che, magari non con celerità, abbiamo imboccato la strada
giusta e la disponibilità del Governo ad affrontare l'argomento in
Commissione, sta a rimarcarlo. Quindi voglio ringraziare tutti,
voglio dare anche la mia personale disponibilità, pur non facendo
parte della IV Commissione, credo che questo sia l'inizio di un
percorso importante, che vedrà i suoi frutti a breve e a lungo
termine. Grazie.
Presidente -
Grazie.
La parola al
Collega
Ferrero.
Ferrero (M5S) -
Grazie Presidente.
Non so se devo preoccuparmi perché questa volta sono d'accordo
con l'Assessore Marguerettaz, allora ci sto facendo una
riflessione. No, a parte le battute, effettivamente bisogna
rivedere completamente quella che è la vecchia politica, anche del
turismo. Dobbiamo staccarci dalla logica della marchetta, tengo
aperta la stazione X e magari chiudo quella Y perché nella X c'è il
mio amico, il mio parente, il mio compagno di partito. Bisogna
andare a fare un'analisi seria di quelli che sono i costi, di
quelli che sono poi i ricavi che vengono dall'apertura delle
stazioni. Perché, diversamente, continuare a dire "teniamo aperto
tutto" è una cosa che potremmo anche metterci qui a urlarla,
sarebbe anche comodo, "perché chiudete?". Ma alla fine non si può
tenere aperto tutto, perché ovviamente i costi non lo consentono
più. E allora bisogna avere l'onestà intellettuale di dire che è
necessario un intervento. Quindi, finendo l'assistenzialismo, ci
vogliono però anche delle idee nuove, idee nuove che spesso
l'imprenditore valdostano, abituato forse a questo eccesso di
aiuto, a questo eccesso di denaro a disposizione, ecco, in questi
anni ha perso una cultura del, diciamo, dell'ingegno, dell'aguzzare
l'ingegno. E allora, dato che la responsabilità è anche della
politica, ed è soprattutto della politica, bisogna però trovare
anche delle alternative, e allora nel momento in cui vado a
proporre magari la chiusura della stazione da una parte, vedo se in
quell'ambito ci sono delle alternative, se ci posso fare un parco
giochi invernale, se ci posso fare dei servizi anche invernali a
livello mini-sportivo per i disabili, se posso metterci un parco
che potrebbe essere un mini-parco, ipotizzo, anche se mi piace
poco, ma è tanto per dare un'idea, con le motoslitte. Cioè ci sono
anche delle alternative, non dobbiamo tenerci vincolati alla
questione dell'impianto sciistico. Se non c'è lo sci chiude tutto.
D'altro canto c'è anche la necessità di fare sistema e di
coinvolgere, come ha detto anche l'Assessore, tutti gli operatori e
tutti gli attori del posto, quindi gli albergatori, quindi gli
agricoltori, tutti quanti devono unirsi per tenere aperta la realtà
che è una realtà locale, e allora devono ovviamente darsi da fare
per migliorare il servizio, perché quando io vado magari a 2000
metri e mi servono la polenta nel vassoio di acciaio, ci rimango un
po' male, anche perché questo non succede se vado nel Vallese o se
vado in Francia, qui nelle vicinanze. E, quindi, c'è anche un
servizio che dev'essere migliorato, non si può sempre puntare il
dito e poi dire: "noi facciamo bene da mangiare, va bene così" e
non facciamo un passo in avanti.
Quindi, diciamo, uscire un attimo da questa logica delle fazioni
e vedere se veramente si vuole fare il passo avanti. È ovvio che in
certi casi bisognerà, non dico fare delle chiusure, ma rivedere i
costi. E poi se posso anche lanciare una proposta, vediamo un
attimo se soprattutto per quei micro-impianti, che sono veramente
di dimensioni ridotte, possiamo fare o possiamo ipotizzare una
forma di azionariato diffuso, che coinvolga gli agricoltori, gli
imprenditori locali, i maestri di sci, che si assumono la
micro-gestione dell'impianto. Ovvio, per le realtà che sono le
realtà più piccole, ma dobbiamo provare a tentare questa
sperimentazione, anche per togliere, diciamo, dalle spalle del
pubblico certi costi. Dobbiamo vedere, dobbiamo rendere
indipendenti, sennò qui siamo sempre nella logica "diamo il pesce,
ma non facciamo imparare a pescare le persone". Quindi, usciamo
dalla logica dell'assistenzialismo e vediamo di entrare in una
logica anche di crescita e penso che questo si potrà fare se ci
sarà la volontà anche da parte della maggioranza regionale di
acquisire tutti i dati, perché bisogna avere i dati relativi alla
situazione economica del posto, a quante persone ci stanno sul
posto, a quanti esercizi commerciali ci sono. Dobbiamo avere la
situazione e i dati per poter intervenire in maniera adeguata.
Presidente
- Grazie collega.
Non ci sono altre richieste in discussione generale. Assessore
le era stata rivolta una richiesta da parte del collega. Dobbiamo
farlo, però, se l'accoglie in discussione generale. Quindi
voteremmo la mozione stralciando "l'appreso", il "preoccupati" e il
"ritenuto e considerato". Rimane "vista", "ricordata" e "preso
atto", con l'intesa che caso per caso si convocherà in II
Commissione. La votazione è aperta. Votazione chiusa.
Presenti 35
Votanti 35
Favorevoli 35
Il Consiglio approva all'unanimità.
Presidente -
Punto 40 all'ordine del giorno.
