Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 765 del 19 settembre 1984 - Resoconto
OGGETTO N. 765/VIII - SITUAZIONE DI CRI SI OCCUPAZIONALE NEI
COMUNI DELLA ZONA DI VERRES - (Interpellanza).
PRESIDENTE
: Do lettura dell'interpellanza presentata dal
Consigliere Cout:
INTERPELLANZA
PERMANENDO
nella zona di Verrès e Comuni limitrofi la
situazione di grave cri si occupazionale e di estrema insicurezza
per il futuro delle attività produttive della zona;
RITENENDO
sempre più urgente un intervento della
Giunta regionale al fine di salvaguardare il residuo patrimonio
produttivo della Regione costituito da piccole aziende, sorte e
sostenute da ingenti interventi finanziari della
collettività;
AVENDO
il Gruppo comunista inviato a fine luglio
all'Assessore regionale all'Industria, Commercio, Artigianato e
Trasporti una lettera in cui si chiedeva un intervento autorevole
della Giunta al fine di salvaguardare i 12 posti di lavoro
femminile presso la CARVA di Montjovet, messi in pericolo dalla
decisione presa dalla proprietà di trasferire macchinari e
lavorazioni
a
San Giorgio Canavese;
NON AVENDO
al momento ricevuto precise risposte circa
una soluzione per questi e per gli altri posti di lavoro in peri
colo nella zona così come per i lavoratori in cassa integrazione
(ALLUVER e dipendenti ex IMVA, S.I.V., FORTUNA WEST, CAST,
ecc.);
AVUTA NOTIZIA
di nuovi problemi sorti anche nella
"nuova" Biscuit Vallée, da pochi mesi insediata al posto della
DOLFRA e non vedendo procedere rapidamente la creazione di posti di
lavoro alla COINCA di Verrès;
il sottoscritto Consigliere regionale
INTERPELLA
l'Assessore regionale all'Industria, Commercio, Artigianato e
Trasporti per sapere:
quali incontri ha avuto l'Assessore con i proprietari della
CARVA di Montjovet e cosa esattamente si prospetta per le 12
lavoratrici;
qual'è l'andamento della situazione occupazionale nelle
aziende della zona di Verrès e dintorni e qual'è la situazione
della Cassa integrazione in dette aziende;
quali sono le prossime scadenze per eventuali nuovi
insediamenti;
quando verranno a scadenza per le singole aziende i periodi
di Cassa integrazione.
PRESIDENTE
: Ha chiesto la parola il Consigliere Cout; ne
ha facoltà.
COUT (P.C.I.):
Come già ricordavano i Consiglieri Tonino
e Mafrica, le tre interpellanze presentate oggi volevano in parte
porre il problema dell'industria in generale nella Valle d'Aosta,
tanto è vero che alcune indicazioni, le abbiamo già avute
dall'Assessore e su queste pensiamo di poter concordare. Siamo
d'accordo con l'Assessore quando ci dice che è ferma intenzione
dell'Amministrazione regionale che il ruolo dell'industria abbia il
suo peso in Valle e che una significativa presenza dell'industria
significhi anche una garanzia per l'occupazione, più in generale,
anche negli altri settori. Siamo anche noi convinti che una
corresponsabilizzazione delle forze politiche, sociali e
industriali in Valle sia più che necessaria, in questo momento, e
quindi non entrerò in considerazioni di questo tipo e mi limiterò
ad entrare un po' più nei dettagli di quella che è una situazione
che, secondo il nostro parere, è sempre più pesante e direi, in
alcuni casi, anche disastrosa nella zona della bassa Valle ed in
particolar modo nel Comune di Verrès e nei dintorni.
Questo lo si sente parlando con gli operai delle fabbriche che
hanno una preoccupazione crescente per quello che si verifica nelle
zone della bassa Valle. Direi quindi che è sempre più urgente
intervenire in questi settori. Abbia mo avuto in due o tre anni in
Valle la perdita di 2500 posti di lavoro, è scomparso il settore
tessile ed è rimasta la Ciesse scomposta in diverse aziende della
BESSON. Per questa industria c'è stato addirittura il problema
dell'impossibilità di avviare l'attività del magazzino nella
MONTEFIBRE per l'incendio al capannone. Si pone quindi tutta una
serie di problemi che vanno dai 500 posti di lavoro della
MONTEFIBRE a tutti gli altri posti che ci sono nella zona di
Verrès.
Io direi che, in questo periodo, gli unici posti nuovi di lavoro
che noi abbiamo avuto sono stati in definitiva, non posti di lavoro
individuati con la mappa industriale, ma posti di lavoro che noi
abbiamo avuto attraverso il nuovo decreto sul collocamento. Abbiamo
avuto diverse richieste di lavoro per giovani dai 15 ai 29 anni per
un'esperienza, per un'attività di formazione e di lavoro. Questo è
avvenuto tutto in piccolissime aziende della Valle. Direi che
questo è un altro dei settori che noi dobbiamo seguire in modo
particolare e non solo perché ci offre nuove possibilità di lavoro
ma anche perché è un'esperienza, secondo il nostro parere, che deve
dare dei buoni frutti.
Bisogna che la Regione intervenga e che controlli che questa sia
non solo un'attività di lavoro ma un'attività di formazione di
lavoro. Anche perché noi non dobbiamo solo aiutare le piccole
aziende, le piccolissime imprese a pagare meno contributi e ad
assumere direttamente, al di fuori della graduatoria dell'ufficio
di collocamento, con la chiamata nominativa, ma dobbiamo fare in
modo che ci sia effettivamente un'attività di formazione, perché
noi vogliamo che questi giovani un domani continuino ad avere la
possibilità di essere impiegati anche in altre aziende della
Regione, ed è quindi un settore senz'altro da incentivare.
Io direi che comunque, per ciò che riguarda in modo particolare
la zona di Verrès, ci sono in tutte le aziende del la zona delle
situazioni che si fanno via via sempre più difficili. Noi nel mese
di agosto avevamo inviato all'Assessore, per ciò che riguarda la
CARVA di Montjovet, una lettera in cui chiedevamo di intervenire in
modo autorevole, per fare in modo che questa attività che esiste a
Verrès e che dà comunque una garanzia di 12 posti di lavoro, non
venisse trasferita a San Giorgio Canavese. Ebbene, noi una risposta
ufficiale, ci dispiace dirlo, Assessore Lanivi, non l'abbiamo
neanche avuta e quindi, assieme alle altre cose, noi con questa
interpellanza chiederemmo di illustrarci quali incontri hai avuto
con gli imprenditori della CARVA e che cosa si prospetta per questi
operai, perché a voce, un giorno, dicevi che forse il problema
esisteva solo per tre lavoratori, mentre a noi risulta che il
problema esiste almeno per sei persone.
Per la SAIFORM si ha l'impressione che invece di andare avanti
vada indietro: gli addetti sono diminuiti. E' vero che è pronta la
nuova linea ma è necessario che si avvii. La FORTUNA WEST pagherà
sì il 63% delle indennità, dopo il concordato, ma rimangono 150
persone a casa senza prospettiva alcuna di lavoro. Quindi anche in
questo caso bisognerà pensare, se possibile, di prorogare almeno di
alcuni mesi la cassa integrazione se non si dovesse riuscire a
trovare una soluzione alternativa.
Per la S.I.V. si parlava di una ditta che aspettava di avere la
disponibilità delle centrali Cravetto, prima che le Centrali
Cravetto passassero a Ferrero. Ora questa eventualità è già
sfumata. Si parla della OLIVETTI anche per altre fabbriche. A me
pare che l'OLIVETTI in questo momento sia un po' l'araba fenice: è
dappertutto ma nessuno sa precisamente dove in definitiva debba
andare ad insediarsi.
C'è la questione dell'ALLUVER per la quale c'è una garanzia da
parte di un acquirente tedesco di prodotti dalla ALLUVER, che
dovrebbe aprire per una ventina di persone. Però, a me era parso
capire che il problema della ALLUVER esistesse in quanto deve avere
una soluzione per tutti e tre i settori in cui opera e non solo per
uno di essi. Quindi il problema è di mantenere questa unità e non
solo di avere una soluzione in un settore. Esiste poi il problema
della Dolciaria dove la nuova ditta, che ha rilevato l'attività e
che sembra va dare alcune garanzie, non paga neanche gli stipendi.
Anche questo è un grosso problema perché può essere indicativo
anche di una prossima chiusura.
Esistono, pare, problemi addirittura alla SADEA di Verrès, dove
non c'è più la commessa delle monete, e sembra che una prospettiva
potrebbe essere quella di riportare tutti gli operai della SADEA ad
Aosta. A noi non pare una prospettiva molto simpatica per gli
operai anche perché questo, in definiti va, vuol dire qualcosa di
molto peggio, come lo è stato per gli operai della ex FIAT
ENGINEERING, che dovevano essere trasferiti a Torino o che dovevano
avere una collocazione nella nuova COINCA (la quale doveva sorgere
a Verrès entro l'agosto di un paio di anni fa e non è ancora sorta)
e che ormai hanno tutti perso il posto di lavoro o comunque se ne
sono trovato un altro.
In poche parole, ho cercato di illustrare la situazione della
zona, così come mi risulta.
L'interpellanza è stata presentata proprio per avere
dall'Assessore delle indicazioni più precise e, speriamo, delle
garanzie di un futuro un po' più roseo per l'occupazione nella zona
di Verrès e nei suoi dintorni. Chiediamo quindi all'Assessore di
illustrarci qual'è, secondo lui, la situazione e quali sono le
prospettive che può indicarci per una soluzione dei vari problemi.
Per concludere, pensiamo che l'informazione dovrebbe anche essere
un metodo continuo nel tempo, senza dover arrivare, dopo le ferie
estive, a presentare in Consiglio due o tre interpellanze proprio
per avere la situazione di tutte le fabbriche della Valle.
PRESIDENTE
: Ha chiesto la parola l'Assessore
all'Industria, Commercio, Artigianato e Trasporti Lanivi; ne ha
facoltà.
LANIVI (A.D.P.):
Mi pare che il primo problema sollevato
sia quello della CARVA. Ho avuto incontri con la proprietà e anche
con le organizzazioni sindacali in modo da avere un quadro definito
della situazione CARVA. All'inizio dell'84 i dipendenti erano 19,
due di questi sono stati assorbiti dalla VALSTAMP e 8 alla R.V.S.,
quell'altra impresa che ha affittato i capannoni della CARVA.
Quindi attualmente a Montjovet gli occupati sono 9 di cui 6 in
cassa integrazione a zero ore e 3 al lavoro. Prospettive: la
possibilità di un ulteriore assorbimento di due o tre dipendenti
CARVA in aziende vicine e l'impegno dell'imprenditore (perché
questi erano stati alcuni timori che mi erano stati sollevati dalle
organizzazioni sindacali) di garantire comunque il lavoro per tutto
quest'anno, non escludendo la possibilità di espandere l'attività
nel 1985.
Non vi nascondo che i problemi che mi ha sottolineato
l'imprenditore sono di questo tipo: una certa difficoltà di
recuperare manodopera qualificata, cioè una professionalità
nell'occupazione per il tipo di lavorazione che ha; secondo, e
questo dovrò verificarlo anche con le organizzazioni sindacali, un
certo deterioramento nel clima e nei rapporti all'interno
dell'azienda.
Mi pare poi che nella lettera, e non mi riferisco alla
interpellanza, ma nella lettera firmata dai Consiglieri Tonino e
Cout si facesse riferimento nella parte finale a ingenti interventi
finanziari. Per quanto riguarda la CAR VA, con deliberazione del 16
maggio 1980, sono stati concessi sui fondi di rotazione per la
parte industria, 160 milioni le cui rate sono state regolarmente
restituite. Siamo quindi nella fase di esaurimento di questo mutuo.
Questo per quanto riguarda la situazione CARVA.
Per quanto riguarda le altre situazioni io, eventualmente, dato
che mi sono fatto un elenco delle aziende che gravitano nel
comprensorio di Verrès le passerei, facendo le fotocopie, al
Consigliere Cout e mi soffermerei invece solo a trattare due
particolari situazioni. La prima è l'ALLUVER. Proprio oggi ho avuto
un incontro con un secondo imprenditore disponibile a rilevare le
due parti, escluse quelle di lavorazione dei beans. Se le
condizioni che pone l'imprenditore sono accettabili e commisurate
alle garanzie che offre in campo occupazionale, con due
imprenditori soltanto risolveremmo non tutta, lo preannuncio, ma
parte della situazione occupazionale all'ALLUVER. Vi sono tempi
rapidi per la chiusura di questo discorso anche perché
l'imprenditore ha esigenza di chiudere la trattativa entro la fine
del mese di ottobre.
L'altra situazione che sta procedendo e anche in questo caso un
punto fermo dovrebbe essere posto dopo la conclusione delle
trattative verso la metà del mese di ottobre è quella della S.I.V..
Questo inserimento risolverebbe quasi completamente il problema
occupazionale.
Per la COINCA sono stati avviati i lavori per la costruzione
dello stabili mento. Ci sono stati, e credo che il Consigliere Cout
ne fosse più a conoscenza di me, dei motivi che hanno prodotto i
ritardi nell'inizio di questi lavori, comunque i lavori dovrebbero
iniziare nel mese di luglio di quest'anno.
Per quanto riguarda le altre situazioni occupazionali e di cassa
integrazione ho qui le note che passerei poi al Consigliere
Cout.
PRESIDENTE
: Ha chiesto la parola il Consigliere Cout; ne
ha facoltà.
COUT (P.C.I.):
Abbiamo avuto dall'Assessore indicazioni
per le fabbriche nelle quali forse esiste una prospettiva.
Nell'elenco avremo probabilmente le note forse un po' più dolenti
che, nostro malgrado, esamineremo e speriamo che possano avere una
soluzione nel più breve tempo possibile.
Noi non facciamo che sottolineare, dopo quello che già dicevamo
in premessa, la necessità e l'urgenza di un intervento
dell'Amministrazione regionale che in questi casi, trattandosi di
aziende di una certa dimensione, può incidere in modo notevole per
la ripresa dell'attività.
