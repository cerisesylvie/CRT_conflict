Classificazione
SANITÀ VETERINARIA E ZOOTECNIA
Zootecnia


Resoconto integrale del dibattito dell'aula
Oggetto del Consiglio n. 2163 del 26 luglio 2001 - Resoconto
OGGETTO N. 2163/XI Disegno di legge: "Disposizioni in materia
di allevamento zootecnico e relativi prodotti".
(Discussione)
Articolo 1 (Finalità)
1. La Regione, al fine di assicurare il mantenimento ed il
consolidamento dell'agricoltura di montagna, promuove gli
interventi nel settore zootecnico attraverso un insieme coerente di
aiuti che tengano in considerazione gli aspetti economici, sociali,
ambientali ed ecologici legati all'attività di allevamento.
2. Nell'ambito delle finalità di cui al comma 1, la Regione
concede incentivi per:
a) l'allevamento di tutte le specie animali, privilegiando la
biodiversità, e le specie idonee a produzioni alimentari e non,
purché in equilibrio con l'ambiente;
b) la pubblicità, la promozione diretta ed indiretta ed il
controllo qualitativo dei prodotti zootecnici, nel rispetto delle
disposizioni comunitarie in materia.
Articolo 2 (Tipologia degli interventi nel settore
dell'allevamento)
1. Gli incentivi di cui all'articolo 1, comma 2, lettera a),
sono concessi per i seguenti interventi:
a) la tenuta dei libri genealogici e dei registri anagrafici
degli animali ed i relativi controlli funzionali;
b) i controlli di rendimento, i test attitudinali e i controlli
del valore genetico nonché l'organizzazione e la gestione
riproduttiva degli animali iscritti nei libri genealogici o nei
registri anagrafici;
c) l'assistenza tecnica finalizzata all'utilizzo razionale delle
risorse alimentari locali, quali prati e pascoli, all'impiego di
tecniche e di mezzi di produzione rispettosi dell'ambiente e
attenti al benessere animale, purché essa non rientri nella normale
gestione aziendale;
d) le ricerche svolte da università, enti ed istituti di ricerca
nel settore dell'allevamento e la divulgazione generalizzata degli
esiti di queste;
e) le rassegne ed i concorsi zootecnici;
f) l'acquisto di bestiame femminile da riproduzione e di
riproduttori maschi, iscritti nei libri genealogici e nei registri
anagrafici, con esclusione delle specie avicole e suine;
g) la copertura delle spese sostenute da associazioni agricole,
per la tutela assicurativa dei propri aderenti a garanzia di danni
arrecati agli allevamenti da eventi fortuiti, malattie infettive e
non infettive.
Articolo 3 (Beneficiari)
1. Possono beneficiare degli incentivi di cui all'articolo
2:
a) gli allevatori iscritti all'anagrafe regionale del bestiame e
le aziende di allevamento di cui alla legge regionale 26 marzo
1993, n. 17 (Istituzione dell'anagrafe regionale del bestiame e
delle aziende di allevamento);
b) gli enti e gli organismi associativi i cui scopi statutari
siano coerenti con le finalità di cui all'articolo 1.
Articolo 4 (Tipologia degli interventi nel settore della
pubblicità e della promozione)
1. Gli incentivi di cui all'articolo 1, comma 2, lettera b),
sono concessi per i seguenti interventi:
a) azioni pubblicitarie e promozionali dirette ad informare
correttamente il consumatore in modo da indurlo ad acquistare i
prodotti zootecnici tipici e locali delle filiere agro-alimentari
regionali allo scopo di favorirne la commercializzazione;
b) azioni promozionali indirette consistenti:
1) nella divulgazione di cognizioni scientifiche;
2) nell'organizzazione e nella partecipazione a convegni,
mostre, fiere, mercati ed esposizioni;
3) nell'effettuazione di ricerche di mercato e di sondaggi di
opinione, purché i risultati relativi siano resi disponibili ed
accessibili a tutti gli operatori, e sempre che dalle metodologie
utilizzate non risultino favorite talune imprese e talune
produzioni;
4) nei controlli di qualità non obbligatori dei prodotti e dei
processi di produzione.
Articolo 5 (Beneficiari)
1. Possono beneficiare degli incentivi per le azioni
pubblicitarie e promozionali dirette di cui all'articolo 4, comma
1, lettera a):
a) i consorzi di valorizzazione, promozione e
commercializzazione di prodotti tipici locali;
b) gli organismi associativi di produttori di prodotti tipici
locali, comprese le cooperative ed i loro consorzi.
2. Possono beneficiare degli incentivi per le azioni
promozionali indirette, di cui all'articolo 4, comma 1, lettera b),
gli imprenditori agricoli, anche associati in forma cooperativa o
consortile.
Articolo 6 (Entità dei contributi)
1. Per gli interventi nel settore dell'allevamento, di cui
all'articolo 2, la Giunta regionale concede, nei limiti della
disponibilità di bilancio, contributi in conto capitale:
a) fino al cento per cento della spesa ammessa, per gli
interventi di cui all'articolo 2, comma 1, lettere a), c) e d);
b) fino al settanta per cento della spesa ammessa, per gli
interventi di cui all'articolo 2, comma 1, lettere b) ed e);
c) fino al quaranta per cento della spesa ammessa per gli
interventi di cui all'articolo 2, comma 1, lettera f);
d) fino all'ottanta per cento del costo dei premi assicurativi
per gli interventi di cui all'articolo 2, comma 1, lettera g).
2. Per le azioni pubblicitarie e promozionali dirette, di cui
all'articolo 4, comma 1, lettera a), la Giunta regionale concede
contributi in conto capitale fino al cinquanta per cento della
spesa ammessa. La spesa ammessa non può essere superiore a lire 500
milioni per ogni iniziativa.
3. Per le azioni promozionali indirette, di cui all'articolo 4,
comma 1, lettera b), la Giunta regionale concede contributi in
conto capitale, fino alla spesa massima ammessa di lire 300
milioni:
a) fino all'ottanta per cento della spesa ammessa per gli
interventi di cui all'articolo 4, comma 1, lettera b), numeri 1),
2) e 3);
b) fino al settanta per cento della spesa ammessa per gli
interventi di cui all'articolo 4, comma 1, lettera b), numero
4).
Articolo 7 (Progetti di ricerca e di sviluppo tecnologico)
1. La Giunta regionale concede all'imprenditore agricolo,
singolo od associato, che partecipa a progetti di ricerca, di
sviluppo tecnologico e dimostrativi nel settore dell'agricoltura e
dell'agroindustria, nell'ambito dei programmi operativi previamente
approvati dall'Unione europea, un contributo in conto capitale fino
al novanta per cento dei costi sostenuti per la partecipazione a
tali progetti.
Articolo 8 (Norma finanziaria)
1. L'onere derivante dall'applicazione della presente legge è
determinato complessivamente in lire 12.000.000.000 (euro
6.197.483) per l'anno 2001 e in annui euro 8.740.000 a decorrere
dall'anno 2002.
2. L'onere di cui al comma 1 trova copertura nell'obiettivo
programmatico 2.2.2.05. "Zootecnia" mediante riduzione dello
stanziamento iscritto al capitolo 42835 "Interventi nel settore
della zootecnia" del medesimo obiettivo programmatico del bilancio
di previsione della Regione per l'anno finanziario 2001 e di quello
pluriennale 2001/2003.
3. Per l'applicazione della presente legge la Giunta regionale è
autorizzata ad apportare, con propria deliberazione, su proposta
dell'Assessore regionale competente in materia di bilancio e
finanze, le occorrenti variazioni di bilancio.
Articolo 9 (Norma finale)
1. La Giunta regionale, con propria deliberazione, stabilisce i
criteri e le modalità per la concessione dei contributi di cui agli
articoli 2, 4 e 7.
Président Je rappelle au Conseil que nous discuterons le nouveau
texte élaboré par la III
ème
Commission qui a donné un
avis favorable à la majorité sur ce même texte, que la
II
ème
Commission a également exprimé à la majorité son
avis favorable et qu’un certain nombre
d’avis ont été acquis, notamment celui des
structures financières de l’Assessorat sur le nouvel
amendement; de même, la décision de la Commission européenne a été
acquise au dossier.
Nous avons également l’avis de la structure
régionale compétente en matière d’agriculture qui
est tenue à se prononcer sur la compatibilité européenne et qui
s'est exprimée sur le nouveau texte. Nous venons de recevoir enfin
l'avis émis par le Conseil permanent des collectivités locales et
que cet avis est en cours de distribution en ce moment
puisqu’il contient des observations.
La parole au rapporteur, le Conseiller Bionaz.
Bionaz (UV)
Dopo aver preso atto degli emendamenti
presentati dall'Assessore all'agricoltura e risorse naturali, in
particolare di quelli che recepiscono le osservazioni della
Commissione europea, la III Commissione consiliare permanente ha
predisposto il nuovo testo del disegno di legge riguardante
l'allevamento zootecnico e i relativi prodotti.
Esso si pone l'obiettivo di incentivare il mantenimento ed il
consolidamento dell'agricoltura di montagna e prevede un insieme di
aiuti da attribuire al settore zootecnico tenendo conto degli
aspetti economici, sociali, ambientali ed ecologici legati
all'attività di allevamento. La norma in oggetto è impostata su due
rilevanti filoni di incentivi:
- il primo riguardante l'allevamento di tutte le specie animali
idonee a produzioni alimentari e non purché in equilibrio con
l'ambiente,
- il secondo concernente la pubblicità, la promozione diretta e
indiretta e il controllo qualitativo dei prodotti zootecnici nel
rispetto delle disposizioni comunitarie in materia.
Gli incentivi facenti parte del primo gruppo sono concessi per
le categorie di intervento individuate all'articolo 2, le quali
sono suddivise in dirette e indirette e nelle quali rientrano:
- la gestione dei libri genealogici e dei registri anagrafici,
nonché per l'effettuazione dei controlli funzionali, al fine di
migliorare il patrimonio genetico degli animali di interesse
zootecnico;
- i controlli di rendimento e per le valutazioni del valore dei
riproduttori e per gli interventi nella gestione riproduttiva degli
animali iscritti nei libri genealogici secondo gli indirizzi di
selezione che si intendono perseguire;
- l'assistenza tecnica purché non rientri nella normale gestione
aziendale;
- le ricerche commissionate ad università ed enti di ricerca e
la divulgazione dei risultati delle stesse;
- le rassegne e i concorsi zootecnici;
- l'acquisto di bestiame femminile e maschile da riproduzione
iscritto nei libri genealogici o nei registri anagrafici.
Beneficiano degli incentivi previsti all'articolo 2 gli
allevatori iscritti all'anagrafe regionale delle aziende di
allevamento del bestiame di cui alla legge regionale n. 17/93 e gli
enti e gli organismi aventi scopi statutari coerenti con le
finalità relative all'articolo 1 del disegno di legge.
I beneficiari degli incentivi per la pubblicità e la promozione,
concessi nel rispetto delle rigide regole previste in materia dalla
Commissione europea, sono individuati all'articolo 5, ove si
evidenzia che i consorzi e gli organismi associativi di produttori
possono usufruire degli incentivi per le azioni promozionali
dirette, mentre gli imprenditori singoli o associati possono
beneficiare di incentivi per azioni promozionali indirette.
L'articolo 6 prevede i tassi di aiuto applicabili ai vari
interventi secondo i dettami dell'Unione europea, i quali variano
dal 40 percento al 100 percento.
Gli imprenditori singoli o associati possono usufruire di
incentivi pari al 90 percento dei costi sostenuti per progetti di
ricerca e di sviluppo tecnologico preventivamente approvati dalla
Commissione europea.
I criteri e le modalità per la concessione dei contributi
saranno stabiliti da un'apposita deliberazione della Giunta
regionale. A questo proposito, pur conoscendo le sue doti di
profondo conoscitore del mondo agricolo montano e la sua
sensibilità nell'affrontare le sue problematiche, mi permetto,
Assessore, di ribadire la necessità di snellire e semplificare al
massimo le procedure di accesso ai contributi in quanto per gli
agricoltori è più faticoso seguire l'iter burocratico che lavorare
16 ore al giorno per la pagnotta.
Président La discussion générale est ouverte.
La parole à la Conseillère Squarzino Secondina.
Squarzino (PVA-cU)
La Comunità europea ha definito
indirizzi chiari per lo sviluppo dell’agricoltura in
Europa e ha fissato norme precise che disciplinano criteri con cui
i singoli paesi e le singole regioni definiscono incentivi
economici nel settore agricolo.
Lo stesso piano regionale di sviluppo rurale 2000-2006,
approvato da questo Consiglio, è stato costruito tenendo conto
delle nuove indicazioni di politica agricola; prima della sua
approvazione è stato notificato e discusso con gli organismi
europei ed alcune misure sono state modificate rispetto alla
primitiva impostazione.
In quella circostanza era stata espressa
dall’Assessore la volontà di trattare in modo
disgiunto il problema dello sviluppo agricolo in generale da quello
relativo alla zootecnica. Ci si aspettava perciò una legge
accompagnata anche da un progetto di sviluppo per quanto riguarda
la zootecnia.
Questa decisione presa a suo tempo si è rilevata poi perdente
perché ha ritardato di almeno un anno l’approvazione
della legge riguardante il settore zootecnico, per di più aggravata
dal fatto che una parte di questo primitivo disegno di legge,
quella riguardante gli incentivi per interventi sanitari a favore
del patrimonio zootecnico, il famoso disegno di legge n. 116, si è
persa nei meandri del dilemma se era utile, produttivo, necessario
notificarlo alla Comunità europea con gli inevitabili ritardi che
andavano a penalizzare proprio le promesse di contributi in fase
pre-elettorale. Ricordo come si sia a lungo discusso su questo tema
e ribadisco il nostro giudizio negativo sulla scelta che è stata
fatta.
L’attuale disegno di legge, preso in esame oggi,
conteneva norme che non so per quale motivo, se per volontà
dell’Assessore, della Giunta o per richiesta della
Comunità europea - non abbiamo mai capito la ragione - sono state
stralciate per dare origine ad un nuovo testo di legge che, ad
avviso dell’Esecutivo, non doveva essere notificato
a Bruxelles e che doveva essere approvato dal Consiglio prima delle
elezioni politiche del 13 maggio. Saggiamente, in sede di
commissione consiliare, sono stati però espressi dubbi circa la
decisione della Giunta di non notificare la legge a Bruxelles e la
commissione ha chiesto degli approfondimenti tecnici. Come
previsto, la risposta è stata che la legge doveva essere comunicata
a Bruxelles e che doveva essere discussa con gli organi
competenti.
Certamente questa procedura allunga i tempi di attuazione degli
incentivi previsti dalla legge. Ripropongo pertanto una domanda
finora rimasta senza risposta: non sarebbe stato più opportuno non
stralciare quegli articoli, ma contrattare tali misure insieme a
tutte le altre? Forse si ritardava di alcune settimane
l’approvazione della legge generale sulla zootecnia,
ma si sarebbe anticipata di alcuni mesi
l’approvazione della legge sugli incentivi sanitari.
Comunque oggi esaminiamo il disegno di legge sulla zootecnia e a
questo ora ci atteniamo.
Questo disegno di legge è stato notificato a Bruxelles nel
giugno 2000, conteneva alcuni settori di intervento prima ricordati
che sono stati stralciati e che non ritroviamo più nel testo di
legge trasmesso dall’Assessore dopo le trattative
della Commissione europea. Dopo un anno, siamo al giugno 2001, è
arrivato il parere positivo, parere che è accompagnato
dall'indicazione dell'entità delle misure con cui vanno contenuti i
contributi per i diversi interventi e anche dall'indicazione di
criteri con cui vanno applicate tali misure.
Faccio notare che, mentre la legge indica con chiarezza
l’entità delle misure, non altrettanto fa con i
criteri, i paletti, così possiamo dire, che comunque vanno
rispettati e che sono richiamati nel parere stesso della
Commissione. Ad esempio, il parere della Commissione fa notare che
gli interventi previsti nella legge dal punto c)
dell’articolo 2 indicano "tipologie dei costi che
possono essere coperti" e qui fa un elenco: "spese inerenti
all'organizzazione del programma di formazione", "prestazione di
servizi di gestione", "organizzazione dei concorsi" e via dicendo o
ancora, per quanto riguarda gli interventi nel settore della
pubblicità, il fatto che esso può riguardare solo "prodotti di alta
qualità".
Di tutto questo nella legge non vi è traccia, probabilmente
questi dati saranno ripresi nelle delibere attuative di questo
disegno di legge; questa legge però, per essere letta e compresa,
avrà bisogno di un supplemento di informazione: questo significa
non tener conto dei principi della trasparenza e della chiarezza
legislativa.
Rispetto poi alla decisione che è stata presa di ricorrere alle
delibere, come risulta dalle modifiche degli articoli 8 e 9, faccio
notare che c’è uno scarto, possiamo definirlo
"interessante". Nella prima versione erano demandati alla Giunta
solo i procedimenti amministrativi finalizzati alla concessione dei
contributi, cioè come predisporre le domande, chi è responsabile
del procedimento, mentre i criteri e le modalità per la concessione
di incentivi era demandata a successive leggi regionali. Nella
versione portata al Consiglio si elimina l’articolo
riguardante i procedimenti amministrativi e si demanda anche quella
che è la materia del Consiglio alla Giunta.
Faccio notare che ancora una volta la Giunta amplia sempre di
più i suoi poteri discrezionali a danno del Consiglio. Prendiamo
atto quindi che tutto sarà deciso dalla Giunta e la cosa è
abbastanza grave perché si tratta di amministrare miliardi, non
bruscolini: 12 miliardi nel 2001, quasi 16 miliardi nel 2002,
miliardi che finora erano definiti da legge regionale.
A me non sembra che questa sia una grande novità; mi sembra che
questa legge, che è stata presentata come una legge quadro che
doveva delineare tutto il discorso sulla zootecnia, sia di fatto
una riproposizione a livello regionale delle misure consentite e
pensate a livello europeo.
In commissione avevamo chiesto quale rapporto c’è
fra questo disegno di legge e le leggi che finora sono utilizzate
per intervenire nei diversi settori presi in esame dalla legge
perché ci saremmo aspettati che fosse inserita una norma abrogativa
che indicasse le leggi o gli articoli di leggi attualmente in
vigore che sono superati o ricompresi dal disegno di legge che
stiamo oggi esaminando. In commissione abbiamo avuto una risposta
negativa, non lo so per quale motivo. Se gli uffici non sono in
grado di farlo, allora significa che non hanno gli elementi in
mano, ma questo significa anche che non sono in grado di
funzionare.
Mi sorgono pertanto dubbi sulla loro capacità di funzionamento e
sarei preoccupata di affidare loro la gestione di questi miliardi.
Mi sembra strano che, dopo mesi e mesi, due anni se pensiamo a
tutto il piano di sviluppo rurale, che gli uffici lavorano per
ridisegnare l’insieme della politica di sviluppo
agricolo e zootecnico in Valle, non abbiamo sottomano una tabella
di confronto per vedere cosa dell’attuale quadro
normativo permane, cosa è compreso dall’insieme di
leggi che sono state approvate o che via via si stanno
predisponendo.
Se non lo avessero fatto, credo che sarebbe abbastanza
discutibile, perché predisporrebbero una serie di norme nuove senza
sapere se le attuali forme di incentivo potranno o meno essere
ricomprese. E se così non fosse, e se gli uffici avessero tale
strumento di lavoro, perché l’Assessore in
commissione ha in qualche modo stoppato l'informazione relativa al
rapporto tra la legge attuale e la nuova normativa? Senza questo
confronto non è possibile neppure valutare la portata di questo
disegno di legge. Fra l’altro c’è
stato detto oralmente che nel settore zootecnico ci sono 2 miliardi
in più, ma questa diversa suddivisione delle risorse, se è stata
fatta, come e in che modo si è giunti a questo diverso modo di
suddividere le risorse? Ogni volta che si parlava di questo disegno
di legge si parlava di una legge quadro che doveva regolamentare
tutto il settore.
A guardare bene, siamo di fronte a una legge elenco di
interventi di carattere economico che, a detta del legislatore,
potrà essere attuata semplicemente con una serie di delibere di
Giunta che dovranno tener conto delle indicazioni elencate dalla
Comunità europea e degli impegni assunti dalle autorità
italiane.
Mancano anche nella relazione di accompagnamento, anche
all’interno di alcune finalità della legge, le
indicazioni di politica che si intende perseguire in ambito
zootecnico. Ricordo ancora che, quando è stato predisposto il piano
di sviluppo agricolo, si era detto che tutta questa parte
riguardante il patrimonio bovino e il settore zootecnico sarebbe
stata definita successivamente, allora io credo che sia importante
che vengano definite le linee di politica che si vogliono
attuare.
Paradossalmente, senza le indicazioni di linea politica e senza
questo confronto con l’attuale quadro normativo e da
cui magari potrebbero emergere queste linee politiche, se fossero
accompagnate dall'indicazione di scelte precise, senza queste
indicazioni e senza la presentazione delle novità che
caratterizzano questa legge rispetto all’esistente,
la stessa legge paradossalmente potrebbe anche apparire inutile,
perché non sarebbe altro che la traduzione di direttive europee e
di impegni italiani nel settore della zootecnia.
Dov’è la novità? Quale finalità vogliamo
raggiungere con questi incentivi? Per questo motivo presenteremo
due emendamenti.
Si dà atto che, dalle ore 11,57, presiede il Vicepresidente
Viérin Marco.
Presidente
La parola al Consigliere Cerise.
Cerise (UV)
Su questo disegno di legge ho fatto una nota
scritta alla III Commissione nell'impossibilità di essere presente
nella seduta in cui la stessa è stata discussa ed approvata. Non
voglio tornare su quel documento, ma su una parte di questo sì, più
precisamente sull’aspetto procedurale, perché
ribadisco una sorta di ingiustizia che è però dovuta ad un
meccanismo che voglio contestare e che spero possa essere rimosso.
Questo meccanismo fa sì che ci si trovi a discutere di un testo di
legge, licenziato dalla Giunta regionale, solo formalmente perché
poi arriva in commissione un testo che è completamente diverso
perché nel frattempo la Comunità europea ha imposto delle
modifiche, per cui sono state fatte delle scelte politiche e il
documento originario è completamente trasformato. Voglio dire: solo
da un punto di vista economico fra i due documenti
c’è la differenza di 54 miliardi che non mi pare sia
una cosa irrilevante.
Nello stesso tempo, così come l’ho sollecitato in
quella sede lo ribadisco qui, sarebbe opportuno che, quando i
disegni di legge sono notificati alla Comunità europea e fra questa
e la Regione si instaura un fitto carteggio, come è il caso, almeno
come si evince dallo stesso parere della Comunità europea, sarebbe
opportuno che questo arrivasse alle commissioni, altrimenti è
difficile capire quali sono le ragioni di certe scelte che sono
qualche volta non dico castiganti, ma sicuramente penalizzanti per
quanto riguarda il respiro politico delle leggi stesse.
Rilevo poi in questa legge non dico un'incongruenza, però non mi
è chiaro per quanto riguarda l’articolo 2, comma 1,
lettera g), dove si parla della copertura delle spese assicurative
e si prevede un concorso pari all’80 percento del
costo sostenuto da chi ha l’onere di occuparsi
dell'assicurazione? però se si legge il documento di approvazione
dell’Unione europea, a pagina 6, punto 6, si
riscontra che il sostegno o il concorso per le spese assicurative
per casi diversi dalle calamità naturali dovrebbe essere contenuto
nell’ambito del 50 percento perciò non so se sia il
caso di rivedere questo articolo, forse per motivi di chiarezza.
Può darsi che sia una mia interpretazione, ma gradirei avere un
chiarimento in merito.
Prendo poi atto, devo dire con rammarico, del pesante
condizionamento di cui a pagina 7 del parere
dell’Unione europea, condizionamento che impone, per
gli interventi che riguardano la promozione e forse anche per
quelli che riguardano la pubblicità, di fare una procedura di
notifica o comunque di comunicare l’atto alla
Commissione europea. Può darsi che abbia capito male, ma nella
lettura questo è quanto mi è parso di rilevare.
Infine voglio fare una considerazione più di carattere generale.
Voglio riprendere quanto aveva detto ieri nel suo intervento,
parlando della malattia relativa alla "vache folle",
l’Assessore alla sanità quando ha affermato che in
Valle d’Aosta esiste una situazione anomala per
quanto riguarda il patrimonio bovino. La cosa mi aveva già a suo
tempo incuriosito, ma per altri motivi ho voluto rivedere alcuni
dati.
È certamente anomala questa situazione perché abbiamo un
capitale bovino fatto di 18.000 vacche produttive a fronte di un
capitale complessivo di circa 40.000 capi, forse qualcuno in meno.
Questo dimostra che c’è qualcosa che non funziona
nei meccanismi della rimonta, abbiamo dei tassi di rimonta che sono
sicuramente anomali. Questo cosa determina? Può darsi che la mia
sia una lettura superficiale, non lo so, però questo è quanto
rilevo. Determina una situazione che a mio avviso è preoccupante.
Chi di noi ha avuto modo di visitare gli alpeggi
quest’estate avrà raccolto subito una lamentela da
parte degli allevatori e cioè che tutti hanno delle eccedenze
dovute al fatto che non si possono vendere le bestie; ci sono stati
degli impedimenti, comunque ci sono delle eccedenze che
probabilmente troveremo questo autunno.
Ma la cosa che mi preoccupa di più e che gradirei venisse una
volta per tutte risolta in questa sala, almeno dal punto di vista
della comunicazione, è che ci sono delle aspettative e cioè
c’è ancora qualcuno che pensa che in autunno, al
rientro, con il D.L. n. 116 sugli interventi sanitari e quindi con
la conseguente approvazione della legge, si potrà finalmente dar
corso agli abbattimenti di questi capi con degli indennizzi che ho
sentito citare in termini non congrui.
Può darsi che mi sbagli, ma non capisco su quali norme si
potrebbe ipotizzare l’imputazione di questi
indennizzi. Il problema delle eccedenze è un problema molto serio,
è un problema molto sentito e che in quest’aula noi
dovremo affrontare, forse in termini anche molto tesi, questo
autunno.
In questa legge non se ne parla e forse non era questa la sede
però, visto che questa legge promuove anche delle ricerche, sarebbe
opportuno cercare di capire come si è determinata questa situazione
di anomalia per quanto riguarda il capitale bovino della Valle
d’Aosta e cercare di ipotizzare delle soluzioni
congrue che non mettano in ginocchio questo settore che sta
sicuramente passando un momento molto difficile.
Presidente
La parola al Consigliere Lanièce.
Lanièce (SA)
Il disegno di legge n. 85, riguardante le
disposizioni in materia di allevamento zootecnico e relativi
prodotti, che stiamo per votare, rappresenta sicuramente un
intervento importante nel settore dell’agricoltura,
alla luce anche delle difficoltà che sta vivendo il mondo agricolo;
quindi preannuncio fin da subito il voto favorevole del gruppo
della Stella alpina.
Questo disegno di legge prevede diversi capitoli importanti, il
tutto al fine di assicurare il mantenimento e il consolidamento
dell’agricoltura di montagna, promuovendo interventi
nel settore zootecnico finalizzati ad erogare incentivi nel settore
dell’allevamento e nell’ambito della
pubblicità, della promozione diretta e indiretta e del controllo
qualitativo dei prodotti zootecnici. Tra gli aspetti innovativi,
anche se può suscitare dei dubbi come ha dichiarato anche il
collega Cerise, spicca la possibilità di copertura delle spese
sostenute dalle associazioni agricole per la tutela assicurativa
dei propri aderenti a garanzia dei danni arrecati agli allevamenti
da calamità naturali e da eventi eccezionali e da malattie
infettive e non. Questo provvedimento legislativo permetterà quindi
di intervenire sulle organizzazioni tecniche che ruotano intorno
all’allevamento dando pertanto garanzia agli
allevatori per l’attività che svolgono e per il
lavoro di selezione degli animali.
Come penso tutti sappiano questo disegno di legge era stato
presentato dalla Giunta regionale il 2 giugno 2000 ed era stato
inviato alla Commissione europea per il parere in merito. Dopo
esattamente un anno questo provvedimento legislativo, dopo la
decisione della Commissione europea del 5 giugno 2001, è ritornato
vistato da Bruxelles e quindi finalmente è arrivato oggi in aula
per la sua approvazione.
Nel frattempo una parte del testo originario del disegno di
legge, oggi in esame, era stato estrapolato ed era stato oggetto di
un altro provvedimento legislativo: il disegno di legge n. 116,
riguardante incentivi regionali per l’attuazione
degli interventi sanitari a favore del bestiame di interesse
zootecnico, che era stato presentato dalla Giunta in data 10 aprile
2001.
Come tutti sapete il disegno di legge n. 116, dopo
un’ampia discussione, a seguito anche dei pareri
degli uffici competenti, è stato notificato
anch’esso alla Commissione europea per il
conseguente parere. Il perché di tutto questo complesso iter penso
che lo abbia già più volte spiegato l’Assessore, ma
ritengo opportuno fare alcune considerazioni personali in merito a
questa vicenda dai contorni non molto chiari che purtroppo, ed è
questa la cosa più preoccupante, ha creato un fortissimo
malcontento nel mondo agricolo valdostano.
Innanzitutto questa vicenda mette in evidenza le difficoltà di
rapporto con l’Unione europea e quanto sia difficile
districarsi tra leggi e regolamenti farraginosi, che tendono ad
uniformare tutto quanto senza tener conto delle singole e peculiari
differenze. Inoltre questa situazione denota evidentemente una
preoccupante e sempre minore autonomia legislativa, e quindi
operativa, in questo importante settore per la nostra Regione qual
è l’agricoltura. Il perché è chiaro: molte decisioni
vengono ormai prese a livello europeo senza che le nostre necessità
siano perlomeno prese in considerazione.
Il problema in Valle d’Aosta è che non si è stati
per ora capaci o si è nell'impossibilità di fare un fronte unico
per difendere l’agricoltura di montagna, la nostra
agricoltura, che presenta parametri e particolarità uniche che non
possono venire inglobate con quelle delle altre regioni europee,
particolarità che mal si addicono alle necessità e alle restrizioni
europee che trattano tutti e tutto allo stesso modo, come se
esistesse una sola agricoltura e cioè quella di pianura.
Occorre quindi che vengano sicuramente rafforzate le capacità
tecniche ed operative degli uffici regionali competenti, che hanno
il gravoso compito di seguire gli aspetti procedurali di
formulazione e di interpretazione giuridica dei provvedimenti, per
dare maggiore certezza agli stessi. Infatti è proprio a causa della
presenza delle nuove normative europee che la Regione purtroppo sta
incontrando sempre maggiori difficoltà ad intervenire
tradizionalmente, come ha sempre fatto, a sostegno della nostra
agricoltura.
Dobbiamo svincolarci dal modo di pensare in grande della
Comunità europea tesa, ovviamente, alla difesa di equilibri
produttivi, di ampio respiro, fra i Paesi
dell’Unione. Se le regioni non si preoccuperanno di
salvaguardare il loro prodotto tipico locale, non possiamo pensare
che questa tutela venga considerata parimenti indispensabile
dall’Europa. L’autonomia gestionale
ed organizzativa della nostra agricoltura dunque mai come oggi ha
la necessità di essere promossa e protetta. Adesso che abbiamo la
fortuna di avere da due anni un nostro Europarlamentare è il
momento buono per cercare di far sentire la nostra voce.
L’On. Caveri ha già coinvolto altri parlamentari
sulle tematiche legate alla montagna, i nostri Parlamentari, Collé
e Rollandin, quest’ultimo appena eletto
Neopresidente dell’Assemblea del gruppo
interparlamentare degli Amici della montagna, conoscono
perfettamente le problematiche della nostra eroica agricoltura e
sono sicuramente disponibili, assieme penso alla Giunta e a tutto
il Consiglio, a battersi per far sentire e sostenere la voce
dell’agricoltura di montagna, in modo da evitare il
ripetersi in futuro della situazione che stiamo attualmente
vivendo, esemplificata dall'incertezza sugli aspetti normativi e
procedurali che ha interessato il disegno di legge regionale n. 116
sulla zootecnia.
Il settore è in grave crisi, siamo obbligati a fare subito
qualcosa come amministratori, altrimenti si rischia veramente di
decretare la fine dell’agricoltura in Valle
d’Aosta. Questo è un settore nei cui confronti si
sta perdendo interesse e convenienza. Se lo lasciamo andare allo
sbaraglio senza difendere le nostre particolarità e diversità,
resterà ben presto solo un ricordo.
Il recente caso di mucca pazza scoperto a Champdepraz ci ha
dimostrato come, in poco tempo, il lavoro di anni possa essere
cancellato da eventi più grandi dell’umile, ma
importantissimo sacrificio che ogni allevatore compie
quotidianamente. Come non possiamo dimenticarci il blocco degli
alpeggi dovuto al rischio afta, che ha rischiato di compromettere
la monticazione e ha impedito per un certo periodo lo svolgimento
delle rassegne del bestiame e delle batailles de reines, creando
ulteriori e non pochi disagi al settore. Occorre approfittare del
fatto che l’ONU ha proclamato l’anno
2002 come l’anno internazionale della montagna e
pertanto certe problematiche saranno più facilmente oggetto di
discussione e di analisi.
Inoltre non dobbiamo dimenticarci che questo stesso Consiglio
regionale aveva votato all'unanimità, all’inizio di
quest’anno, un ordine del giorno, presentato dal
sottoscritto e dall’Assessore e firmato anche da
altri colleghi consiglieri, che impegnava la Giunta regionale a
farsi promotrice di una forte azione politica a livello europeo,
con il coinvolgimento del proprio Europarlamentare, del Comitato
delle regioni, del Comitato economico e sociale
dell’Unione europea e di concerto con il Governo
italiano, al fine di poter rivendicare una giusta e differenziata
attenzione nei confronti delle zone di montagna attraverso
l’attribuzione, nei criteri di applicazione di
futuri e ulteriori provvedimenti, di coefficienti che tengono conto
sia della particolarità delle aree alpine, sia delle
caratteristiche morfologiche del territorio ove tali determinazioni
dovranno essere applicate.
O in quest’aula gli ordini del giorno vengono
votati tanto per dare qualche contentino alle iniziative dei
singoli consiglieri regionali, senza preoccuparsi di dare
applicazione al contenuto dell’atto votato, oppure
occorre, oggi più che mai, cercare di dare seguito concreto a ciò
che era scritto in quell’ordine del giorno cercando
di lavorare tutti assieme, trasversalmente, per promuovere una
politica della montagna incisiva e aderente alle singole reali
esigenze, collegate alla valorizzazione del patrimonio agricolo
montano, nella speranza che tutto ciò possa servire per far capire
a livello europeo la necessità di un forte riconoscimento delle
zone di montagna, come la nostra, non più come zone svantaggiate,
ma come zone particolari e importanti all’interno
delle quali occorre sostenere l’agricoltura, che tra
l’altro svolge anche un'importante funzione di
equilibrio ambientale e di valorizzazione turistico
paesaggistica.
La seconda considerazione che mi sento di fare, in modo che
queste problematiche possano essere meglio affrontate in futuro, è
che, vista la complessità dell’argomento e del
dibattito in corso, ci sia una maggiore attenzione da parte degli
uffici competenti in merito all’iter procedurale dei
vari provvedimenti legislativi.
Non voglio assolutamente entrare in polemica, ma in tutte queste
vicende c’è stato da parte
dell’Assessorato regionale
dell’agricoltura, ma non
dell’Assessore in particolare - ci tengo a
specificare -, una certa leggerezza e approssimazione nella
gestione della normativa, delle disposizioni europee e
dell’iter procedurale. Basti pensare che un
dirigente dell’Assessorato, nell'ormai famosa
riunione dell’AREV, aveva in quella sede dichiarato
verbalmente che il disegno di legge n. 116, relativo ai contributi
per la zootecnia, "era tutto ok", e quindi non necessitava di
notifica alla Commissione europea, salvo poi, il giorno dopo, con
tanto di parere scritto, affermare - cito testualmente - che:
"Risulta razionalmente sostenibile, sotto il profilo
dell'opportunità e dell'efficienza operativa, che allo stato delle
cose si configuri più vantaggioso notificare il disegno di legge n.
116 unitamente ai programmi applicativi informalmente elaborati in
modo da trattarli congiuntamente in sede comunitaria e da ottenere
il parere complessivo in tempi sicuramente più brevi"
,
decidendo quindi di inviare tutta la documentazione in materia alla
Commissione europea, disattendendo aspettative e dichiarazioni
verbali rassicuranti, il giorno prima fornite agli allevatori
riuniti in assemblea dell’AREV, dichiarazioni che
avevano creato una forte tensione fra gli allevatori e i politici
presenti all’assemblea.
I contributi previsti per questo settore sono oggi più che mai
fondamentali per la sua sopravvivenza: bisogna pertanto cercare di
promettere di meno e di esprimere e realizzare fatti concreti se
vogliamo tutti assieme, ognuno con le proprie responsabilità,
evitare il ripetersi in futuro della situazione attuale di grande e
preoccupante stallo con gli agricoltori che, giustamente,
rinfacciano a noi amministratori le promesse fatte, ma non ancora
mantenute, anche perché facendo delle promesse si creano sempre
delle aspettative, ma se da queste aspettative, non ancora
soddisfatte, dipende la sopravvivenza in termini economici di un
intero settore, ciò rappresenta un fatto grave che non deve più
succedere se veramente si vuole lavorare e agire per il bene della
propria comunità e dei suoi residenti.
Con questo invito, che mi auguro venga recepito positivamente,
concludo questo mio intervento sicuro che
l’Assessore si impegnerà al massimo, come ha sempre
dimostrato, per ridare fiducia e sostegno al mondo agricolo
valdostano che in questo momento ne ha veramente bisogno.
Presidente
La parola al Consigliere Frassy.
Frassy (FI)
Al di là delle questioni che sono già emerse
nell’ambito di questa discussione generale penso che
alcuni punti vadano ulteriormente approfonditi e vadano forse
sottolineati. Ovviamente nell’iniziare questo
intervento non posso fare a meno di partire anch'io da una premessa
che è quella che ha caratterizzato, Assessore, ultimamente la
gestione di quelli che sono i provvedimenti che riguardano
l’agricoltura, una gestione che ci pare di poter
definire, forse con un eufemismo, quanto meno superficiale perché
sappiamo che questo disegno di legge n. 85, notificato alla
Commissione europea nel giugno 2000, oltre un anno fa, conteneva le
norme stralciate nel n. 116 a cui è già stato fatto riferimento
negli interventi che mi hanno preceduto. Fra l’altro
non riusciamo a capire, Assessore, perché nessuno ce lo ha mai
spiegato fino in fondo quale sia stata la logica che ha portato non
a stralciare certe norme del n. 85 nel n. 116, ma a eliminarle di
conseguenza dal n. 85 che era già all’esame della
commissione, anche perché senza brillante iniziativa, che non ha
avuto però gli aspetti che ci si poteva immaginare, cioè non ha
avuto la conseguenza di anticipare i tempi.
Oggi, nell’esaminare il disegno di legge n. 85,
ci troveremmo a discutere anche di quei provvedimenti inerenti gli
aspetti sanitari che sono stati stralciati nel n. 116
sull’erroneo convincimento che il n. 116 non dovesse
essere notificato e trovandoci invece oggi ad aspettare che il n.
116 finisca l’iter presso la Commissione europea.
Perciò è evidente che in materia di agricoltura, Assessore,
qualcosa non funziona a livello di struttura, a livello delle
consulenze interne ed esterne da cui l’Assessore
attinge per concretizzare le conclusioni di tipo politico, di
conseguenza l’invito è ad evitare che si reiteri per
una terza volta la difficoltà che è emersa e nel n. 85 e nel n.
116.
Detto questo, cercando di entrare invece nel merito del disegno
di legge, sicuramente condividiamo le finalità di questo disegno di
legge finalizzato, come recita il comma 1
dell’articolo 1, al mantenimento e al consolidamento
dell’agricoltura di montagna, un risultato che il
disegno di legge intende raggiungere promovendo interventi nel
settore zootecnico.
Evidenziamo anche come su questa materia,
l’agricoltura e il settore zootecnico, questa
Regione non sia mai stata avara, nel senso che notevoli e ingenti
sono le risorse impegnate nel passato a favore di questo settore,
abbondante è la produzione normativa in questo settore e tutto
questo, Assessore, stride con dei dati che riteniamo attendibili
perché sono stati confermati anche da lei stesso e sono i dati
della contrazione delle aziende agricole in questa Regione che nel
1995 erano all’incirca 7.000 aziende e che cinque
anni dopo, nel 2000, sono poco meno di 3.000 aziende.
Questa riduzione non è nemmeno sostenibile con l'accrescimento
dimensionale delle poco meno di 3.000 aziende che sono rimaste, nel
senso che non si può sostenere che le 7.000 abbiano attuato delle
sinergie tali per cui hanno ridotto il numero complessivo
mantenendo però quelli che sono i livelli occupazionali e
mantenendo quello che è il reddito prodotto.
Allora c’è qualcosa che non funziona anche nei
meccanismi legislativi e finanziari che sono stati attuati sinora,
Assessore, e su questo argomento peraltro non c’è
stata nessuna riflessione da parte della maggioranza e
dell’Esecutivo. Noi riteniamo che sia una
riflessione importante, urgente da fare, se è vero che le finalità
dell’articolo 1 sono finalità condivisibili. Questo
di conseguenza è uno spunto che lascio alle sue risposte.
Entrando invece nel vivo dell’articolato
esprimiamo una forte preoccupazione. Una forte preoccupazione, in
maniera velata, l’ha espressa il collega Cerise
parlando di aspettative che in autunno qualcuno pensa di poter
raccogliere nell’ambito del settore agricolo. Noi
confermiamo questa sensazione che è già stata espressa in quanto la
lettura di questa legge lascia trasparire delle risorse finanziarie
stanziate, degli interventi descritti in maniera abbastanza chiara
e puntuale e quindi lascia trasparire che ci siano questi aiuti di
tipo finanziario.
Ma chi dei consiglieri ha avuto modo di leggere questa legge e
di leggere il parere della Commissione europea a questa legge si
rende conto che non c’è questo automatismo. Non
solo, ma in legge non si fa assolutamente riferimento a quei
paletti, a quei però, a quei distinguo che sono contenuti nel
parere della Commissione europea.
Cercando di esaminare alcuni punti critici, sperando che
arrivino delle risposte dall’Assessore, poi tornerò
sul rapporto con la Commissione europea, al comma 2
dell’articolo 1 facciamo un riferimento
all’equilibrio con l’ambiente.
Abbiamo detto in commissione che questo riferimento
all’equilibrio con l’ambiente è molto
soggettivo e discrezionale, Assessore; la risposta che lei ci ha
dato ci sarebbe piaciuto vederla scritta sotto forma di emendamento
e diceva che l’equilibrio con
l’ambiente era in riferimento al piano rurale e alle
UBA che sono contenute nel piano stesso.
Questo forse è scontato per chi ha partecipato a quel dibattito,
ma non è assolutamente scontato per chi a quel dibattito non ha
partecipato e ritengo che non sia nemmeno così scontato per coloro
che dovrebbero essere i diretti beneficiari di questa legge. Ma
questo forse è ancora l’aspetto minore, due sono gli
aspetti sui quali abbiamo grosse perplessità.
I controlli di qualità non obbligatori sono alcuni degli
interventi che possono beneficiare di queste sovvenzioni. Ora,
accertato che dovrebbero essere esclusi i DOP, i GP, i prodotti
biologici, cioè tutti quei prodotti che per essere tali hanno
bisogno di sottoporsi a dei controlli obbligatori, altrimenti non
potrebbero fregiarsi di questo marchio, nessuno ci dice quali sono
i criteri che devono essere attuati per questi controlli di
qualità, cioè quali sono gli enti certificatori.
Sarà un'apposita struttura che verrà attivata
nell’ambito dell’Assessorato o sarà
sufficiente che una qualsiasi azienda si faccia certificare da un
qualsiasi consulente il fatto che ha effettuato dei controlli e di
conseguenza presentare il conto all’Amministrazione?
Non sono domande di poco conto, ma sono domande che sono inerenti
la comprensibilità e per certi versi la concretezza applicativa di
questa legge.
Vi sono poi aspetti che creano aspettative che sono invece
aspetti che dovrebbero essere specificati in maniera diversa. Mi
riaggancio al contributo assicurativo.
Scrivere in legge che fino all’80 percento si
possono ottenere dei contributi per i premi assicurativi non è
scrivere una legge in maniera chiara e comprensibile perché noi
sappiamo, per averlo approfondito e per averlo visto, che
l’80 percento è il tetto massimo per le calamità
naturali, mentre il tetto ordinario è il 50 percento, ma cosa
costava, Assessore, fare le lettere c, d ed e dedicando due lettere
ai premi assicurativi?
Voleva semplicemente dire rendere chiaro e trasparente a chi
aveva interesse ad accedere a questi finanziamenti sapendo che i
premi assicurativi della lettera d) erano quelli per le calamità
naturali - di cui ci auguriamo ce ne siano poche -, che,
nell'ordinarietà di quelli che sono i premi assicurativi, la
lettera e) - che qui non è scritta - dava il diritto a percepire i
contributi fino al 50 percento.
E questo evitando di ingolfare gli uffici
dell’Amministrazione da parte di quegli agricoltori
e di quelle imprese che verranno a domandare cosa vuol dire fino
all’80 percento, che verranno a domandare quali sono
i criteri per i quali si può ottenere il massimo o non si può
ottenere il massimo, di conseguenza oberando di carico
amministrativo uffici che dovrebbero e potrebbero fare cose più
produttive.
La stessa cosa vale per le azioni pubblicitarie e promozionali
indirette perché se andiamo a leggere il parere della Commissione
europea, ci rendiamo conto che sarà ben difficile che nel contesto
regionale vi possano essere contributi per azioni pubblicitarie e
promozionali indirette, soprattutto se sono quelle in parte
indicate all’articolo 4, comma 1, quando si parla e
si cita la partecipazione a concorsi, a fiere, a mostre e simili,
in considerazione del fatto che la Commissione europea dice che
l’origine del prodotto non deve costituire
l’elemento principale su cui si punta per indurre i
consumatori all’acquisto.
Mi domando come sia possibile partecipare ad una mostra non
evidenziando che quel prodotto proviene da dove proviene e di
conseguenza come sia conciliabile dire nella legge che si possono
ottenere per la partecipazione a queste attività contributi fino
all’80 percento di 300 milioni piuttosto che il 70
percento di 300 milioni quando la realtà è ben più articolata e
complessa di quanto non si possa intendere da una lettura, seppure
attenta, della legge stessa. Non solo, ma tutto
l’insieme di questa legge è approvato dalla
Commissione europea "sub iudice", come si suol dire, nel senso che,
ogni volta che viene approvato uno degli interventi contenuti in
questa legge, si fa esplicito riferimento all'impegno che
l’Autorità italiana - immagino che sia
l’Amministrazione regionale - ha dato alla
commissione stessa, di conseguenza ci sarà tutto un iter di
attenzione, di verificazione quando non addirittura di trasmissione
di queste iniziative prima ancora di poter erogare gli aiuti stessi
sapendo che l’iter degli atti che vanno notificati
alla Commissione europea non è l’iter di qualche
settimana, ma nell'ipotesi più favorevole di qualche mese. Questo,
Assessore, ci lascia perplessi perché una legge che è rimasta
parcheggiata da quando la Giunta l’ha adottata, più
di un anno, auspicavamo che arrivasse in aula con una chiarezza e
una trasparenza maggiore di quella che invece non è da una seppure
attenta lettura della legge stessa.
Non ultimo evidenziamo come la legge così come strutturata
rischia di confliggere comunque con le prescrizioni e i pareri
positivi, seppure subordinati, della Commissione europea perché in
questa legge riteniamo che dovrebbe essere scritto in maniera
chiara che vengono abrogate tutta una serie di norme che sono
cumulative rispetto a questi benefici e questo non soltanto per una
chiarezza di tecnica legislativa, ma soprattutto per un rispetto
dei divieti di cumulo che sono scritti in maniera chiara nel parere
della Commissione europea.
Di conseguenza non sappiamo se l’Assessore
presenterà emendamenti che recepiscono parte di queste
preoccupazioni che non sono peraltro espresse oggi per la prima
volta perché l’Assessore potrà convenire che queste
preoccupazioni le abbiamo espresse sin
dall’approfondimento in commissione consiliare e su
alcuni aspetti, non ultimo questo dell'incompatibilità di cumulo
l’Assessore aveva preso non dico un impegno, ma un
mezzo impegno. Penso che questo mio primo intervento in discussione
generale sia finito perché è un intervento che finisce con una
serie di domande e in base alle risposte valuteremo
l’atteggiamento da tenere votando o meno questo
disegno di legge.
Presidente
La parola all’Assessore
all’agricoltura e risorse naturali, Perrin.
Perrin (UV)
Pour annoncer la présentation de quelques
amendements qui vont aussi donner des réponses aux questions qui
ont été posées.
Presidente
Gli emendamenti verranno distribuiti. Se non vi
sono altre richieste di intervento, dichiaro chiusa la discussione
generale.
La parola all’Assessore
all’agricoltura e risorse naturali, Perrin.
Perrin (UV)
Je remercie avant tout le rapporteur pour son
illustration, pour ses considérations et ses souhaits ainsi que les
nombreux intervenus. Je remercie de façon particulière les
Présidents de la III
ème
et II
ème
Commission
ainsi que les Commissaires qui ont permis
d’accélérer les temps de l’analyse de
ce dessein de loi, ce qui a permis de le soumettre à
l’attention de cette Assemblée avant la pause de
l’été. Cela nous permettra de lui donner application
et de donner des réponses au secteur de
l’élevage.
Tout d’abord quelques appréciations
d’ordre général pour répondre aux différentes
questions posées. Bien sûr, l’élevage représente
l’activité agricole la plus importante en Vallée
d’Aoste. Nous avons préparé ce dessein de loi
compte-tenu des orientations et des dispositions de la politique
agricole communautaire. Je crois que cela est une prémisse à faire
et il faut que tous les conseillers se rendent compte
qu’il y a une route tracée que nous devons suivre,
donc nous ne pouvons quand même sortir de ces orientations.
Je comprends que cette position peut créer des conditionnements
quant aux choix que nous allons faire, mais ce sont des conditions
qui ne dépendent pas de notre volonté et auxquelles nous devons
nous soumettre. Je crois qu’avec cette prémisse on
donne beaucoup de réponses aux interrogations qui ont été posées.
J’ai eu l’occasion de lire les
perplexités exprimées par la CELVA; bien sûr on parle de
concurrence et nous savons que pour parler de cela il faudrait
partir tous du même niveau. Nous partons avec de handicaps que
d’autres secteurs, ou d’autres pays,
n’ont pas pour leur agriculture, mais ce sont des
orientations que nous devons respecter.
Une autre affirmation importante c’est que ce
dessein de loi c’est un complément du plan de
développement rural, car ce dernier prévoit toute une série
d’interventions qui vont favoriser le développement
des entreprises agricoles en général, y compris les entreprises qui
s’occupent d’élevage. Ici nous allons
viser des interventions spécifiques pour l’élevage
tandis que toutes les interventions générales ont été prévues par
le plan de développement rural, donc ce ne sont pas des mesures
parallèles, mais cette mesure est une appendice du plan de
développement rural.
Quelqu’un a dit qu’il
n’y a pas de choix politique dans ce dessein de loi.
Les choix politiques sont bien précises, toujours - je le répète -
dans le sillon des orientations de l’Union
européenne. Les choix politiques visent avant tout à
l’amélioration du bétail, c’est un
travail qui a débuté par des associations, tout le travail de
sélection, donc nous voulons viser surtout à
l’amélioration et à la qualité de notre bétail à
travers la gestion du livre généalogique, le contrôle fonctionnel,
la gestion de la reproduction jusqu’aux recherches
dans le secteur de l’élevage.
Un autre aspect important est celui de
l’assistance technique qui est finalisée à
l’utilisation correcte de nos ressources dans le
secteur de l’élevage.
Un ultérieur aspect intéressant est celui de la promotion et de
la valorisation des races; la promotion est faite soit à travers
des concours, des expositions, mais aussi par des interventions
directes dans l’achat d’animaux de
haute qualité génétique.
Quatrième point important est celui de garantir les éleveurs
face aux imprévus, là c’est un des problèmes du
secteur de l’agriculture; voilà donc cette
possibilité d’aides allant couvrir les frais
soutenus par les associations pour assurer leurs associés.
C’est vrai que l’on prévoit une
mesure qui peut aller jusqu’à rembourser le 80 pour
cent de ces frais, d’ailleurs les orientations de
l’Union européenne là sont bien précises: le 80 pour
cent est possible seulement pour les calamités naturelles et les
événements atmosphériques exceptionnels, c'est clair, pour toutes
les autres interventions c’est le 50 pour cent.
Je crois que nous n'avons pas besoin de le préciser, il est très
bien précisé dans les orientations de l'Union européenne. La loi
quand même va fixer des principes et à travers des délibérations du
Gouvernement seront fixées les modalités
d’application de cette loi.
Le deuxième volet des interventions prévoit encore des aides qui
favorisent la promotion et la publicité afin de valoriser les
produits de l’élevage ainsi que les recherches de
marché et les contrôles de qualité. Ce dessein de loi prévoyait
aussi, à l'origine, les interventions de nature sanitaire que nous
avons extrapolées du dessein de loi originaire et je ne voudrais
pas revenir sur cette question. L’analyse qui avait
été faite à ce moment-là, comme j’avais dit très
clairement, c’était une analyse
d’opportunité étant donné la grave crise déclenchée
par les événements dus à la BSE et aux problèmes de la fièvre
aphteuse. On avait tâché de parcourir un chemin qui aurait dû nous
donner la possibilité d’intervenir de façon plus
immédiate.
Cela n’a pas été possible,
aujourd’hui ce dessein de loi est notifié et donc
nous attendons de pouvoir le négocier et avoir une réponse pour
compléter ces instruments en faveur du secteur de
l’élevage. Pour faire une analyse globale de la
situation de l’élevage, je peux affirmer que ces
nouvelles mesures vont compléter les interventions en faveur des
entreprises agricoles, surtout celles qui sont intéressées à
l’élevage du bétail; elles visent au respect et à
l’équilibre entre le bétail présent et la surface
utilisée. Les finalités sont de douer les fermes de bétail de haute
qualité génétique: justement quelqu’un a dit que
nous avons un déséquilibre dans nos élevages, peut-être certaines
mesures l’ont aussi provoqué, et donc il faut
reconduire nos entreprises agricoles à équilibrer leur présence
soit de bétail à lait, soit de bétail pour ce qu’on
appelle "la rimonta" en fonction du territoire utilisé.
C’est un des objectifs que ces aides veulent
atteindre. Ce contexte peut favoriser les produits de qualité et là
c’est vrai que le contrôle de qualité
n’est pas prévu pour les produits à OP étant donné
que ceux-ci sont réglés par des procédures bien précises.
Les contrôles de qualité se font aussi à travers des
autocertifications, il y a toute une série
d’exemples même dans le domaine du commerce et de la
restauration où il y a une partie
d’autocertification pour le contrôle de la qualité
du service. Cela pourrait se faire aussi par des contrôles de
qualité, que nous irons quand même régler à travers des
délibérations par des mesures plus précises. Cette phase de
transition a été difficile pour les agriculteurs éleveurs et je
partage les préoccupations que tous les intervenants ont exprimées
face à ce qui se passe dans le secteur, en particulier le
Conseiller Lanièce.
Je partage aussi les principes qu’il a énoncés,
c’est-à-dire défendre l’agriculture
de montagne qui ne peut être mise sur le même niveau des
agricultures à niveau industriel. C’est le but
auquel nous tâchons de viser. Cette phase de transition crée des
problèmes d’adaptation, voilà le mécontent, voilà
l’attente des éleveurs et des titulaires des
entreprises agricoles, qui s’attendent encore à des
vieilles mesures qui ne sont plus praticables. Cela il faut le
dire, nous l’avons dit et ce n’est
pas d’aujourd’hui
qu’on répète que les nouvelles mesures vont dans une
direction différente.
Je suis convaincu que le défi que nous sommes en train de porter
de l’avant, malgré les obligations dérivant de la
politique européenne, est vraiment celui de bâtir des entreprises
plus solides, mieux organisées, qui respectent
l’environnement et font des produits de qualité.
Dans le plan de développement, pour répondre à une affirmation du
Conseiller Frassy, nous avons prévu pour nos entreprises agricoles
qu’elles aient un minimum de superficie,
d’organisation et qu’elles respectent
des règles minimales. Là c’est la condition pour
pouvoir ?uvrer.
Quand on fait référence à un certain numéro
d’entreprises agricoles, il faut penser que parfois
étaient des entreprises agricoles sur le papier; en effet, quand il
y a le pré qui est cultivé par l’ouvrier ou par
l’employer, nous ne sommes pas face à une entreprise
agricole; nous sommes face à un travail intéressant pour la
communauté, mais qui n’a rien
d’entreprise agricole? Voilà, à travers le plan de
développement rural et aussi à travers ces mesures, on va mieux
définir aussi le concept d’entreprise agricole et
donner la possibilité aux entrepreneurs réels, à ceux qui
contribuent à développer l’agriculture,
d’accéder aux différentes contributions.
Pour ce qui est des autres objections, je crois que ce dessein
de loi fixe des bénéficiaires bien précisément, fixe toute une
série d’interventions ponctuelles et fixe des
pourcentages d’intervention ponctuels, aussi,
surtout si nous lisons l’annexe.
C’est vrai, il n’est pas écrit dans
la loi, mais nous devons tenir compte de cet annexe qui est la
trace des conditions que l’Union européenne a mises
pour donner son avis favorable à ce dessein de loi. De cette façon
nous allons déjà vers des définitions précises des aides et donc je
ne trouve pas opportun d’aller reformuler ces
définitions par d’autres textes de loi. Je crois que
dans ce cas les délibérations du Gouvernement régional, qui doivent
tenir compte de ces indications, sont suffisantes vu que nous
devons donner application à cette loi.
Pour ce qui est du discours de la promotion, toujours pour
répondre au Conseiller Frassy, là aussi c’est vrai
que l’Union européenne a des critères précis pour
définir la promotion et son domaine d’application.
La promotion doit être toujours générale étant donné
qu’on prévoit aussi des interventions importantes,
c’est-à-dire 100 pour cent; ce pourcentage est
reconnu seulement face à des actions qui intéressent la généralité
des producteurs. De l’autre côté -
c’est une autre règle de l’Union
européenne - s’il n’y a pas une AOC,
on ne peut pas faire référence au lieu
d’origine.
On peut faire référence à la qualité du produit, mais pas au
lieu d’origine étant donné que selon eux le lieu
d’origine n’est pas suffisant à
garantir la qualité du produit. En effet le raisonnement file, même
si, pour nous, l’image Vallée d’Aoste
pouvait être un élément de promotion significative.
Quant à la promotion et à la publicité, les règles sont bien
précises: pour la publicité on peut intervenir
jusqu’à 50 pour cent, la publicité doit être
ponctuelle; donc on peut intervenir directement pour la promotion,
il y a des interventions indirectes, et on doit quand même avoir
cette vision générale de la promotion d’un produit
et tous doivent pouvoir bénéfier de cette promotion et de ses
résultats.
C’est vrai que ce dessein de loi ne répond pas à
toutes les attentes des éleveurs, qui sont pressantes, étant donné
les difficultés du secteur dans cette phase.
Ces difficultés, qui sont conséquentes à la condition difficile
de gestion de nos entreprises, ont augmenté face à la conjoncture
de nature sanitaire qui a sévi le secteur de
l’élevage et qui a mis en crise aussi le secteur de
la viande avec la difficulté surtout de vente, de commercialisation
des produits. Quand même, nous avons des mesures précises,
intéressantes qui vont dans la direction de donner au moins une
première réponse, mais surtout d’adresser nos
entreprises agricoles vers cet équilibre que nous avons toujours
souhaité.
Si dà atto che, dalle ore 12,36, riassume la presidenza il
Presidente Louvin.
Président
Collègues conseillers, il est 12 heures 53, nous
avons plusieurs conseillers qui nous ont signalé leur intérêt à
intervenir en déclaration de vote, les travaux sont suspendus, nous
reprenons à 16 heures avec les déclarations
d’intention sur le projet de loi n° 85.
La séance est levée.
La séance se termine à 12 heures 54.
