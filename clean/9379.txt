Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 398 del 22 marzo 1989 - Resoconto
OGGETTO N. 398/IX - CONCESSIONE DI UN CONTRIBUTO DI LIRE
49.500.000 ALL'AMMINISTRAZIONE COMUNALE DI ANTEY-SAINT-ANDRE' PER
L'ACQUISTO DI IMMOBILI DA DESTINARE A BIBLIOTECA COMUNALE, SALE
RIUNIONI E MOSTRE, AI SENSI DELLA LEGGE REGIONALE 27 GIUGNO 1986,N.
27 - APPROVAZIONE ED IMPEGNO DI SPESA.
PRESIDENTE:
Do lettura del testo della delibera:
IL CONSIGLIO
- premesso che la legge regionale 27 giugno 1986, n. 27 prevede
l'intervento finanziario da parte della Regione, fino al massimo
del 90%, a favore dei Comuni per la creazione di un patrimonio
immobiliare comunale;
- atteso che l'Amministrazione comunale di Antey-Saint-André ha
presentato richiesta per accedere ai relativi finanziamenti per
l'acquisto di immobili di proprietà della Società Cooperativa "San
Rocco" s.r.l. con sede in Asti, contraddistinti al Catasto terreni
del Comune censuario di Antey-Saint-André al fg. XVIII mappali
361/1, 361/2, 167/1, 167/2, 167/3, 167/4, 161, 160, da destinare a
biblioteca comunale, sale riunioni e mostre;
- considerato che l'acquisto in questione comporta una spesa
complessiva di lire 55.000.000=;
- visti i pareri dei competenti Assessorati;
- dato atto che l'acquisizione dei terreni è inserita nella
relazione previsionale e programmatica del Comune;
DELIBERA
1) di approvare la concessione di un contributo di lire
49.500.000= (quarantanovemilionicinquecentomila) a favore
dell'Amministrazione comunale di Antey-Saint-André per l'acquisto
degli immobili di cui in premessa, da destinare a biblioteca
comunale, sale riunioni e mostre;
2) di imputare la spesa di lire 49.500.000= al residuo passivo
22870 del Bilancio preventivo della Regione per l'anno 1989
"Contributi ai Comuni per la costituzione di un patrimonio comunale
immobiliare", che presenta la necessaria disponibilità - (fondo di
£. 10.635.000.000 impegnato con deliberazione n. 10208 in data
31.12.1986);
3) di disporre che la somma venga liquidata ai sensi dell'art.
57 della legge 7 dicembre 1979, n. 68, a cura della Presidenza
della Giunta regionale alla stipulazione di regolare atto notarile
di compravendita, nel rispetto delle condizioni generali di
acquisto risultanti dalla domanda di contributo.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN (UV):
Il y a une série de propositions: la
première c'est pour la Commune d'Antey-Saint-André et la loi 27
prévoit une contribution de 49,5 millions pour un achat qui donnera
la possibilité d'envisager des salles pour la bibliothèque dans la
Commune d'Antey.
Je profite de cette occasion pour dire que dans un des prochains
Conseils il y aura la possibilité d'examiner aussi le problème de
la Commune d'Aoste, étant donné qu'on a eu les éclaircissements
nécessaires.
J'espère que déjà le prochain Conseil il y aura la possibilité
de proposer la délibération conséquente.
PRESIDENTE:
Ha chiesto di parlare Consigliere Riccarand,
ne ha facoltà.
RICCARAND (NS):
Raccolgo questo dato positivo
rappresentato dalla dichiarazione del Presidente della Giunta, per
cui probabilmente già nel prossimo Consiglio si discuterà dei
contributi per gli acquisti in base alla legge 27, richiesti dal
Comune di Aosta, per i quali c'è stato un ritardo, di cui in parte
è sicuramente responsabile l'Amministrazione comunale, ma al quale
mi pare abbia contribuito anche l'Amministrazione regionale.
Per quanto riguarda i tre acquisti che vengono sottoposti oggi
al Consiglio, ci sono alcune cose che lasciano un po' perplessi.
Per quanto riguarda il primo, che è l'acquisto nel Comune di
Antey-Saint-André, ho visto dalla documentazione che si tratta in
realtà di un immobile che è già stato acquistato dal Comune nel
mese di ottobre dello scorso anno, quindi mi chiedo come sia
possibile applicare questa normativa per un acquisto che è già
avvenuto; allegato alla documentazione c'è un atto di acquisto del
29.10.1988, per cui non so se in base alla legge attuale è
configurabile un contributo a posteriori dato al Comune.
Per quanto riguarda gli altri due acquisti, per quello di
Emarèse mi pare non ci siano particolari osservazioni, però c'è da
notare che agli atti esiste un parere dell'Assessorato al Turismo,
in cui sostanzialmente si esprimono delle forti perplessità sulle
possibilità di utilizzazione di questo edificio come centro servizi
per giovani e anziani. Infatti si dice che il riutilizzo ipotizzato
presenta alcuni inconvenienti, che derivano dalle esigue altezze
fra i vari piani, dalla difficoltà di applicare le normative
vigenti in materia di sicurezza e a favore dei portatori di
handicap.
Infine, il terzo acquisto, che é quello che suscita più
perplessità: si tratta di un alloggio in un edificio su tre piani
fuori terra; è un alloggio al primo piano di 96 mq., sulla cui
utilizzazione la lettera dell'Assessore ai Lavori Pubblici esprime
delle riserve. Dice la lettera:
"Resta problematico nella
sistemazione dei locali l'abbattimento delle barriere
architettoniche, in quanto gli spazi sono esigui e l'unità da
acquistare si trova al primo piano".
Si tratta oltretutto di un
alloggio che comunque rimane all'interno di un edificio, che in
gran parte rimane ad altri proprietari; c'è solo al piano terreno
un alloggio che è già dell'Amministrazione comunale e che è usato
come centro diurno per anziani.
Rispetto a questi tre acquisti mi sembra che ci siano alcuni
elementi di perplessità; non dico che l'acquisto non vada fatto, ma
dalla documentazione che è stata fornita mi sembra che emerga una
certa incertezza, soprattutto per quanto riguarda la funzionalità
dell'ultimo acquisto, quello relativo al Comune di Quart.
PRESIDENTE:
Pongo in votazione la delibera in oggetto:
ESITO DELLA VOTAZIONE
Presenti: 24
Votanti: 23
Favorevoli: 23
Astenuti: 1 (Riccarand)
Il Consiglio approva
