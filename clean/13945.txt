Classificazione
DEMANIO E PATRIMONIO REGIONALE


Resoconto integrale del dibattito dell'aula
Oggetto del Consiglio n. 451 del 26 gennaio 1994 - Resoconto
OGGETTO N. 451/X - Permuta di immobili siti in Comune di
Morgex tra la Regione e l'ENEL. Approvazione e impegno di spesa.
Delega alla Giunta.
Deliberazione - Il Consiglio
Premesso che:
In sede di studio del progetto di costruzione dello stabilimento
"Sorgenti Monte Bianco" nell'area ex MorgexCarbo in Comune di
Morgex, è emersa la necessità di spostare la cabina elettrica, di
pro­prietà dell'ENEL, in modo che le linee elettriche non
in­terferiscano con la realizzazione del suddetto fabbricato e per
una più razionale utilizzazione dell'area a disposizione del
ca­pannone industriale.
A tal fine, a seguito di accordi intercorsi con l'ENEL, si è
con­venuto che la Regione avrebbe provveduto alla realizzazione di
una nuova cabina su un'area di sua proprietà da permutare con la
cabina di proprietà dell'ENEL, interessata dalla realizzazio­ne del
nuovo stabilimento.
L'Amministrazione regionale, per quanto la riguarda, ha
prov­veduto a realizzare la nuova cabina elettrica su un terreno di
sua proprietà, secondo le esigenze dell'ENEL.
L'ENEL, ha provveduto pertanto a far redigere una perizia dal
geom. Luciano David, asseverata in data 18 dicembre 1989, relativa
alla cabina di sua proprietà, distinta al N.C.E.U. al F. 36 con la
particella n. 276, e alla nuova cabina realizzata dalla Regione su
parte del ter­reno distinto al N.C.T. al F. 7 con la particella n.
122/parte, dalla quale emerge un conguaglio a fa­vore dell'ENEL di
lire 6.355.000.
L'ufficio patrimoniale dell'Assessorato del Bilancio e delle
Fi­nanze, con nota in data 7 aprile 1993, ha dichiarato congrui i
valori riportati nella stima del geom. David, confermando che il
valore della cabina che dovrà cedere l'ENEL è superiore rispet­to a
quello della cabina che ha realizzato la Regione.
Nella permuta sono comprese le servitù di elettrodotto di media
e bas­sa tensione a favore dell'ENEL ed a carico dei fondi
limi­trofi di pro­prietà della Regione, nonché una servitù di
passag­gio pedonale e car­raio, sempre a favore dell'ENEL per
l'accesso alla cabina che verrà ceduta dalla Regione.
Atteso che lo spostamento della cabina è stato richiesto dalla
Regione per esigenze proprie legate alla edificazione dell'area ex
MorgexCarbo, l'ENEL ha richiesto espressamente che tutti gli oneri
relativi alla sti­pulazione e le imposte, salvo l'INVIM che per
legge rimane a carico delle rispettive parti venditrici, siano
sopportati dalla Regione.
Visto il parere favorevole rilasciato dal Dirigente del Servizio
Affari gene­rali e legali della Presidenza della Giunta, ai sensi
del combinato disposto dell'articolo 72 della legge regionale n.
3/1956 e successive modificazioni, e dell'articolo 21 della legge
regionale n. 18/1980 e successive modifica­zioni, in ordine alla
legittimità della presente deli­berazione.
Visto il parere della II Commissione consiliare permanente;
Delibera
1) di cedere, a titolo di permuta, all'ENEL la piena proprietà
di un fabbricato adibito a cabina elettrica, sito in Comune di
Mor­gex, en­trostante ad area distinta al N.C.T. al F. 7 n.
122/parte, in corso di accatastamento al N.C.E.U., il tutto come
meglio ri­sulta nella allega­ta planimetria sub a), che costituisce
parte integrante della presente deliberazione;
2) di costituire una servitù di passaggio pedonale e carraio
della lar­ghezza di metri tre a favore del fabbricato che verrà
ceduto all'ENEL, a carico della proprietà regionale distinta al
N.C.T. al F. 7 con il n. 122, per l'accesso dalla strada posta a
nord, lungo il tracciato eviden­ziato nell'allegata planimetria sub
a);
3) di costituire una servitù di elettrodotto per linee
elettriche aeree a media e bassa tensione a favore dell'ENEL, a
carico dei terreni di proprietà regionale distinti al N.C.T.al F.36
nn.2?3?9 e al F. 7 nn.436?337?313?278?122?121?442-434-435-430,
lungo il tracciato evi­denziato nell'allegata planimetria sub b)
che costi­tuisce parte inte­grante della presente
deliberazione;
4) di costituire una servitù di elettrodotto per cavi elettrici
sot­terranei a media e bassa tensione a favore dell'ENEL, a carico
della porzione di terreno di proprietà regionale di cui al
prece­dente punto 2);
5) di acquistare, in permuta, la piena proprietà di un
fabbricato di proprietà dell'ENEL, adibito a cabina elettrica, sito
in Co­mune di Morgex, entrostante ad area distinta al N.C.T. al F.
36 con la particel­la n. 276 di mq. 161 e riportata al N.C.E.U.
alla Partita 69 al F. 36 con il n. 276;
6) di prendere atto che il valore del fabbricato ceduto dalla
Re­gione, comprese le servitù di cui ai precedenti punti 2), 3) e
4), è di lire 26.840.000, mentre quello ceduto dall'ENEL di cui al
precedente punto 5) è di lire 33.195.000, oltre I.V.A., per cui
ri­sulta un congua­glio a favore dell'ENEL di lire 6.355.000;
7) di stabilire che le spese di accatastamento del fabbricato da
cedere all'ENEL, di stipulazione ed ogni altra accessoria,
com­prese le im­poste, salvo l'INVIM che rimane a carico delle
ri­spettive parti vendi­trici, in deroga all'articolo 1554 c.c.,
saran­no sostenute dall'Ammi­nistrazione regionale;
8) di approvare la spesa complessiva di lire 12.662.050
(dodicimilioniseicentosessan­taduemilacinquanta), di cui lire
6.307.050 per I.V.A. sul valore di lire 33.195.000 del fabbricato
da ac­quisire e lire 6.355.000 per conguaglio della permuta, a
favore dell'ENEL, con imputazione al capitolo 35060 del bilan­cio
di previ­sione della Regione per l'anno 1993 ("Spese per
l'ac­quisto di beni pa­trimoniali") che presenta la necessaria
dispo­nibilità;
9) di delegare alla Giunta regionale l'adozione di ogni
provve­dimento di esecuzione per addivenire alla stipulazione
dell'atto notarile di permuta degli immobili cui si tratta e, in
particolare, per la designa­zione del Notaio rogante, per la
liquidazione delle relative spese, non­ché per gli eventuali
accertamenti circa la consistenza, l'intestazione catastale e
l'esatta superficie dell'immobile da cedere;
10) di sottoporre la presente deliberazione al controllo della
Commis­sione di Coordinamento per la Valle d'Aosta ai sensi e per
gli effetti dell'articolo 1, lettera e) del decreto legislativo 13
febbraio 1993, n. 40.
Presidente -
Ha chiesto la parola il Presidente
della Giunta, Viérin Dino.
Viérin D. (UV) -
Cet acte administratif était déjà
inscrit à l'ordre du jour de la réunion du Conseil précédent. La
IIe Commission s'était exprimée à cet égard, nous l'avions renvoyé
en raison de la nécessité de présenter un amendement à la partie
financière et compte tenu du fait que le budget 1994 n'avait pas
encore été approuvé par le Président de la Commission de
coordination, nous avions demandé le renvoi à cette séance.
Aujourd'hui nous pouvons présenter l'amendement à la partie
financière: il s'agit donc d'engager cette dépense sur le budget
1994, de façon à permettre l'échange de cet immeuble entre Région
et ENEL comme il est indiqué dans la délibération.
Presidente -
Se nessuno chiede la parola, pongo in
votazione l'oggetto con l'emendamento presentato dal Presidente
della Giunta che recita:
Emendamento - 8) di approvare la spesa complessiva di lire
12.662.050 (dodicimilioniseicentosessan­taduemilacinquanta), di cui
lire 6.307.050 per I.V.A. sul valore di lire 33.195.000 del
fabbricato da ac­quisire e lire 6.355.000 per conguaglio della
permuta, a favore dell'ENEL, con imputazione al capitolo 35060 del
bilan­cio di previ­sione della Regione per l'anno 1994 ("Spese per
l'ac­quisto di beni pa­trimoniali") che presenta la necessaria
dispo­nibilità;
Presenti, votanti e favorevoli: 24
Il Consiglio approva all'unanimità
