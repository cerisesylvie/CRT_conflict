Classificazione
TRASPORTI E VIABILITÀ
Aeroporti



Oggetto del Consiglio n. 1278 del 10 giugno 2015 - Resoconto
OGGETTO N. 1278/XIV - Interpellanza: "Tempistica per la
predisposizione del nuovo master plan dell'aeroporto
regionale".
Presidente
- Per l'illustrazione, chiede la parola il
Consigliere Bertin, ne ha la facoltà.
Bertin (ALPE)
- Grazie Presidente.
Parliamo di nuovo di aeroporto. In questi anni si sono investite
ingenti risorse pubbliche per l'ampliamento dell'aeroporto Corrado
Gex e altrettanti soldi pubblici sono stati utilizzati negli ultimi
anni per la gestione dello stesso aeroporto. Si tratta di somme,
anche per quel che riguarda la gestione, molto significative.
Fortunatamente, con molto ritardo, sembrerebbe che quest'idea
dell'aeroporto commerciale sia finalmente stata abbandonata. In
effetti, durante il Consiglio regionale del 9 aprile 2015 è stata
approvata all'unanimità una risoluzione che andava ad impegnare la
realizzazione di un nuovo
master plan
, prendendo atto
dell'insostenibilità di un aeroporto commerciale in Valle d'Aosta,
rivedendo gli obiettivi per valorizzare la vocazione turistica di
quest'aeroporto. È importante che questo nuovo
master plan
,
che ci è sembrato di capire alla base di un cambiamento di
intendimenti rispetto all'aeroporto commerciale, venga fatto in
tempi relativamente brevi, anche perché ogni ritardo significa un
aumento di costi nella gestione e, comunque, condiziona anche altri
aspetti dell'aeroporto commerciale e non...cambiare indirizzo... Ci
chiedevamo pertanto se nel frattempo, dal 9 aprile ad oggi, erano
già state prese delle determinazioni riguardo a quest'aspetto e se,
al di là di questo, era stata prevista una tempistica per la
realizzazione di questo
master plan
, chi l'avrebbe fatto e
soprattutto i tempi in generale di quest'inversione a "u" - non so
come si chiami in termini aeronautici, ma, per quanto riguarda le
automobili, si chiama inversione a "u" - nell'idea di aeroporto in
Valle d'Aosta. Come dicevo, come sottolineato in precedenza, è
importante che però tutto venga fatto in tempi brevi, anche perché
di soldi ne sono già stati buttati abbastanza in quest'avventura
dell'aeroporto commerciale. Grazie.
Presidente
- Per la risposta, ha chiesto la parola
l'Assessore Marguerettaz, ne ha la facoltà.
Marguerettaz (UV)
- Grazie Presidente.
Le valutazioni che vengono fatte sono già state ribadite nei
precedenti Consigli, però voglio riprenderle. Le attività che si
sono effettuate fino ad oggi sono riconducibili ad atti
programmatori e a studi che hanno avuto l'avvallo del Consiglio
regionale e poi l'attività che è stata fatta coerentemente con
tutte le indicazioni che dovevano essere date dagli organi
decisori. Durante il Consiglio regionale monotematico, quando si è
approfondito il tema dell'aeroporto, ognuno ovviamente ha
rappresentato la sua posizione, ma, rispetto ad un'attività
particolarmente impegnativa, che è stata addirittura definita anche
insostenibile da parte dell'Amministrazione, prima di assumere
qualsiasi decisione si è detto: "ragioniamo con della
documentazione alla mano, con una valutazione e un
refresh
,
una nuova valutazione del
master plan
". Dal giorno dopo del
Consiglio regionale sono state avviate una serie di valutazioni: in
primo luogo un incontro con i Ministeri sottoscrittori della APQ e
un confronto con ENAC, perché ricordo che tutte quelle
"validazioni" fatte dal Consiglio regionale erano condizionate da
APQ e da documenti validate dai Ministeri e da ENAC ed ecco che da
subito, per poter avviare quest'attività, c'è stato un confronto e
ci sono state una serie di elaborazioni delle linee guida. Nel
contempo abbiamo chiaramente avuto dei confronti anche con la
società ed ecco la parte direi più importante che comunico
nell'ambito della risposta: nell'assemblea del 28 maggio, quindi
qualche settimana fa, il Presidente, e fa riferimento all'azionista
di maggioranza, ha portato in assemblea un'indicazione di voler
elaborare un nuovo
master plan
nell'ambito delle attività
della società, che in premessa ha indicato come atto indispensabile
per poter trovare un equilibrio economico-finanziario, che
l'attuale gestione non assicura. In quella sede a rappresentare
l'Amministrazione regionale c'era il sottoscritto, che non ha
potuto che rappresentare la risoluzione approvata all'unanimità dal
Consiglio regionale per dire che l'Amministrazione regionale era
d'accordo su quest'indirizzo di aggiornare il
master plan
,
ma, rispetto all'aggiornamento, è stato evidenziato che la scelta
dei professionisti non poteva essere una scelta fiduciaria, ma
doveva essere fatta un'evidenza pubblica e dovevano essere
rispettate le norme degli appalti pubblici, in modo tale che le
risultanze di questo piano fossero spendibili e fossero valutabili
dal Consiglio regionale. In questo momento quindi gli organi della
società stanno elaborando il bando che ovviamente conterrà i tempi
e tutte le valutazioni. È chiaro che quest'attività è un'attività
che preme, che è necessaria, quindi è condiviso da tutti, dalla
società, dalla Regione, che il tempo deve essere il minimo
indispensabile.
Rispetto alla terza domanda:
"quali sono gli intendimenti del
Governo regionale riguardo all'aeroporto commerciale"
, è chiaro
che - l'ha detto il collega Bertin - sono condizionati alle
risultanze dell'aggiornamento del
master plan
, che
ovviamente dovrà indicare, qualora gli indirizzi siano diversi
rispetto agli indirizzi passati, quali sono le modalità per gestire
l'aeroporto in futuro.
Presidente
- Per la replica, chiede la parola il
Consigliere Bertin, ne ha la facoltà.
Bertin (ALPE
) - Grazie Presidente.
Replico alla risposta dell'Assessore. L'ampliamento
dell'aeroporto è stata una scelta sbagliata, tragicamente sbagliata
e le responsabilità politiche sono chiare. Sono d'accordo con lei,
anzi ha fatto bene a sottolinearlo, perché così è, che le
responsabilità sono diffuse. Intere Giunte e gran parte dei
Consiglieri regionali, salvo poche eccezioni, hanno condiviso
entusiasticamente questa scelta catastrofica di realizzare questo
grande aeroporto in Valle d'Aosta. Questo lei lo diceva, ma lo
ripete tutte le volte, è un dato di fatto, quest'errore...ma, le
responsabilità politiche, come dico, ricadono chiaramente su una
parte precisa. Adesso finalmente, pur senza ammettere di aver
sbagliato in questa scelta, sembra che tutti...c'è la disponibilità
ad individuare una via di uscita per ritornare al vecchio aeroporto
turistico, unica vocazione della struttura di Aosta, vedremo come
si procederà. Da quanto ho capito, affiderete alla società di
gestione dell'aeroporto la realizzazione del
master plan
, ho
capito bene?
(interruzione dell'Assessore Marguerettaz, fuori
microfono)
...beh, lei mi ha detto così, dicendo che la
società...l'Amministrazione regionale, da quanto ho capito dalla
sua risposta, è d'accordo nel far gestire questa procedura alla
società di gestione dell'aeroporto. Lei ha sottolineato il fatto
che avrebbe richiesto una gara pubblica rispetto a questo nuovo
master plan
. Quello che mi chiedevo era perché non lo fa
direttamente l'Amministrazione regionale questo nuovo
master
plan
, anche perché, visti i conflitti tra l'Amministrazione e
la società di gestione, certamente mi sembra un partner poco
indicato a cui affidare questo compito piuttosto delicato, anche
perché sappiamo che poi questi
master plan
sono un po'
fantasiosi. Molto fantasiosi è quello elaborato dalla T-Bridge
all'epoca, sul quale si è basato l'ampliamento dell'aeroporto; tra
l'altro, ricordo che venivano previsti da questo
master plan
della T-Bridge 240 mila passeggeri nella massima espansione
dell'aeroporto. Ricordo che i passeggeri legati soltanto ai voli
commerciali sono stati 32 nel 2011, ben 73 nel 2012 e 43 nel 2013,
sono di nuovo diminuiti. Per quel che riguarda poi il 2014, visti i
risultati, non ho avuto neanche il coraggio di richiedere i dati,
sono però certo che ce n'è stato uno di sicuro: il Premier Renzi
durante le festività di fine anno: questo lo abbiamo saputo tutti e
non soltanto in Valle d'Aosta.
Resta il fatto che questi
master plan
creano comunque poi
delle aspettative. Ricordo questo studio della T-Bridge con delle
previsioni, certamente azzardate, che poi la realtà ha dimostrato
non essere vere, ma potrei dire lo stesso di quello realizzato da
Geodata riguardo alla metropolitana di Aosta, sempre un piano che
all'epoca sembrava realizzabile. Stiamo attenti con questi
master plan...
diamo delle indicazioni. A mio avviso,
affidarlo ad un partner con il quale c'è un evidente conflitto di
interessi e con il quale i rapporti sono notoriamente poco buoni.
Tra l'altro, voglio dire, è una questione...come diceva anche lei,
facciamo in fretta, perché i tempi devono essere i più rapidi
possibili e al momento lei non mi ha fatto nessun accenno alla
tempistica, mi ha parlato soltanto di buona volontà di fare in
fretta, ma sulla buona volontà non c'è molto da fare affidamento.
Grazie.
Presidente
- Grazie. Punto 27 all'ordine del giorno.
