Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2585 del 2 ottobre 1991 - Resoconto
OGGETTO N. 2585/IX Approvazione di perizia suppletiva e di
nuovi prezzi per i lavori di sistemazione e rifacimento
dell'impianto irriguo del "Ru Villeneuve" in comune di Saint-Pierre
- Approvazione ed impegno di spesa.
Presidente
Do lettura della delibera in
oggetto:
Deliberazione Il Consiglio regionale
- richiamata la propria deliberazione n. 1363/IX del 12 luglio
1990;
- visto il parere della III Commissione consiliare
permanente;
delibera
1°) di approvare la perizia suppletiva redatta dal Direttore dei
lavori in data 28 maggio 1991, relativa all'esecuzione di nuovi e
maggiori lavori occorrenti per il completamento dei lavori di
sistemazione e rifacimento dell'impianto irriguo del "Ru
Villeneuve" in Comune di Saint-Pierre per un importo di spesa
prevista in lire 388.554.025= al netto del ribasso d'asta;
2°) di affidare l'esecuzione dei lavori di cui sopra all'impresa
Ronc F.lli di Introd (A0) alle condizioni e prezzi già praticati
per l'esecuzione dei lavori principali per un importo di spesa di
lire 388.554.025= al netto del ribasso d'asta del 10,99 per
cento;
3°) di approvare ed impegnare la suddetta spesa di lire
462.379.290=
(quattrocentosessantaduemilionitrecentosettantano-vemiladuecentonovanta)
(I.V.A. compresa), con imputazione:
- per lire 156.937.200=
(centocinquantasemilioninovecentotrentasette-miladuecento) al
residuo passivo n. 41760 (ex 32230) del bilancio di previsione
della Regione per l'anno 1991 (fondo di lire 1.428.000.000=
impegnato con deliberazione di Giunta n. 10876 del 2 dicembre
1988), il quale presenta la necessaria disponibilità;
- per lire 305.442.090=
(trecentocinquemilioniquattrocentoquaranta-duemilanovanta) al
capitolo 41760 del bilancio di previsione della Regione per
l'esercizio finanziario 1991, il quale presenta la necessaria
disponibilità "Spese per opere di miglioramento fondiario";
4°) di stabilire per l'esecuzione dei lavori di cui sopra un
aumento di tempo utile di 90 giorni consecutivi;
5°) di stabilire che le modalità di liquidazione siano le stesse
dell'appalto principale;
6°) di approvare i sottoelencati nuovi prezzi unitari, in base
ai quali, sotto deduzione del pattuito ribasso d'asta del 10,99 per
cento, saranno pagate le opere non previste nell'elenco prezzi dei
lavori di cui all'oggetto.
Presidente
Ha chiesto di parlare l'Assessore
dell'Agricoltura, Forestazione e Risorse Naturali Lanièce, ne ha
facoltà.
Lanièce (DC)
Vorrei solo brevemente elencare quali
sono state le opere che hanno causato l'ammontare della
perizia:
- variante al tracciato della tubazione in corso d'opera,
richiesta sia dai privati che dall'amministrazione comunale;
- variante al tracciato delle tubazioni previste lungo l'argine
del torrente Verrogne, in accordo con il servizio idraulico e
tutela del suolo;
- variante agli attraversamenti delle strade comunali di
Villeneuve e della strada regionale di Saint-Nicolas;
- posa in opera di una seconda tubazione in polietilene nella
sede del vecchio canale, nel tratto compreso fra il torrente
Verrogne e l'inizio della galleria artificiale sotto la strada
regionale di Saint-Nicolas per consentire l'irrigazione dei terreni
in località Vareita;
- collocamento in opera, su specifica richiesta
dell'amministrazione delle Ferrovie Statali, di apposita
apparecchiatura idraulica atta ad interrompere il flusso d'acqua in
caso di rottura accidentale delle tubazioni in prossimità della
ferrovia.
Questi sono gli interventi che hanno causato questa perizia
suppletiva, che sono stati concordati con l'amministrazione
comunale, con i proprietari ed il consorzio di miglioramento
fondiario.
Presidente
E' aperta la discussione.
Ha chiesto di parlare il Consigliere Perrin, ne ha facoltà.
Perrin (UV)
Nous sommes d'accord pour cette
délibération; aux oeuvres dont M. Lanièce vient maintenant de faire
la liste, je voudrais savoir si on a compris dans cette "perizia
suppletiva" aussi ce mur qui a été construit au pont de Villeneuve,
lorsque la conduite traverse le route et la Doire.
Presidente
Ha chiesto di parlare l'Assessore
dell'Agricoltura, Forestazione e Risorse Naturali Lanièce, ne ha
facoltà.
Lanièce (DC)
Mi pare di sì, però non sono in grado di
assicurarlo. Mi informo perché non è certo che sia
inserito.
Presidente
Pongo in votazione la delibera in
oggetto:
Esito della votazione
Presenti, votanti e favorevoli: 32
Il Consiglio approva all'unanimità
