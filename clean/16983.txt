Classificazione
COMMERCIO
Fiere, mostre e mercati
TURISMO E INDUSTRIA ALBERGHIERA
Contributi, incentivi


Resoconto integrale del dibattito dell'aula
Oggetto del Consiglio n. 311 del 17 dicembre 1998 - Resoconto
SÉANCE DU 17 DÉCEMBRE 1998 (APRÈS-MIDI)
OGGETTO N. 311/XI Concessione di un contributo all'A.P.T. di
Saint-Vincent alla Pro-Loco di Sarre per l'organizzazione di
manifestazioni fieristiche, ai sensi della legge regionale n.
31/93. Impegno di spesa.
Deliberazione Il Consiglio
Tenuto conto delle richieste presentate dalla Pro-Loco di Sarre
e dall'A.P.T. di Saint-Vincent tendenti ad ottenere la concessione
di un contributo previsto dalla L.R. 13.05.1993, n. 31, per
l'organizzazione rispettivamente della "Foire de Saint-Maurice" e
della "Settimana della scultura e della tornitura";
Richiamata la L.R. n. 31/93 concernente la concessione di
contributi per iniziative e manifestazioni finalizzate al
potenziamento delle attività economiche;
Preso atto che i competenti uffici hanno riscontrato la
regolarità dei rendiconti delle spese sostenute per compenso agli
scultori, spese tipografiche e pubblicità, premi a espositori,
noleggio strutture e ospitalità, ammontanti complessivamente a L.
51.314.240=;
Ritenuto di dover aderire alle richieste di cui si tratta
mediante la concessione di un contributo di L. 25.657.000= pari
agli importi indicati a fianco di ognuno dei soggetti organizzatori
elencati nella tabella allegata, delle spese sostenute in base
all'articolo 3 della L.R. 13.05.1993, n. 31;
Richiamata la precedente deliberazione della Giunta regionale n.
4853 in data 30 dicembre 1997 concernente l'approvazione del
bilancio di gestione della Regione per l'anno 1998 e per il
triennio 1998/2000, con attribuzione alle strutture dirigenziali di
quote di bilancio e degli obiettivi gestionali correlati e di
disposizioni applicative, nonché la circolare n. 2 in data 15
gennaio 1998 (prot. n. 861/5 FIN);
In attuazione dell'obiettivo 122102 "Interventi di promozione e
sviluppo dell'artigianato tipico";
Visto l'articolo 8 del decreto legislativo 22 aprile 1994, n.
320, come modificato dall'articolo 1 del decreto legislativo 16
febbraio 1998, n. 44, in ordine alla sottoposizione dell'atto a
controllo;
Visto il parere favorevole rilasciato dal Capo Servizio
incentivi ai consorzi ed alle imprese artigiane dell'Assessorato
dell'Industria, Artigianato ed Energia, ai sensi del combinato
disposto degli articoli 13, comma 1, lettera e) e 59, comma 2 della
legge regionale 23 ottobre 1995, n. 45, sulla legittimità della
presente deliberazione;
Delibera
1) di concedere ai soggetti organizzatori elencati nella tabella
allegata i contributi a fianco di ognuno indicati ai sensi della
L.R. 13.05.1993, n. 31 per un importo complessivo di L.
25.657.000=;
2) di approvare ed impegnare la spesa di L. 25.657.000=
(venticinquemilioniseicentocinquantasettemila) con imputazione al
capitolo 47806 - Rich. 4484 - del bilancio preventivo della Regione
per l'anno 1998 ("Contributi per iniziative e manifestazioni
economiche e per lo sviluppo delle attività economiche"), che
presenta la necessaria disponibilità;
3) di stabilire che alla liquidazione si provveda ai sensi
dell'art. 58 della L.R. 27.12.1989, n. 90 e successive
modificazioni.
Allegato
(Omissis)
Président Je soumets au vote l'objet n° 22:
Conseillers présents et votants: 31
Pour: 31
Le Conseil approuve à l'unanimité.
