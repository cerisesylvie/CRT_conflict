Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2087 del 10 giugno 1986 - Resoconto
OGGETTO N. 2087/VIII - RISARCIMENTO DEI DANNI CAUSATI DAL
MALTEMPO NEI COMUNI DI GRESSONEY-SAINT-JEAN E GRESSONEY-LA TRINITE'
. - Ritiro di mozione.
PRESIDENTE
: Do lettura della mozione in oggetto
presentata dai Consiglieri Tonino, Mafrica, Cout, Bajocco, Dolchi e
Millet:
MOZIONE
VISTI i danni che le valanghe cadute a seguito delle eccezionali
nevicate di quest'inverno hanno provocato nei Comuni
Gressoney-Saint-Jean e Gressoney-LaTrinité;
TENUTO CONTO che la calamità naturale ha colpito in modo
particolare attività agricole e infrastrutture turistiche
fondamentali per l'economia di quelle zone;
RAVVISATA la necessità di intervenire rapidamente nell'opera di
ripristino, anche per non compromettere l'immagine turistica delle
due località, in vista della prossima stagione estiva;
Il Consiglio regionale della Valle d'Aosta
DELIBERA
di impegnare la Giunta regionale a presentare con urgenza un
provvedimento che istituisca un fondo speciale destinato al
risarcimento dei danni subiti dai privati e dagli Enti pubblici nei
Comuni di Gressoney-Saint-Jean e Gressoney-La-Trinité.
In particolare il fondo sarà destinato a:
a)
ristorare i danni subiti dai privati, con
contributi che coprano l'intera spesa ritenuta ammissibile per il
ripristino delle attività agricole ed almeno l'80% della spesa per
gli altri interventi;
b)
coprire le spese straordinarie che i due Comuni
dovranno in breve tempo sostenere per il ripristino delle opere
pubbliche e delle infrastrutture danneggiate;
c)
finanziare un apposito studio, redatto con il
concorso di esperti qualificati, che individui le misure di
prevenzione e le opere di contenimento
della massa nevosa da
realizzare allo scopo di limitare i danni quando si registrano
grandi nevicate.
PRESIDENTE
: Ha chiesto la parola il Consigliere Tonino;
ne ha facoltà.
TONINO (P.C.I):
Ritengo giusto che il nostro Gruppo
ritiri la mozione che era stata presentata a seguito di un
sopralluogo che il sottoscritto ha fatto con il compagno
Consigliere Cout nelle zone di Gressoney. I danni sono quelli che
ormai tutti i Consiglieri conoscono. La necessità di un
provvedimento speciale era anche evidente. Già in sede di
Commissione, abbiamo avuto modo di discutere il provvedimento
predisposto dalla Giunta regionale e, anche se abbiamo avanzato
delle osservazioni, nel complesso il provvedimento ci sta bene.
Pertanto non crediamo opportuno dover fare adesso una
discussione relativa ai danni che si sono riscontrati nei due
Comuni di Gressoney, perché ci sembra più costruttivo riprendere la
discussione generale quando discuteremo in Consiglio regionale il
provvedimento che sarà presentato dalla Giunta regionale. Per
queste ragioni noi ritiriamo la mozione.
PRESIDENTE
: Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
La rencontre des deux commissions
compétantes avait été prévue pour examiner le projet de loi
présente par la Junte. Je sais que des difficultés se sont
présentées et que certains souhaitent des amendements. Sur un
projet de ce genre il faut pouvoir examiner et discuter
attentivement mais je voudrais dire aussi que l'on va perdre
quelque vingt jours pour les communes et je me rends compte que ce
projet de loi a dû être présenté à la suite d'un fait exceptionnel;
s'il y a des améliorations à apporter, je vous répète que nous
sommes disposés à vous entendre. Je vous dis très sincèrement que
les syndics avaient souhaité voir examiner au plus tôt ce projet de
loi par le Conseil régional et je regrette de constater ce manque
de disponibilité... Si l'on renvoie ce projet de loi, cela
équivaudra à des difficultés supplémentaires pour les communes
intéressées.
IL CONSIGLIO
prende atto della mozione.
