Classificazione
ENTI LOCALI
Comuni



Oggetto del Consiglio n. 1220 del 11 agosto 2020 - Resoconto
OGGETTO N. 1220/XV - Parere richiesto dalla Giunta regionale
per procedere allo scioglimento del Consiglio comunale di
Courmayeur, ai sensi dell'articolo 43, comma 2, dello Statuto
speciale per la Valle d'Aosta e dell'articolo 70, comma 1, della
legge regionale 7 dicembre 1998, n. 54.
Rini (Presidente) -
Punto 2 all'ordine del giorno. La
parola al presidente Testolin.
Testolin (UV)
- Avant d'une petite illustration du point,
permettez-moi, au nom du Gouvernement régional, de donner nous
aussi la bienvenue et de remercier Osvaldo Chabod pour avoir bien
accepté l'engagement de ces dernières semaines de travail au sein
du Conseil régional.
Per quanto riguarda il punto 2, è un atto che deriva da una
situazione creatasi all'interno del Comune di Courmayeur, che vede
all'interno del consiglio comunale la presenza di tredici
consiglieri, oltre al sindaco e al vicesindaco, che nella giornata
del 29 luglio ha visto le dimissioni contestuali di otto
consiglieri comunali, il che ne pregiudica la possibilità di
continuare a lavorare nel solco di quelli che erano stati gli esiti
delle urne e quindi ne prevede lo scioglimento, attraverso un
percorso che è iniziato con la segnalazione da parte del segretario
comunale di quanto verificatosi e ha innescato da parte
dell'istituzione regionale la prassi da seguire. Quindi una
proposta da parte della Giunta regionale, che è avvenuta il 5
agosto, di richiesta al Consiglio regionale per l'espressione di un
parere sullo scioglimento del consiglio comunale di Courmayeur. È
un parere obbligatorio e non vincolante, ma che fa parte di questa
prassi normativa che vede in questo momento la necessità di
trovarci, seppure in una situazione di
prorogatio
e di
ordinaria amministrazione, per poter svolgere questo compito che ci
porterà poi, come Giunta, a deliberare il definitivo scioglimento e
la nomina di un commissario per il periodo intercorrente da qua
alle nuove elezioni, che saranno previste nella finestra temporale
tra il 1 novembre e il 15 dicembre prossimi. Questa è la
motivazione che ci porta oggi a trovarci in quest'aula, per dare
corso a questo percorso amministrativo obbligatorio.
Rini (Presidente) -
Come convenuto nella riunione della
Conferenza dei Capigruppo, possiamo mettere in votazione l'atto. La
votazione è aperta.
Esito della votazione
Presenti, votanti e favorevoli: 34
Il Consiglio approva all'unanimità
Colleghi, con questo abbiamo esaurito l'ordine del giorno. I
saluti ufficiali di chiusura della legislatura li abbiamo già
fatti, direi che non li ripetiamo, perché abbiamo visto che poi
vengono convocate nuove sedute!
Grazie e buona giornata a tutti.
---
La sessione straordinaria termina alle ore 9:45.
