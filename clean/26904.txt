Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 54 del 28 febbraio 1972 - Resoconto
OGGETTO N. 54/72 - Disciplina e regionalizzazione dei
trasporti pubblici. (Approvazione di Mozione)
Dolchi (P.C.I.)
- Secondo noi è una mozione non
importante perché è una mozione presentata da noi, ma perché
affronta un problema che in campo nazionale è ampiamente dibattuto,
cioè, quello dei trasporti pubblici.
Penso che la mozione non abbia bisogno di una lunga
illustrazione, per due ragioni: la prima ragione, è che le premesse
contenute nella mozione sono piuttosto dettagliate e puntualizzano
esaurientemente il problema per quanto riguarda la Valle d'Aosta;
la seconda ragione è che la situazione dei trasporti pubblici è
talmente importante ed è talmente grave che sono sicuro, tutti i
colleghi Consiglieri ne conoscono i minimi particolari. D'altra
parte, basta guardare i vecchi automezzi, non voglio definirli
carrozzoni, ma i vecchi automezzi che circolano per le strade
cittadine della Valle e che dovrebbero assicurare, che assicurano -
si fa per dire - il trasporto degli utenti, per rendersi conto che
per questo fondamentale servizio pubblico e sociale si deve fare
qualche cosa.
Sono circa 700 i lavoratori e non parlo di quelli della Cogne
che giornalmente sono trasportati, devono servirsi di questi mezzi
di trasporto, sono centinaia e centinaia di studenti, sono in
genere tutti i lavoratori, i cittadini, gli abitanti della Valle
d'Aosta che non hanno un mezzo di trasporto proprio.
Gli automezzi - parlavo prima di carrozzoni vecchi, vetusti -
dalle Società concessionarie in genere non vengono rinnovati
tempestivamente, la manutenzione lascia a desiderare, o comunque,
questa manutenzione avviene in misura più lenta del deperimento,
per cui si hanno una serie di difficoltà, di disagi, di
inconvenienti. Prima di tutto, il fatto delle insicurezze degli
orari. Se gli automezzi non sono in completa e perfetta efficienza,
è chiaro che possono avvenire delle interruzioni o dei
rallentamenti nei servizi, per cui gli orari non vengono
rispettati. Senza parlare, poi, della scomodità; abbiamo
registrato, nel corso dell'inverno, delle lamentele relative al
freddo perché non funzionava il riscaldamento e quindi gli utenti,
i trasportati, partivano con l'automezzo completamente freddo e il
più delle volte anche nel corso del tragitto il riscaldamento
lasciava a desiderare e se siete saliti su qualcuno di questi
automezzi, troverete che il più delle volte i sedili sono
sgangherati e non certo confortevoli.
Abbiamo detto nelle premesse della mozione, lo ribadiamo, che il
più delle volte sono i dipendenti delle società che sono costretti
a lottare non solamente contro lo sfruttamento a cui vanno
soggetti, ma devono anche lottare per avere degli automezzi
efficienti e quindi per garantire la sicurezza dei servizi.
La Regione interviene - io non ho dati precisi -, ma interviene
con concessione di carburante e forse con altri interventi che
semmai nel corso del dibattito forse saranno precisati, ma direi
che questi interventi, fatti in virtù del regime autonomo della
Valle d'Aosta, il regime di contingenti, producono un vantaggio per
la collettività, un diretto vantaggio per gli utenti della Valle
d'Aosta? I pareri sono discordi, sono difformi. Se sentite le
società, i dirigenti delle società concessionarie, questo vantaggio
esiste per gli utenti della Valle d'Aosta; se sentite gli utenti,
vi dicono di no, vi dicono il contrario e cioè che gli stessi
prezzi al km. per il trasporto pubblico sono praticati in Valle
d'Aosta e nel resto del paese. Io sarei lieto che così non fosse,
cioè, che i prezzi non fossero uguali per la linea Torino-Milano e
per la linea Pont St. Martin-Aosta, ma ci sono e, cioè, sarei lieto
se effettivamente un utile a seguito dell'intervento regionale
venisse agli utenti abitanti della Valle d'Aosta, però le cifre
dicono il contrario. Se voi vi prendete la pena, il gusto di
esaminare le tariffe degli autotrasporti delle principali società,
se volete, la SADEM e la SAVDA, e li confrontate ai percorsi, ai
chilometri, troverete la prova che i prezzi in Valle d'Aosta non
sono affatto inferiori a quelli del Piemonte e della Lombardia.
Prendete, per esempio, la linea Torino-Pont St. Martin-Aosta, avete
il prezzo di 800 lire per tragitto Torino-Pont St. Martin di 66 Km
e il prezzo di 550 lire per il percorso di 53 km da Pont St. Martin
ad Aosta e cioè poco più di 11 lire al Km sia per un tragitto che
per l'altro. Potete fare la stessa prova con la linea Milano-Pont
St. Martin-Aosta e troverete che per i 130 km della linea
Milano-Pont St. Martin del percorso, del tragitto Milano-Pont St.
Martin, avrete un prezzo di circa 11 lire e 50 al Km che è solo lo
stesso prezzo che trovate poi nel tragitto Pont St.
Martin-Aosta.
Si dice, alcuni che si intendono di queste cose, mi hanno fatto
presente che in Piemonte, cioè per linee che hanno concessioni
piemontesi fuori dalla Valle d'Aosta, il prezzo sarebbe di 14 lire
per Km e quindi, in Valle, sempre secondo le Società, questo prezzo
km sarebbe molto inferiore. Se ci limitassimo agli esempi che ho
fatto prima, potremo vedere che, effettivamente, si aggira sugli
11-11,5 al Km. Io metto in rilievo che questo prezzo è uguale però
per il tragitto Milano-Pont St. Martin, Torino-Pont St. Martin che
Pont St. Martin-Aosta, ma se prendiamo sempre gli stessi prezziari
e gli stessi Km vediamo che la linea, per esempio, Aosta-Allain Km
17, il prezzo del biglietto per corsa semplice è di 300 lire, cioè,
se fate la divisione, 17,60 per Km; se prendete un'altra linea, che
non passa ad Aosta, la Châtillon-La Magdeleine sempre 300 lire per
i 18 Km di percorso - poco meno - circa 17 al Km, quindi vuol dire
che in Valle d'Aosta dato per concesso che nel resto del Piemonte,
cioè fuori dalla Valle d'Aosta, dove non esistono per le Società
concessionarie agevolazioni di carburante, il prezzo sia 14 lire,
non è vero o non è sempre vero che in Valle d'Aosta questo prezzo è
inferiore. Questi due esempi vi dimostrano che il prezzo è di circa
17 lire. Mi si potrebbe dire: "Ma a Allain c'è la salita, la
Châtillon-La Magdeleine è in salita". A parte il fatto che il
prezzo è valido per la salita, ma è anche valido per la discesa,
possiamo prendere un prezzo in pianura: prendiamo il percorso
Aosta-Quart della linea Aosta-St. Marcel-Brissogne, le due linee
che sono in partenza, avete per 8 Km un prezzo di 150 lire, cioè 18
lire al Km, cioè 4 lire in più pagano gli abitanti di Quart di
quello che in teoria dovrebbero pagare queste società non agevolate
del Piemonte. Forse cercando e facendo una più approfondita analisi
- forse questa analisi l'ha già fatta il competente Assessorato -
si trovano dei prezzi inferiori, forse si trovano anche dei prezzi
superiori e lascio ad altri il gusto della ricerca. Mi basta
constatare che alcuni esempi - e far constatare ai colleghi del
Consiglio - che alcuni esempi che ho citato dimostrano come gli
utenti della Valle d'Aosta non pagano meno i percorsi in Valle e
un'ulteriore prova vi è data, per esempio, per i prezzi dei bagagli
trasportati: qui addirittura non c'è differenza di tariffa. I
bagagli che sono trasporti dalla SADEM e dalla SAVDA nei percorsi
extra-Valle d'Aosta e in Valle d'Aosta hanno un unico prezziario.
Ma non voglio, colleghi Consiglieri, dilungarmi con queste
esemplificazioni e voglio concludere la mia introduzione a questa
nostra mozione con alcune considerazioni di carattere generale.
L'art. 2 al comma H del nostro Statuto, come citiamo nel
dispositivo della nostra mozione, dà alla Regione potestà primaria
in materia. La riforma dei trasporti è una delle riforme importanti
che i lavoratori, che gli abitanti, che i cittadini italiani e
quindi anche valdostani pongono come obiettivo delle loro lotte. I
lavoratori, gli studenti, gli utenti passano ore ed ore ogni giorno
per recarsi sui posti lavoro e si servono di mezzi inadeguati,
direi - non vuol essere demagogica la frase - ma che dando, noi,
Amministrazione regionale, un servizio più rapido, più efficiente,
più confortevole, migliorando questi trasporti, rendiconto la vita
più comodo e allunghiamo la vita a questi lavoratori, che oltre le
otto ore della fabbrica, passano sovente altre quattro ore per
andare e tornare dalla propria abitazione sul posto di lavoro. È
riforma possibile. Noi riteniamo che, affrontando coraggiosamente
questo problema, servendoci della potestà primaria che è concessa
dalla Statuto, si possa esaminare la possibilità della
regionalizzazione dei trasporti.
Il Comune di Aosta ne aveva parlato anni fa, è rimasta
un'affermazione di principio; stanziamenti sono stati fatti, non
sono stati utilizzati. Può la Regione, con una dimensione più
ampia, affrontare il problema? Noi riteniamo di sì, ecco perché
abbiamo presentato questa mozione che nel dispositivo chiede di
impegnare la Giunta a predisporre entro il 31 maggio gli studi e
gli strumenti atti a realizzare, ai sensi dell'art. 2, comma H,
dello Statuto, la disciplina e la regionalizzazione dei trasporti
pubblici, nonché di prevedere nel bilancio 1972 gli stanziamenti
necessari. Noi riteniamo che, affrontando questo problema,
realmente l'Amministrazione regionale affronti un problema sentito
dalla collettività e realizzi un notevole contributo al passo in
avanti che la Regione può fare sulla via del progresso e del
rinnovamento.
Andrione (U.V.)
- Non ho avuto la possibilità di
consultarmi con i miei amici dell'Union Valdôtaine e quindi parlo a
titolo personale, ma credo che, in larga parte, quello che dirò
rappresenti anche l'opinione del mio gruppo.
Noi concordiamo nella mozione nella parte in cui afferma che è
necessario che il problema dei trasporti venga discusso, affrontato
e studiato, però non possiamo concordare nella delibera, così come
è fatta adesso, perché questa delibera praticamente rende inutili
gli studi che si richiedono e cioè che dice: "Delibera di impegnare
la Giunta a predisporre entro il 31 maggio gli studi e gli
strumenti atti a realizzare ai sensi dell'art. 2 comma H dello
Statuto la disciplina ..." e fino qui siamo d'accordo, ma non siamo
più d'accordo quando si dice: "la regionalizzazione dei trasporti
pubblici", perché allora quegli studi sono a senso unico, hanno già
il loro sbocco, hanno già il risultato, che è quello di
regionalizzare. Ora, a noi sembra che, prima di fare una
affermazione di questo genere, bisogna perlomeno che quegli studi
di cui si parla indichino il perché, il come e attraverso quali
strumenti si voglia arrivare alla regionalizzazione. Noi non
vorremmo che, ancora una volta, secondo il sistema della Repubblica
italiana, si continui a socializzare le perdite e a
individualizzare i profitti e cioè, dato che i trasporti, in questo
momento, la motorizzazione individuale è tale per cui i trasporti
pubblici sono in perdita, come al solito, è Pantalone che paga e si
regionalizza, si nazionalizza, si municipalizza a favore dei
carrozzoni all'italiana, dove ci sono cinque o sei persone un po'
più povere delle altre che, facendo poco o niente, hanno degli
stipendi di un certo livello. Ora, prima di arrivare a
regionalizzare, noi vorremmo che quegli studi ci dessero delle
indicazioni sulla situazione di trasporti in Valle d'Aosta,
provate, comprovate e sicure, benché lo studio che ha fatto Dolchi,
e che è molto bello da un certo punto di vista, da un altro punto
di vista è un errore delle finanze e cioè Dolchi ha dimostrato che
in Valle d'Aosta si spende praticamente come altrove per prendere
un mezzo di trasporto pubblico, però la nafta che si dà a queste
imprese di trasporto rappresenta un così piccolo margine rispetto
alle spese globali di un'impresa di quel genere, che invece di fare
pagare, come in tutti gli altri posti, 11 lire al Km., bisognerebbe
far pagare 10,999 virgola ancora qualche cosa. Esattamente come
nelle Poste: non interessa alle Poste il trasporto per treno, è la
distribuzione che costa e rappresenta il 97% dei costi delle Poste.
Famosa dimostrazione che Luigi Einaudi dava nella Città di Torino e
che è stata scoperta da un semplice postino delle Poste inglesi nel
1980, ma questi sono altri discorsi.
Secondo noi, prima di dire che cosa si deve fare, bisogna avere
in mano gli studi seri, documentati e poi il Consiglio discuterà
tutta la politica dei trasporti per arrivare a una decisione, ma
questa mozione, nella sua delibera, anticipa il risultato di quegli
studi, che diventano inutili e allora, tanto vale deliberare oggi,
regionalizzare a scatola chiusa. Su questo punto noi chiederemmo
agli amici comunisti se loro accettano di togliere la parola
"regionalizzazione" e di lasciare la loro delibera tale e quale,
perché secondo noi "realizzare ai sensi dell'art. 2 comma H dello
Statuto la disciplina dei trasporti pubblici nonché di provvedere
nell'anno... agli stanziamenti necessari" secondo noi, in questo
senso, la mozione potrebbe essere accettata, almeno, da me,
personalmente e penso dal gruppo dell'Union Valdôtaine.
Tonino (P.S.I.U.P.)
- Io convengo su tutto quanto è stato
detto poco fa dal Consigliere Dolchi, direi di convenire anche
sulla prima parte dell'intervento del Consigliere Andrione, mentre,
naturalmente, non sono affatto d'accordo sul giudizio che il
Consigliere Andrione dà a questa regionalizzazione dei trasporti
pubblici. Comunque, non entrerò in merito al disagiato tipo di
servizio pubblico urbano, extra-urbano e generale già ampiamente
trattato da Dolchi, mi limiterò a osservare una disastrosa
situazione in cui vengono a trovarsi gli operai pendolari della
Bassa Valle e gli stessi studenti. Ora, quando parlo dei lavoratori
pendolari della Bassa Valle e degli stessi studenti, costretti ad
andare fuori della Regione per la mancanza in loco di lavoro, di
scuole, non possiamo non ammettere che la Regione ha commesso in
passato - e non so in quale misura si voglia provvedere ora -
errori ed errate impostazioni. In Bassa Valle mancano scuole di
Istituti Superiori, mancano posti di lavoro, mancano opere
ospedaliere, per cui si è costretti ad andare fuori della Regione.
Siamo sull'ordine di circa 700 unità di lavoratori e studenti e
pendolari che devono andare fuori della Regione, che devono
servirsi di mezzi che tutti sappiamo come si trovano.
Come avviene l'attuale servizio di trasporti? Una parte avviene
con mezzi propri, con tutti i rischi che ne derivano; un'altra
parte, si serve delle ferrovie, che con orari che non collimano con
quelli dei turni di lavoro, fanno sì che un operaio, per un salario
di 8 ore, debba stare fuori sede 12-13 ore al giorno; altri, col
medesimo servizio del treno che operano, però, fuori della città di
Ivrea, devono correre di corsa per prendere l'autobus per recarsi a
Scarmagno o a San Bernardo e, quando capita un minimo ritardo del
treno, perdono anche l'autobus e, in questo caso, vanno a piedi a
recarsi al lavoro, affrontando due o tre o quattro chilometri;
altri si servono dei servizi di pullman di aziende concessionarie o
private - che sappiamo tutti quali sia il carattere politico di
tale azienda che ha quale unico concetto il ricavo e non la società
del servizio -, per cui si ha un servizio più o meno fatto in
quella linea che rende e l'abbandono di altre linee non
redditizie.
Tutti questi fattori di cose, tutti questi disservizi incidono
di conseguenza sullo stato psico-fisico dei lavoratori.
Non per nulla, negli stabilimenti Olivetti si registra la più
alta punta di operai affetti da nevrosi. Ora, se si vuole operare
per porre fine alla disastrosa situazione in cui operano i servizi
di trasporto, occorre, giustamente - come dice la mozione -
impugnare l'art. 2 dello Stato e mettersi al lavoro predisponendo
gli studi necessari, servendoci degli importanti contributi che
possono essere dati dai Sindacati e dagli Organismi democratici, al
fine di creare uno strumento che disciplinano e coordini tutti i
servizi dei trasporti.
Sono conscio delle difficoltà che si incontreranno per giungere
all'obiettivo. Difficoltà che si possono superare, però, e se vi è
una evidente volontà politica per affrontarli, potrei formulare
anche alcune proposte in tale senso, proposte che il nostro partito
ha elaborato in questi ultimi tempi, ma penso che sia inutile oggi
sollevare le proposte, che queste proposte potremmo tirarle fuori
nel momento in cui ci riuniamo per questo. Oggi, noi chiediamo solo
l'impegno della Giunta. Le proposte penso appunto che possano
essere studiate dopo, l'importante è iniziare lo studio per
risolvere questo importante e scottante problema sociale.
Chantel (P.S.I.)
- Come Capo gruppo del Partito
Socialista dichiaro che noi siamo favorevoli alla sistemazione del
problema, ma sarà bene che aggiunga qualche delucidazione a quanto
ha detto Dolchi.
In genere i prezzi dei biglietti e dei trasporti sono stabiliti
di comune accordo fra le Ditte che hanno la concessione e
l'Ispettorato della Motorizzazione di Torino. Questi conti vengono
fatti in base al numero dei trasporti su cui grava, per adesso,
l'I.G.E. e, in futuro, graverà quel che ha... il cui interesse di
controllo è anche della Valle, perché ne ricava una parte dei
benefici, perciò i conti, almeno in questo senso, sono stati
fatti.
C'è un fatto: l'Amministrazione si è già occupata di questo
problema - nell'ambito ridotto e non di tutta la Valle - per quel
che riguardava i trasporti di Aosta e comuni limitrofi, tutta la
cintura, cioè Aosta arrivava fino a Aymavilles e prendeva Pollein,
Jovençan, Gressan, St. Christophe, Sarre ecc. e le frazioni di
Aosta, per tentare di risolvere il problema e, naturalmente, era
stato chiesto allora ai Sindaci una deliberazione consiliare in cui
dovevano dichiarare la loro volontà di fare un Consorzio per
gestire la questione dei trasporti. Purtroppo, c'è stato qualche
Sindaco che ha creduto bene di non rispondere, anche se nella
clausola c'era scritto che i Comuni non erano impegnati dal lato
amministrativo, che la questione sarebbe stata discussa in un
secondo tempo e che sarebbe stata data in rapporto alle loro
possibilità economiche. Conti fatti, solo perché si sappia, su che
indice di prezzi e diciamo, così, da parte dell'Amministrazione,
solo sui trasporti portati con linee fatte secondo le necessità dei
lavoratori e secondo le necessità degli studenti, arrivava a circa
un passivo da considerarsi da 40 a 50 milioni all'anno solo per
questa zona qui, pur mantenendo i prezzi attuali. Ecco, 40-50
milioni all'anno, tenendo... (
Voce
) ...Sono conti fatti
precisi, perché vi dirò sugli autobus sono stati messi per una
settimana e più, oltre al controllo dei biglietti, bordereaux e
chilometraggio e tutto il resto, delle guardie che il Comune di
Aosta ci ha dato per controllare tutti i passeggeri che salivano e
scendevano quelli che erano abbonati, in un certo qual modo, anche
per vedere se i dati de concessionari, corrispondevano a quelli
ricevuti dalla Motorizzazione in base al numero di biglietti
venduti. È vero, e ripeto, il prezzo all'incirca di un trasporto,
tenendo conto il rinnovo ogni dieci anni dal materiale, che è la
media in genere che bisogna tenere, si aggira sui 200-220 al km
trasporto. Non parliamo di chi va sopra, questo è il prezzo di
gestione della linea senza tener conto dei passeggeri, cioè tenendo
conto semplicemente di quel che costa il percorso giornaliero a Km
delle diverse linee, il rinnovo, naturalmente, del materiale entro
dieci anni, le tariffe sindacali per gli addetti ai trasporti e via
di seguito. Perciò non è che il problema, in un certo qual modo, è
nuovo per l'Amministrazione; è un problema che è stato portato
avanti e che senza dubbio dovrà essere portato avanti e se è stato
considerato prima il problema Aosta e paesi limitrofi, è perché se
ha visto che almeno qui c'era la possibilità di portare in porto
qualche cosa di positivo, naturalmente, non si poteva dimenticare
il resto della Valle. Ma, se la prima posizione era raggiunta qui,
si avevano dei dati di fatto per vedere il resto della Valle. La
questione dei trasporti non è una questione che riguarda solo la
Valle d'Aosta, è una questione nazionale, in cui il Governo
dovrebbe intervenire, perché senza dubbio i passivi sono paurosi,
le linee, le poche linee attive sono quelle linee a forte traffico
e a lungo distanza, tutte le altre linee non possono essere attive,
perciò io ritengo che ben venga una Commissione che acceleri questi
lavori e che arrivi a qualche risultato positivo.
Il fatto, poi, di come andranno gestiti questi trasporti, è
un'altra questione... agevolare alla Commissione perché i metodi
anche in altre zone sono diversi. Ad esempio, mi sembra che Asti
sia arrivata a una conclusione di questo genere, che abbia preteso
dai concessionari l'efficienza dei mezzi, le norme di legge, il
pagamento sindacale, ecc., abbia contrattato un chilometraggio e si
sia riservato di distribuire i biglietti. A fine anno, paga il
deficit ed è tutto finito lì, perché anche... ecco, perché
bisognerà studiare anche dall'atto amministrativo e anche per
caricarsi un passivo definitivo a carico della Regione, il che non
è indifferente, perché basta aver parlato dei 40-50 milioni per una
piccola zona per capire quale sia il futuro passivo. Perciò io
riterrei: ben venga la Commissione, noi siamo, come Socialisti,
favorevoli, però di come poi riuscire amministrativamente a porre
in gioco, in un modo più che in un altro, questa possibilità, io
direi vediamolo dalla Commissione, dove naturalmente ci dovranno
essere i gruppi politici, le persone interessate, i rappresentanti
sindacali, per entrare in merito alla discussione. Ma senza dubbio
non è che il problema non è nuovo; il problema l'abbiamo studiato
proprio di fronte a queste necessità assolute e anche perché è un
problema portato in campo nazionale, che non riguarda solo noi,
riguarda, purtroppo, tutta la Nazione e mi sembra che, ogni tanto,
non tutti gli anni, se non sbaglio, il Governo abbia erogato alle
diverse Società ogni tanto, dei fondi a conguaglio. Non ho i dati
precisi, ma so che sono stati dati.
Pedrini (P.L.I.)
- Due parole soltanto per esprimere il
nostro concetto e il concetto è stato praticamente superato, ci
dobbiamo adeguare a quanto ha detto il Consigliere Andrione, molto
bene - e come sempre, ci batte sul tempo - ci adeguiamo e diamo
atto che noi pensiamo come pensa Andrione in materia.
Pollicini (D.P.)
- Ma è evidente che il problema dei
trasporti urbani, extra-urbani è un problema sociale ed è anche
evidente che il problema rappresenta, per, specialmente, i meno
abbienti, uno dei problemi più seri che debbono affrontare,
specialmente per recarsi al lavoro o a scuola, quindi è indubbio
che noi siamo sensibili a questo problema, però, proprio perché è
un problema serio e proprio perché anche è un problema grave, va
affrontato con quella serenità che il problema richiede, serietà,
quindi, che richiede una soluzione molto precisa, affrontata per
gradi ed in modo responsabile, quindi, con uno studio completo.
Ecco perché io sarei favorevole, a nome del mio gruppo, a una
delibera che, grosso modo, suonasse così: "di impegnare la Giunta a
predisporre, avvalendosi del contributo di una apposita Commissione
consigliare, gli studi e gli strumenti atti a realizzare, ai sensi
dell'art. 2 comma H dello Statuto, la disciplina dei trasporti
pubblici" e mi fermerei qui, proprio perché, dopo questo studio e
visto che il problema è veramente grave e importante e difficile
anche di soluzione, si possono vedere le prospettive che può avere
la soluzione di questo problema. In fondo non dimentichiamoci che,
in relazione a questi risultati, si può operare una scelta
veramente responsabile e cosciente ed è in contrasto - sono
d'accordo anch'io su quello che diceva Andrione - il dispositivo di
delibera quando, prima ancora di avere uno studio, si impegna per
la soluzione che avrà. È lo studio che ci dirà quale sarà la
migliore soluzione, nell'interesse proprio degli utenti. Ecco
perché io proporrei ai presentatori della mozione una variante del
dispositivo di delibera in questo senso, perché vediamo pure le
date se volete... (
Voce
) ...Io parlo piuttosto in fretta,
forse è vero, cioè il dispositivo potrebbe essere questo "di
impegnare la Giunta a predisporre, avvalendosi del contributo di
una apposita Commissione consiliare, gli studi e gli strumenti atti
a realizzare, ai sensi dell'art. 2 comma H dello Statuto, la
disciplina dei trasporti pubblici" mi fermerei qui. Sarebbe il
primo atto, dopo di che, il secondo atto dovrebbe venire in
funzione dei risultati che danno questi studi. Fissiamo anche un
termine, stabiliamo...
Montesano (P.S.D.I.)
- Consigliere Pollicini, vuol
passare per favore quell'emendamento, oppure lo scriva. Lo scriva
su un pezzo di carta e poi lo passa... (
Voci
) ...Nessun
altro chiede la parola? Consigliere Ramera.
Ramera (D.C.)
- Non starò a ripetere quanto hanno già
detto gli altri, comunque, questa modificazione del deliberato ci
trova consenzienti, proprio per le ragioni che sono già state
esposte da Andrione, da Pollicini, da Pedrini e anche dal Dr.
Chantel, che occorre uno studio del problema, dopo di che potremo
affrontare per la sua realizzazione questo problema.
Milanesio (P.S.I.)
- Mentre quanto ha detto Chantel va
benissimo per noi Socialisti, voglio solo aggiungere alcune cose
come ex Assessore comunale che ebbe modo di affrontare questo
problema, purtroppo, di non risolverlo, arrivando solo a degli
stanziamenti che ancora ci sono in Comune di Aosta per oltre 100
milioni per la municipalizzazione o comunque la gestione, la
collettivizzazione - si parlò allora - dei trasporti urbani, allora
si parlava solo di trasporti urbani.
Il problema dei trasporti pubblici è un problema che si pone con
maggior o minore drammaticità in tutta Italia da un po' di tempo a
questa parte. È chiaro che sono entrati in crisi - o stanno per
entrare in crisi - le aziende che operano in questo settore.
L'aumento della motorizzazione privata e tanti altri fattori
incidono negativamente sul bilancio aziendale di questa società,
però quale deve essere il problema che si deve porre un Ente
pubblico a questo punto? È quello del servizio per il cittadino.
Del resto, io credo che una amministrazione democratica e sensibile
ai bisogni dei cittadini, non vuole puntare tutto sullo sviluppo
del trasporto privato, non vuole puntare tutto su questo, deve
anche puntare sullo sviluppo del trasporto, sia esso su gomma, su
rotaia, su ferrovia ecc. Noi abbiamo anche una particolare
orografia, una valle centrale, molte valli laterali, la popolazione
è sparsa sul territorio, quindi, è inevitabile che le aziende che
operano in Valle d'Aosta nel settore dei trasporti - tranne che per
alcune linee - siano tutte zoppicanti, abbiamo il fiato corto e ce
lo avranno sempre di più in avvenire. Quindi, questa mozione
utilissima, perché sottopone ancora una volta all'attenzione di
questo Consiglio un problema che, se non è ancora esploso,
esploderà tra qualche anno, uno, due anni, tre anni. Noi sappiamo
che alcune aziende che operano in questo settore - siano esse a
carattere individuale o a carattere societari - incominciano a
registrare, da qualche anno a questa parte, dei passivi di bilancio
abbastanza elevati e, come giustamente diceva prima il Consigliere
Andrione, è chiaro che queste aziende che sono private, che si
ispirano alle remunerazioni del capitale, questo problema, prima o
poi, ce lo faranno cadere nelle mani come una patata bollente,
perché va da sé che una azienda privata è disposta a reggersi nella
misura in cui remunera il capitale, nella misura in cui dà un utile
a questo capitale. Nella misura in cui questo fatto non si verifica
più, il problema dei trasporti pubblici scoppierà e la Regione se
lo troverà in mano come patata bollente.
Quindi, tanti vale che questa Commissione che dovrà affiancare
la Giunta in questo discorso molto difficile, molto complesso,
venga istituita immediatamente e che gli si assegni anche un tempo
direi congruo, ma, nello stesso tempo, strettamente necessario ad
approfondire questo argomento.
Le forme di intervento e di partecipazione io non credo che
possano essere stabilite a priori, perché non esiste uno schema,
diciamo così ideale, noi abbiamo visto che, in certi casi, può
servire il metodo della partecipazione, in altri, si renderà magari
necessario quello della vocazione al potere pubblico, totalmente,
diciamo questa Commissione dovrebbe avere il compito di
approfondire appunto questi aspetti.
Quello che mi preme sottolineare è che questa Amministrazione
questo problema l'ha già affrontato, sia pure in prima
approssimazione, ha già fatto delle verifiche, ha già fatto dei
conti - saranno i conti della serva, ma bisogna anche farli -
perché è giusto che il Consiglio, di fronte ad una proposta, si
trovi investito di tutto gli aspetti tecnici, economici e
finanziari che questa proposta può comportare.
Quindi io concordo con la proposta avanzata da Pollicini di
istituire una Commissione consiliare che affianchi la Giunta e, non
so, potremmo dargli tre mesi di tempo per riferire in questo
Consiglio, per esempio, se si vuole dare un tempo ... (
Voce
)
...Come? Va bene, 31 maggio va benissimo. Ah, proponeva di
sopprimerlo? Va bene, non importa, l'importante è che ci sia un
accordo sulla volontà e mi pare che la volontà sia stata
manifestata da tutti i gruppi e sulla rapidità per portare avanti
questi lavori.
Dolchi (P.C.I.)
- Sono d'accordo, come presentatore della
mozione sono d'accordo sugli emendamenti proposti, prima dal
collega Andrione, poi dal collega Pollicini. L'unica perplessità
potrebbe rimanere sulla non previsione del bilancio 1972, in quanto
poi potrebbe sorgere il problema "non è stato previsto, quindi, non
se ne fa niente, malgrado gli studi, perché non è stata prevista la
somma in bilancio".
Abbiamo il fondo di rotazione - a quanto si sente dire - e
semmai in sede di bilancio puntualizzeremo questo nostro pensiero e
quindi rimandando eventuale discussione in Commissione le obiezioni
che, personalmente, avrei voluto fare ad alcune affermazioni circa
il problema dei trasporti pubblici, che proprio in questo momento
debbono essere potenziati per evitare la congestione che è la
conseguenza dell'incremento del trasporto privato, noi, il gruppo
comunista si dichiara d'accordo per le variazioni proposte alla
mozione e voterà in tal senso.
Tonino (P.S.I.U.P.)
- Anch'io sono d'accordo sulla
proposta fatta dal Consigliere Pollicini e devo solo rilevare una
cosa: alcuni interventi hanno parlato di serietà dei problemi, io
penso che sia il gruppo comunista, come il sottoscritto, quando
abbiamo portato questa mozione, l'abbiamo posta con una certa
serietà, perché il problema naturalmente è serio, è serio e deve
essere giustamente valutato, valutato per bene e ponderato per
bene. Quindi io sono d'accordo sulla proposta fatta dal Consigliere
Pollicini, voterò a favore di questa mozione.
Montesano (P.S.D.I.)
- Altri che chiedono la parola?
Allora, fermo restante le premesse della mozione, io leggo la parte
deliberativa che è stata presentata dal Consigliere Pollicini:
"Delibera di impegnare la Giunta a predisporre, avvalendosi del
contributo di una apposita Commissione consiliare, gli studi e gli
strumenti atti a realizzare, ai sensi dell'art. 2 al comma A dello
Statuto, la disciplina dei trasporti pubblici".
Io mi permetterei di dare una piccola modifica per ragioni di
praticità a questo suo emendamento, cioè, a dire invece di stare a
nominare una Commissione apposita, io aggiungerei "composta dai
Capigruppo consiliari o da suoi sostituti" di modo che è pacifico
che tutti i gruppi vi partecipano o nelle persone dei Capigruppo o
dai loro sostituti.
Il Consiglio accoglie questa modifica? Per non star lì a
nominare una Commissione, ecco questa è la proposta. Dunque,
allora, al punto della parola "Commissione" è aggiunto "composta
dai Capigruppo consiliari o da suoi sostituti, gli studi... ecc.".
Quindi, precisato in questo modo l'emendamento deliberativo, chiamo
ai voti il Consiglio.
Chi è favorevole alzi la mano?
(intervento fuori microfono di
Dujany)
...No, è messo nel deliberato. Ma la Commissione deve
essere rappresentativa di tutti i gruppi, non ho capito bene cosa
ha detto il Presidente della Giunta.
Dujany (D.P.)
- ...chiedevo se questa precisazione era
una precisazione concordata in Consiglio, oppure...
Montesano (P.S.D.I.)
- Ma io credo... la mia proposta è
stata di mettere nel deliberato, in quanto, se ci fosse la
rappresentanza di tutti i gruppi... questo è stato il mio spirito
e, se si vuole modificare, se non si vuole accogliere, io non ho
niente in contrario che rimanga il vecchio, è soltanto per evitare
di nominare una Commissione, d'altra parte, che sarà
rappresentativa di tutti i gruppi, tutto questo è pacifico...
(Voce)
...Dica, dica.
Dolchi (P.C.I.)
- Invece di "loro sostituti", siccome
sono previsti Capigruppo e vice Capigruppo, in assenza dei
Capigruppo funzionano i vice Capigruppo... (
Montesano:
...che non ci sono!) ...Ma teoricamente dovrebbero esserci o loro
delegati, il Capogruppo delega uno particolarmente esperto in
materia.
Montesano (P.S.D.I.)
- Allora "composta dai Capigruppo
consiliari o da loro delegati". Allora, chi è favorevole a questa
formulazione complessiva alzi la mano. Contrari, astenuti. Il
Consiglio approva all'unanimità.
Siggia (P.C.I.)
- Una piccola nota polemica ci vuole,
visto che la discussione è stata così piana e ha trovato tutti così
concordi, vorrei sapere se il problema dei trasporti, che ritengo
importantissimo, è più importante del problema della Sanità. Tutti
hanno fatto una polemica l'altra volta per la Commissione che si
chiedeva composta come volevate per risolvere i problemi della
Sanità, non c'è stato uno che ha detto: "Va bene, era Commissione
possibile". Si è sostenuto... della Commissione consiliare vogliamo
la Commissione più integrata, con proposte impensate. Va bene,
sottolineo che mi pare che il problema dei trasporti -
importantissimo, valido -, non è però da meno del problema della
riforma sanitaria.
Montesano (P.S.D.I.)
- Sì, ma io non ho capito questo,
perché io non saprei a quale Commissione...
Siggia (P.C.I.)
- Non si potevano fare Commissioni
particolari...
Montesano (P.S.D.I.)
- Va bene, ma tante volte ...
(
Siggia:
...no, Lei ha risposto, no, a me ha risposto
l'altra volta che quella della Cogne è stata una sola e l'unica che
si era fatta, ma che non si potevano fare) ...Un attimo, un
attimo...
Milanesio (P.S.I.)
- Non per polemica, ma così, a titolo
di maggiore chiarimento con la compagna Siggia, devo dire questo,
che per la Sanità... (
Montesano:
Bordon, per favore!) ...che
per la Sanità esiste una Commissione e, quindi, c'è il problema
della spogliazione di poteri di questa Commissione. I trasporti
sono di incerta attribuzione, per cui non se n'è mai occupato
nessuno, questa è la verità, anche se vengono assegnati al Turismo,
però non se n'è mai occupato nessuno presso l'Amministrazione
regionale. A questo punto, è più facile fare il discorso di una
apposita Commissione, perché non si tratta di spogliare
nessuno.
Siggia (P.C.I.)
- ...per la prima volta che facciamo
della polemica e la voglio fare. Non c'è un Assessorato che se n'è
occupato fino adesso, c'è però l'Assessorato al Turismo che
dovrebbe preoccuparsene. Nella questione della Sanità il discorso
era identico: esiste, certo, l'Assessore alla Sanità e una sua
Commissione, ma noi dicevamo che quel problema coinvolgeva tante e
tali altre materie per cui era giusto che ci fosse un
rappresentante per gruppo, indipendentemente dalla Commissione come
era composta, quella consiliare, ed è stato a quel proposito che
qui, in Consiglio, tutti, avete detto: "No, Commissioni speciali
non se ne fanno, perché esistono quelle tradizionali...". Dico,
anche qui delegavate la Commissione del Turismo, forse quella dei
Lavori Pubblici, che ne so io se c'entrava, ma Industria e
Commercio ed era una polemica che volevo fare e sono contenta, ve
lo dico onestamente, che sia passata, perché la prossima volta una
Commissione speciale, forse, nessuno avrà più il coraggio di dire
che non si deve fare.
Montesano (P.S.D.I.)
- Io devo precisare questo, che
questo argomento non fa parte di Commissioni esistenti, perché non
sapremo a chi darlo. Ecco, allora il Consiglio cosa vuol fare? Ci
sono rimaste ancora tre mozioni, tre punti...
Visita di controllo per silicotici, poi la mozione del n. 16 e
quella del 17. Cosa vogliamo fare? Chiudiamo... (
Manganoni:
...
su cui forse ci sarà molto da discutere) ...Un attimo,
lasciate parlare il Consigliere Manganoni.
Manganoni (P.C.I.)
- Sono tre mozioni su cui ci sarà
molto da discutere, sono le 12,25, per una volta, ci mandi a pranzo
ad un'ora ragionevole.
Montesano (P.S.D.I.)
- No, io sono a vostro servizio, non
decido io. Il Consiglio mi sembra che sia unanime nel voler
chiudere, allora la seduta è tolta ed è convocata per le ore
16.
---
La seduta ha termine alle ore 12,25.
