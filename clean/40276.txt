Classificazione
TRASPORTI E VIABILITÀ
Autostrade e trafori alpini



Oggetto del Consiglio n. 3123 del 10 gennaio 2018 - Resoconto
OGGETTO N. 3123/XIV - Interrogazione: "Azioni poste in essere
dalla società SITRASB per il recupero del maggior compenso erogato
ai componenti del collegio sindacale".
Farcoz (Président) -
Point n° 11, à l'ordre du jour. Pour
la réponse,
la parole au Président de la Région.
Viérin (UVP) -
Ringrazio il collega Cognetta, questo è un
argomento più volte dibattuto in questo Consiglio e quindi
puntualmente rispondiamo alle domande in questo senso. "In che data
è stata comunicata tale risoluzione al Cda": ricordo che è una
risoluzione approvata dal Consiglio regionale il 21 settembre,
collega Cognetta, ed è stata trasmessa alla SITRASB in data 2
ottobre 2017.
Poi ci chiede quali sono le azioni che, di conseguenza a questa
risoluzione, sono state portate avanti. Ricordo che c'è stato un
periodo di transizione con le dimissioni e la nomina del nuovo
presidente, ma la SITRASB, a seguito della trasmissione della
risoluzione, ha inserito la questione all'ordine del giorno della
riunione del consiglio d'amministrazione del 4 dicembre, prima
seduta utile dopo quella del 18, in cui c'erano i provvedimenti in
ordine ai lavori di somma urgenza. Quindi l'affido per ripristinare
la transitabilità in sicurezza del traforo è stato ritenuto
prioritario e il 4 dicembre è stata dibattuta la questione. In tale
seduta, il presidente Meroi ha proposto in trattazione l'argomento
al Cda, che ha deliberato all'unanimità dando mandato al presidente
stesso e al neosindaco effettivo Frand Genisot di procedere a un
approfondimento dell'argomento sulla scorta della documentazione
agli atti. Quanto sopra al fine di addivenire a una definitiva
determinazione della questione, che avrà luogo nel corso della
prossima riunione del consiglio d'amministrazione SITRASB, che si
prevede verrà convocata entro il corrente mese di gennaio. Quindi
una prima riunione per affidare la questione e nella successiva
riunione sarà definita la questione di cui lei chiede.
(
Dalle ore 17:42 assume la presidenza il Vicepresidente
Grosjean
)
Grosjean (Presidente) -
La parola al consigliere Cognetta
per la replica.
Cognetta (M5S) -
Spero che quanto prima finalmente si
definisca la questione, è quasi un anno e mezzo che andiamo avanti.
Io ho già chiesto, attraverso un accesso agli atti, una serie di
verbali del consiglio d'amministrazione per capire qual era la
situazione. Spero che nel più breve tempo possibile si possa
definire questa vicenda e mi riservo, a questo punto, di fare
ulteriori iniziative in aula, quando avremo la risposta da parte
del Cda dell'azienda.
