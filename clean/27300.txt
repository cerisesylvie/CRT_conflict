Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 231 del 7 ottobre 1971 - Resoconto
OGGETTO N. 231/71 - Concessione di un contributo al Comune di
Aosta nelle spese per l'acquisto e la posa in opera di sei aule
scolastiche prefabbricate.
Personnettaz
(D.P.) -
Allora la parola
all'Assessore Lustrissy.
Lustrissy
(D.P.)
- Allora in attesa dell'arrivo
dell'Assessore ai Lavori Pubblici posso sostituirmi all'Assessore,
ma per competenza posso fare una breve relazione su questo
problema.
Come lor Signori sapranno i problemi delle Scuole Materne nel
Comune Aosta è un problema sempre più pressante.
Da molti anni l'Amministrazione comunale di Aosta utilizza
locali vari e negozi, immobili vari per l'apertura di scuole
materne per il funzionamento di sezioni di scuole materne, la
situazione è arrivata al limite di rottura e non è più sostenibile.
Il Comune di Aosta ha ritenuto opportuno iniziare una serie di
costruzioni in prefabbricato per assolvere a queste prime esigenze
e abbiamo ritenuto altresì opportuno di intervenire con contributo
per la soluzione di questo problema che è un problema che interessa
molto la cittadinanza di Aosta.
Fosson
(U.V.)
- Nous sommes d'accord sur cette
question parce que l'urgence de donner à la ville d'Aoste la
possibilité d'avoir pour les écoliers qui est absolue, mais je
voudrais demander où viennent placées ces écoles préfabriquées? En
attendant de ce qui a dit M. l'Assesseur Lustrissy il me semble que
c'est tout pour les écoles maternelles, toutes ces constructions
sont pour les écoles maternelles, sur cela nous sommes d'accord,
mais ils viennent déplacés dans plusieurs endroits de la Ville
d'Aoste. J'aimerais seulement savoir cela parce que à travers la
relation et à travers la délibération qui nous vient proposée on ne
comprend pas et il n'y a pas ceci, je voulais seulement cette
explication, parce que nous nous sommes d'accord.
Manganoni
(P.C.I.)
- In fatto di prefabbricati
vorrei allacciarmi ad una triste esperienza fatta dalla Regione.
Avevamo acquistato una Scuola prefabbricata che abbiamo installato
a Gressoney La Trinité, è un'esperienza che la Giunta ha voluto
fare...
(voce di Andrione)
...a monte della Trinité, Comune
della Trinité, costo: 9.000.000. Allora con 5.000.000 si costruiva
una costruzione pressappoco della stessa superficie e dello stesso
volume in muratura. Abbiamo fatto il prefabbricato, a parte che
anche dal punto di vista paesaggistico non è che si addiceva molto,
ma si tratta di un mucchio di lamiere, si sa che con delle viti e
dei bulloni che col tempo arrugginiscono, con tutti i gravi
inconvenienti, la stessa cosa abbiamo fatto per il Breuil, ma lì
l'abbiamo dovuta fare per altre ragioni, dove naturalmente
lamentele, freddo, pavimento che balla, tutti gli
inconvenienti...
Ora dopo questo esperimento negativo che abbiamo fatto allora in
Giunta così, per provare, perché è anche giusto che si facesse, che
però ha convinto l'Amministrazione regionale a non fare più; a non
continuare ad acquistare scuole prefabbricate ma a farle in
muratura e constatato che qui ogni aula verrebbe a costare
13.000.000, invece a noi quella costava 9.000.000, io sia chiaro
non sono contrario a questo perché mi si dirà per ragioni di
urgenza ecc., però dovremmo riflettere, perché noi capiamo che i
prefabbricati specialmente in Valle d'Aosta col clima, con la
stagione invernale, con tutti gli altri inconvenienti sappiamo la
durata che hanno e gli inconvenienti che presentano, sia per il
riscaldamento che per altro.
Quindi io voterò a favore di questa delibera, però direi di
invitare la Giunta, magari anche ad invitare il Comune a riflettere
su questi fattori. Facciamoli in muratura a parte che non spendiamo
di più e almeno se le facciamo in muratura per un certo periodo di
anni lungo, lunghissimo, dureranno, invece la durata di questi con
gli inconvenienti che io vi ho segnalato e che si verificheranno,
non so quanto dureranno.
Rollandoz
(D.P.)
- Una breve risposta. Noi
riteniamo che attualmente si stia orientando ad andare verso la
prefabbricazione in tutta Europa, si va verso la prefabbricazione,
l'Italia probabilmente in Europa è all'ultimo posto come
prefabbricazione ed i motivi sono parecchi. Il fatto che in Italia
vi siano dei potenti cementieri questo è uno molto valido, questo
tipo di prefabbricazione, quanto dice il Consigliere Manganoni su
quella scuola prefabbricata, probabilmente realizzata 10 anni fa,
quindi 10 anni addietro in una zona dove probabilmente non conviene
utilizzare edifici prefabbricati.
Noi riteniamo che ad Aosta questi prefabbricati dovrebbero dare
una certa garanzia. Sono stati esaminati, visitati dai tecnici
dell'Assessorato, dai tecnici dell'Amministrazione comunale di
Aosta, danno certe garanzie di resistenza.
La situazione del Comune di Aosta è abbastanza drammatica per
quanto riguarda le scuole, una relazione fornitami dal Comune dice
"che quest'anno gli alunni iscritti alle scuole materne sono 883.
Aule ospitanti agli alunni 31, quindi una capacità di 430 alunni,
ne rimangono 453 senza aule" pertanto è drammatica. Possiamo essere
d'accordo che oggi come oggi forse sarebbe più conveniente ancora
economicamente la costruzione tradizionale, però siamo al mese di
ottobre, capitano queste cose, ci troviamo in questa situazione,
questi fabbricati vengono forniti al Comune di Aosta, nel giro di
due mesi.
La disposizione di queste aule dovrebbe essere: tre nella zona
S. Rocco, credo che sia la zona della Conceria Rivolin se non
sbaglio, e tre dovrebbero essere vicino alla zona di Via Monte
Grivola, dove il Comune ha già l'area disponibile.
Montesano (P.S.D.I.)
- Nessun altro intervento. Chi
approva alzi la mano. Contrari? Astenuti?
Il Consiglio approva.
Allora si passa, come ultimo argomento, alla ratifica delle
deliberazioni di Giunta, cioè oggetto n. 20.
