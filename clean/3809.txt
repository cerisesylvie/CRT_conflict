Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 82 del 13 febbraio 1981 - Resoconto
OGGETTO N. 82/81 - RINVIO TRATTAZIONE DI MOZIONE CONCERNENTE:
"COMPLETAMENTO DELLE NORME DI ATTUAZIONE DELLO STATUTO SPECIALE
DELLA VALLE D'AOSTA".
Presidente
- Colleghi Consiglieri, nella seduta
dell'altro giorno avevamo soprasseduto alla discussione della
mozione all'oggetto n. 23 dell'o.d.g..
Ha chiesto di parlare il Presidente della Giunta per mozione
d'ordine. Ne ha facoltà.
Andrione (UV)
- Io vorrei chiedere ai Consiglieri
Lustrissy e Lanivi, presentatori della mozione, un rinvio al
prossimo Consiglio perché vorrei poter acquisire un parere
giuridico.
Presidente
- Prima della risposta del Consigliere
Lustrissy vorrei pregarlo, se prende in esame la proposta del
Presidente della Giunta, di rinviare l'oggetto alla sessione della
prima quindicina di marzo.
Ha la parola il Consigliere Lustrissy.
Lustrissy (DP)
- Siamo d'accordo per il breve rinvio con
le modalità suggerite dal Presidente del Consiglio, però, per
quanto riguarda il parere del costituzionalista, vorrei far
presente al Presidente della Giunta che uno dei firmatari della
proposta è un illustre costituzionalista; comunque un parere in più
non guasta.
Andrione (UV)
- Non è certo al dottor Lustrissy che devo
dire che le opinioni qualche volta divergono.
Presidente
- Il Consiglio ha obiezioni? L'oggetto n. 23
sarà iscritto nella prima quindicina di marzo. Vi ricordo che il
Consiglio è convocato in sessione straordinaria ed urgente per
lunedì 16 febbraio alle ore 9,30.
La seduta è tolta.
L'adunanza termina alle ore 18,51.
