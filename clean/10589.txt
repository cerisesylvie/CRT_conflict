Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1582 del 21 novembre 1990 - Resoconto
OGGETTO N. 1582/IX - CONTROLLI DELLA SICUREZZA SUL LAVORO NEI
CANTIERI DELL'AUTOSTRADA DEL MONTE BIANCO. (Interpellanza)
PRESIDENTE:
Do lettura dell'interpellanza Presentata dal
Consigliere Riccarand ed iscritta al punto 17 dell'ordine del
giorno.
INTERPELLANZA
APPRESA la notizia dell'ulteriore drammatico incidente nei
cantieri dell'autostrada del Monte Bianco;
RILEVATO CHE nell'arco di pochi mesi ci sono stati quattro
incidenti mortali e decine di infortunati;
VISTO il comunicato della Federazione Lavoratori delle
Costruzioni con cui si chiede un'accurata verifica della situazione
e, se necessario, il sequestro dei cantieri;
il sottoscritto Consigliere regionale del Gruppo Verde
Alternativo
INTERPELLA
la Giunta regionale per sapere:
1) quante e quali sono le imprese che operano nei cantieri
autostradali e quanti e quali infortuni si sono finora
verificati
2) come è organizzato il servizio di controllo sulle condizioni
di sicurezza del lavoro;
3) quale risposta è stata data alle richieste della F.L.C. di un
controllo costante, tramite un apposito ispettore dell'U.S.L.,
sulle condizioni di sicurezza nel lavoro e quali provvedimenti sono
stati assunti nei confronti delle imprese che non rispettano
adeguatamente tali norme;
4) che cosa si intende fare per modificare una situazione che ha
già provocato troppe vittime.
PRESIDENTE:
Colleghi Consiglieri., questa interpellanza
avrebbe potuto essere discussa con la mozione iscritta al punto n.
67 dell'ordine del giorno, ma il Consigliere Riccarand, che non
potrà essere presente alla prossima seduta del Consiglio, ha
chiesto di poterla sviluppare adesso.
Ha chiesto la parola il Consigliere Riccarand, ne ha
facoltà.
RICCARAND (VA):
Questa interpellanza è stata presentata
all'inizio del mese di ottobre, dopo che si era verificato un
ulteriore e grave incidente nei cantieri dell'autostrada del Monte
Bianco: si trattava del quarto incidente mortale nell'arco di
pochissimi mesi. Dopo la presentazione di questa interpellanza c'è
stato un altro gravissimo incidente nella Valle del Gran San
Bernardo, dove un altro lavoratore è morto in un cantiere stradale.
E' evidente, quindi, che la situazione, non solo non è migliorata,
ma si è ulteriormente aggravata.
Da qui discende la necessità di avere un quadro definito della
situazione in questo momento, soprattutto per quanto riguarda i
cantieri autostradali, ma anche più in generale rispetto a tutti
gli altri cantieri stradali e rispetto alle situazioni. in cui si
sono verificati questi gravi infortuni..
Ci interessa capire in che modo è organizzato il servizio di
controllo sulla sicurezza dei posti di lavoro e come è stato
possibile che si verificassero ripetutamente questi incidenti
mortali, senza che venissero messi in atto provvedimenti utili ad
evitarli..
Abbiamo anche preso atto di comunicati e di prese di posizione
molto indignati da parte della Federazione dei lavoratori delle
costruzioni, perché è stata denunciata una insufficiente
accuratezza nei sistemi di controllo, una inadeguata iniziativa da
parte della stessa USL, il non funzionamento di comitati che
teoricamente erano stati approntati per garantire un maggior
controllo sulle condizioni di sicurezza nell'esecuzione dei lavori.
in tutti i cantieri, ma in particolare noi ci riferivamo ai
cantieri stradali ed autostradali.
In questa situazione molto delicata, con tutti i risvolti
negativi che ci sono stati., noi. desideriamo sapere quale
iniziativa è stata svolta da parte della Giunta ed in particolare
in che modo si intende intervenire anche in queste settimane nei
confronti di una situazione che sembra bloccata, quasi senza alcuna
garanzia di miglioramento delle condizioni di lavoro.
PRESIDENTE:
Ha chiesto la parola
l’Assessore alla Sanità ed Assistenza sociale
Beneforti, ne ha facoltà.
BENEFORTI (DC):
Io rispondo solo in parte ai quesiti
dell'interpellanza, mentre l'Assessore Martin completerà le
risposte per quanto di sua competenza.
Come richiesto dal primo quesito, l'Assessore Martin indicherà
le imprese che operano nei cantieri autostradali, mentre io mi
limito ad esporre tutta l'infortunistica di questi ultimi
tempi.
Per quanto concerne l'autostrada. posso dire che da gennaio a
settembre del 1990, gli infortuni sono stati 214, quattordici dei
quali gravi e cinque mortali.
Per i punti due e tre, comunico che l'USL della Valle d'Aosta
già dal giugno del 1990 ha provveduto a distaccare un ispettore per
un controllo costante dei cantieri autostradali, per l'esame dei
piani di sicurezza predisposti. dalle imprese, per effettuare le
inchieste sugli infortuni accaduti, per riferire nel merito
all'autorità giudiziaria.
Sono stati assunti i provvedimenti previsti dalle normative
vigenti in materia di sicurezza del lavoro, mentre le violazioni
alle norme sono state segnalate alla procura della Repubblica
presso la pretura circondariale, entro i termini previsti dal nuovo
codice di procedura penale. E' stato quindi portato avanti tutto il
lavoro che, in base alle norme di legge, doveva essere portato
avanti.
Per quanto riguarda il quarto punto dell'interpellanza, dove ci
viene chiesto che cosa intendiamo fare, posso dire che noi ci siamo
impegnati e ci impegniamo ad intensificare la vigilanza da parte
delle strutture preposte, in modo da ottenere da parte delle
imprese il rispetto di tutte le norme di sicurezza previste dalle
vigenti. norme.
In tal senso ho parlato anche con la federazione imprenditori
delle costruzioni e con le organizzazioni sindacali, alle quali ho
confermato che intendiamo potenziare il Servizio di prevenzione e
di sicurezza nei luoghi di lavoro dell'USL, con la creazione di
un'apposita unità operativa per la sicurezza del lavoro e per
l'impiantistica, dotata di personale dirigente ed ispettivo
adeguato in qualità e quantità, preparato ed in grado di far fronte
alle necessità di prevenzione. In sostanza, modificando per legge
la pianta organica dell'USL, noi vogliamo creare un'unità addetta
alla prevenzione degli infortuni effettivamente capace di
funzionare.
Ho assicurato le organizzazioni sindacali che, all'interno
dell'Assessorato alla Sanità ed Assistenza sociale, istituiremo un
apposito ufficio sull'andamento della sicurezza sul lavoro, per
avere la possibilità di seguire la situazione ed avere tutti i.
dati necessari aggiornati, sia quelli degli infortuni sia quelli
delle malattie professionali.
Si tratta, quindi, di potenziare la struttura che già esiste
all'interno dell'USL e nel contempo creare una struttura
all'interno dell'Assessorato alla Sanità ed Assistenza sociale per
essere sempre nelle condizioni di. poter seguire l'andamento di
questo settore della sicurezza sociale. Come Assessorato, vogliamo
anche seguire con particolare attenzione i rapporti con l'INPS e
con l'INAIL.
Credo che la sicurezza nel lavoro sia importante e riguardi
tutti, ma in modo particolare noi della Giunta, che ci teniamo in
modo particolare a mettere in atto tutte le iniziative necessarie
per rendere questa sicurezza quanto mai efficace nei confronti dei
lavoratori, specie mentre ci avviciniamo al 1992, che dalla
Comunità europea è stato proclamato: "Anno europeo della sicurezza,
dell'igiene e della salute sui luoghi di lavoro".
Certamente noi faremo tutto il possibile, ma credo che anche gli
enti locali e le varie istituzioni. debbano fare quanto sta a loro
per risolvere questi problemi.
Grazie.
PRESIDENTE:
Ha chiesto la parola
l’Assessore ai Lavori pubblici Martin, ne ha
facoltà.
MARTIN (ADP):
Per completare la risposta dell'Assessore
Beneforti, do l'elenco delle imprese che operano sul tronco
autostradale Sarre-Morgex.
Nei lotti 6 e 7 operano le imprese Freydoz, Bertino e Garetto;
nel lotto 8 l'impresa Ferrocemento; nel lotto 9 le imprese Torno e
Fioroni; nel lotto 10 le imprese Dellamorte Italo e Dellamorte
Antonio; nei lotti 11 e 12 un consorzio di imprese formato dalle
società Italstrade, Carena e Cooperativa costruttori; nel lotto 13
l'impresa Pizzarotti e nel lotto 14 l'impresa Follioley.
Queste ditte, nell’esecuzione dei lavori, si
avvalgono di numerose imprese subappaltatrici, per cui, se il
Consigliere Riccarand vuole conoscere i nomi nativi di queste
imprese e sapere in che modo operano, potrò eventualmente fornirgli
una copia dei loro nominativi, suddivisi per lotto e per tipo di
lavoro subappaltato. Le ditte subappaltatrici sono state
autorizzate ad operare nel più assoluto rispetto della normativa
antimafia, tant'è che copia della relativa documentazione è stata
inviata dalla RAV all'alto Commissario per la lotta alla
delinquenza mafiosa, che non ha formulato alcun rilievo in
proposito.
Per completare la risposta, devo ancora dire che nel mese di
ottobre, a seguito degli ultimi incidenti verificatisi nei cantieri
dell'autostrada, si. è tenuta un'apposita riunione presso l'ufficio
del lavoro, cui hanno partecipato tutte le parti in causa, ossia la
RAV, le organizzazioni sindacali, i rappresentanti dell'Intersind e
quelli della USL, il procuratore della Repubblica presso la Pretura
di Aosta, gli Assessorati dei Lavori pubblici e della Sanità ed
Assistenza sociale.
In quella sede è stata evidenziata l'importanza di organizzare
degli specifici corsi in materia di sicurezza sul lavoro. Tutte le
parti presenti hanno concordato sull'utilità di tale proposta e la
RAV si è dichiarata pronta a partecipare alla sua attuazione ed
organizzazione. Penso che tale iniziativa possa essere avviata
quanto prima, grazie anche alla collaborazione dell'FLC, che ha
partecipato a quell'incontro.
Credo che quanto detto possa completare le informazioni chieste
nell'interpellanza. Mi riservo di fornire al Consigliere Riccarand
copia delle imprese che hanno ottenuto dei lavori in
subappalto.
Si dà atto che, dalle ore 12,07, assume la Presidenza il
Vicepresidente BICH.
PRESIDENTE:
Ha chiesto la parola il Consigliere Riccarand,
ne ha facoltà.
RICCARAND (VA):
Credo che i dati forniti dall'Assessore
alla Sanità, sul numero degli infortuni verificatisi in un arco di
tempo piuttosto limitato, siano piuttosto impressionanti: 314
infortuni sono veramente tanti.
Proprio da questo discende l'esigenza di accelerare le
iniziative preannunciate tese al rafforzamento della capacità di
controllo da parte dell'USL, col rafforzamento dell'organico idoneo
e con l’istituzione di apposite strutture di
controllo a livello di Assessorato.
Auguro e raccomando, quindi, alla Giunta di cercare di mettere
concretamente in atto questi provvedimenti in un breve arco di
tempo, perché ci troviamo effettivamente di fronte ad una
situazione che presenta elementi di. preoccupazione molto
accentuati.
