Classificazione
ISTRUZIONE PUBBLICA



Oggetto del Consiglio n. 2633 del 23 febbraio 2017 - Resoconto
OGGETTO N. 2633/XIV - Interpellanza: "Eliminazione di campi
obbligatori dalle modalità di iscrizione on line degli alunni alla
prima classe di ogni ordine e grado".
Rosset (Presidente) -
Punto n. 14 dell'ordine del giorno.
Ha chiesto la parola la collega Certan, ne ha facoltà.
Certan (ALPE) -
Vorrei solo contestualizzare questa
iniziativa, che chiaramente oggi perde un po' più di valore, perché
l'avevamo presentata per lo scorso Consiglio, oggi il discorso
dell'iscrizione
on line
per la scuola dell'obbligo è un po'
passato di moda. Credo che invece il problema che noi vogliamo
sollevare, sul quale chiediamo delle delucidazioni all'Assessore,
sia comunque ancora assolutamente attuale. Quest'anno i genitori
per iscrivere i propri figli nei vari passaggi da una scuola
all'altra, scuola dell'obbligo, dovevano compilare un modello di
iscrizione on line. Tra le altre cose abbiamo visto alcune
pubblicità anche in televisione sul nazionale (Ministero
dell'istruzione e cultura) che dicevano proprio: "l'iscrizione
quest'anno la fate on line". Era quindi anche proprio forse il
primo anno che veniva pubblicizzato e si ribadiva questa nuova
possibilità e questa nuova funzionalità.
Vorrei aprire una parentesi. Credo che l'iscrizione alle scuole
da parte dei genitori sia un momento molto importante e molto
delicato, soprattutto nei primi anni, sia in classe prima della
scuola secondaria di primo grado e poi piano piano la novità,
chiaramente crescendo anche i bambini un po' svanisce ma credo che
siano dei momenti, delle tappe importanti nello sviluppo dei
ragazzi e non sia solo una pratica amministrativa, una pratica
burocratica da svolgere, ma credo che abbia anche un altro valore
per i genitori. Quest'anno, un po' a sorpresa per la Valle d'Aosta,
i genitori ad un certo punto, oltre a mettere i dati anagrafici,
eccetera, si sono ritrovati anche a rispondere ad una domanda che
ha suscitato un po' di dubbio e anche di malumore direi
perché...
(interruzione dell'Assessore Rini, fuori microfono)
...in chi? Nei genitori che dovevano farlo e credo che questo le
sia stato riferito, a meno che non abbiano telefonato solo a
noi...
(nuova interruzione dell'Assessore Rini, fuori
microfono)
...lei non ha ricevuto niente, Assessore...beh, avrà tempo per
rispondermi, adesso se mi permette di presentare quanto volevamo
dirle... Ad un certo punto nel compilare il modello di iscrizione i
genitori si sono trovati a dover rispondere alla seguente
domanda...preciso che questi campi erano obbligatori, altrimenti
non si poteva continuare nella compilazione della domanda e
soprattutto non si poteva inviare, quindi se i genitori non
rispondevano a queste domande, che avevano praticamente anche la
risposta, non potevano procedere. Una delle domande era - perché ce
n'è anche un'altra -: "è favorevole al potenziamento delle
competenze linguistiche di suo figlio o figlia da realizzare
tramite la completa attuazione degli adattamenti delle indicazioni
nazionali del curriculum alla realtà regionale e, in particolare,
tramite l'individuazione delle discipline, o di parte di esse, da
insegnare in lingua francese, inglese o tedesca? Il genitore può
rispondere cliccando sul "sì" e sul "no"". Io non so bene chi sia
quel genio della didattica e della pedagogia che ha pensato questa
frase, certo è, Assessore, che credo che nessun genitore sapendo di
dover rispondere obbligatoriamente a questa domanda, risponderebbe
"no". È difficile da capire la domanda...ma praticamente si
capisce: è d'accordo con il potenziamento delle competenze
linguistiche e alla completata attuazione degli adattamenti...o di
parte di essi da insegnare in lingua francese, inglese e tedesca?
Chi risponde di no? Chi è contrario al potenziamento linguistico
dei propri figli? Scusi, Assessore, mi chiedo chi va a rispondere
"no" a questo quesito. Praticamente è come uno rispondesse se è
favorevole al fatto che quando va a sciare trova le piste tutte
belle preparate. Credo che non ci sia nessun sciatore che
risponderebbe di non essere favorevole. Questa domanda implicava
conoscenze di didattica, conoscenze pedagogiche, conoscenze legate
allo sviluppo dei ragazzi e allo sviluppo anche psicopedagogico dei
ragazzi. In più interveniva su una sperimentazione di due anni,
quindi lei va a chiedere ai genitori se sono d'accordo oggi su un
percorso di due anni, e qua non è precisato. Chi è il genitore che
ha le competenze...certo che ce ne sono, ma in generale qual è il
genitore che può rispondere d'
emblée
a questa domanda in
modo consapevole? Qual è il genitore che ha letto tutti gli
adattamenti? Mi scusi, ma è un compito preciso della scuola
conoscere tutti gli adattamenti, ma non certo di tutti i genitori
che iscrivono i propri figli. Mi scusi, Assessore.
C'era un altro passaggio, faccio veloce perché vorrei
presentarle anche questo. Alla domanda: "suo figlio parteciperà o
no alla lezione di religione?", se uno rispondeva: "no", si trovava
la risposta: "deve perfezionare l'iscrizione in segreteria della
scuola". Quando si andava a scuola per perfezionare l'iscrizione,
si chiedeva perché non fosse stato messo nelle domande, e la
risposta era: "perché non si riuscivano più ad aggiungere caselle
poi per mettere: "studio individuale assistito", "studio
individuale non assistito" e "progetti"". Questo è un altro di quei
passaggi interessanti. Non vorrei pensare male, Assessore, ma è
chiaro che alla fine anche qui la risposta non dico che fosse quasi
obbligatoria, ma era sicuramente più conveniente rispondere: "sì",
altrimenti se uno rispondeva: "no", probabilmente in segreteria
veniva in qualche modo consigliato vivamente poi su qual era la
risposta più adeguata di quelle tre. Ricordiamo che chi non fa
religione deve avere la possibilità di avere un progetto
alternativo della scuola, che sicuramente chiede lavoro; deve avere
la possibilità di avere uno studio individuale sia assistito che
non assistito; questo riguarda soprattutto la scuola superiore o
scuola secondaria di secondo grado.
Noi, Assessore, riteniamo davvero fuorvianti queste due domande,
soprattutto la prima, tant'è che il Sovrintendente Gentile è stato
molto ingenuo nel rispondere, perché nella risposta che ha dato
quando il problema è stato sollevato dai genitori è risultata
evidente qual è la motivazione di questa domanda. La motivazione la
dà il Sovrintendente: "se risponderanno di sì, meglio, vuol dire
che stiamo andando nella direzione giusta con pari opportunità di
tutti di potenziare le competenze linguistiche". Certo, a quella
domanda credo che il 99,9 percento dei genitori avrà risposto:
"sì", perché non c'è nessun genitore che deve fare l'iscrizione on
line su dei campi obbligatori...quindi anche questo era un campo
obbligatorio, a mio avviso, è questa la cosa gravissima ed è credo
anche una violazione della
privacy
proprio per
l'obbligatorietà...
(nuova interruzione dell'Assessore Rini, fuori
microfono)
...sì, caro Assessore, perché era nominativo e con dati
anagrafici sia da parte del genitore che da parte dell'alunno...è
violazione della privacy. Siccome alcune volte abbiamo anticipato
alcune forzature che lei ha fatto, che adesso sono riconosciute
anche dai tribunali...questa è un'altra di quelle.
Dalle ore 15:52 assume la presidenza il Vicepresidente
Farcoz
.
Farcoz (Presidente) -
Ha chiesto la parola l'Assessore
Rini, ne ha facoltà.
Rini (UV) -
Grazie collega. Le ricordo che mi sembra che
ad oggi non ci sia stata nessun tipo di pronuncia, quindi la invito
alla prudenza quando parla di fatti che ancora mi pare ad
oggi...
(interruzione della Consigliera Certan, fuori
microfono)
...rilegga pure ma non credo che ad oggi ci sia nulla.
Venendo invece al merito delle sue domande, esistono i campi di
cui è obbligatoria la compilazione da quando sono state previste le
iscrizioni
on line
. L'individuazione di questi campi è stata
effettuata dall'Ufficio servizi informativi della Regione, da INVA,
naturalmente in collaborazione stretta con la Sovrintendenza agli
studi, che ha il pieno compito di andare ad individuare quelle che
possono essere informazioni utili al completamento dell'iscrizione
dei nostri ragazzi. Rispetto allo scorso anno, sono stati resi
obbligatori i seguenti ulteriori campi: indirizzo
e-mail
del
primo genitore, l'obbligatorietà di tale campo è dovuta ad una
sempre maggiore digitalizzazione delle comunicazioni da parte delle
scuole. Considerato che, per attivare la tessera sanitaria, viene
richiesto un indirizzo e-mail, si è deciso quindi anche di rendere
obbligatorio questo campo. Ancora: la selezione di una seconda
scelta per le scuole del primo ciclo di istruzione nel caso in cui
la prima scelta sia una scuola paritaria. L'obbligatorietà di tale
campo è dovuta al numero limitato di posti disponibili nelle scuole
paritarie, che rende quindi necessaria la seconda scelta da parte
dei genitori. La stessa modalità è utilizzata per le iscrizioni
alle scuole secondarie di secondo grado.
Per quanto concerne invece il quesito relativo al potenziamento
linguistico, si precisa che lo stesso intende verificare il
gradimento della componente genitoriale circa un potenziamento
delle competenze linguistiche dei propri figli per l'esclusivo
tramite della realizzazione del progetto delle
adaptation
.
Le risposte fungeranno da indice di gradimento o meno di una
politica scolastica che mira ad un potenziamento delle competenze
linguistiche dei nostri studenti, in linea con quanto richiesto dal
mondo del lavoro e dalle raccomandazioni dell'Unione europea in
questa materia. Io su questo, collega, vorrei condividere con lei
qualche pensiero. Lei ha riportato la risposta del Soprintendente,
che io non solo condivido appieno, ma che faccio mia. Ovviamente
noi stiamo portando avanti un percorso tanto più sperimentale e
quindi ancora a maggior ragione abbiamo bisogno del parere e
dell'opinione di tutti, e noi crediamo che in questo procedimento
innanzitutto debbano essere ascoltati e coinvolti gli insegnanti e
i dirigenti scolastici, quindi coloro che la scuola la vivono
quotidianamente, ma non possiamo dimenticare e non vogliamo
dimenticare anche la parte genitoriale e mi spiace che lei affronti
con un senso credo quasi di superficialità e sottovaluti
l'interesse dei genitori. Lei è genitore, sono genitore anch'io,
qua dentro credo tanti siamo genitori, le assicuro che anche nel
percorso degli adattamenti i genitori si sono informati, ma crede
che, quando vanno ad iscrivere un figlio, lo facciano con
superficialità? Mi dispiace quindi sentir dire che vanno a cliccare
una casellina piuttosto che un'altra con tale superficialità. Le
assicuro che tanti sono stati i commenti e che sono pervenuti anche
noi, a me direttamente e alla Sovrintendenza stessa. Le assicuro
che erano commenti a volte anche negativi, ma di persone molto
informate che hanno a cuore il futuro dei loro figli, e non ci
pareva opportuno e non ci pareva sicuramente costruttivo non
coinvolgere i genitori in questo procedimento e in questo processo
di modifica radicale anche del sistema scolastico in Valle d'Aosta.
Le ricordo che in Trentino sono cinque anni che portano avanti
questo processo, con un inserimento linguistico molto più forte
rispetto a questo...
(nuova interruzione della Consigliera Certan, fuori
microfono)
...no, lo tocco e le dico di più, cara collega, che abbiamo
perfetta cognizione di causa su questo. Il percorso che abbiamo
iniziato l'abbiamo iniziato in perfetta collaborazione proprio con
la Sovrintendenza di Bolzano, con cui siamo peraltro in continuo
contatto, quindi le dico che è stato un percorso scelto e voluto di
coinvolgimento proprio dei genitori. Tra l'altro, è vero, ha
ragione lei quando dice che era stata presentata prima, aveva
probabilmente un'altra
ratio
, oggi però le posso dare anche
i risultati...
(nuova interruzione della Consigliera Certan, fuori
microfono)
...almeno interagiamo...sono contenta di metterla di
buonumore...le dico che più del 90 percento dei genitori...
(nuova interruzione della Consigliera Certan, fuori
microfono)
...ma non è strano, ripeto: mi dispiace che lei sottovaluti così
la capacità veramente di informarsi da parte dei genitori, non
creda che compilino le iscrizioni con tale superficialità. Credo
quindi che sia un percorso che ci dice, come giustamente è stato
ricordato, che probabilmente la scelta è di potenziamento
linguistico con quelle che saranno le modifiche opportune per
arrivare ad avere un sistema sempre più eccellente, occorre che
vada però nel verso giusto: quello del potenziamento
linguistico.
Le faccio anche una piccola anticipazione: stiamo facendo il
primo
report
, il primo monitoraggio proprio all'interno
delle scuole sugli adattamenti, e questo invece riguarda il
versante degli insegnanti. Rispetto ad un'iniziale difficoltà che
non nascondiamo e che peraltro ci aspettavamo, perché è una riforma
coraggiosa e importante di un sistema che ovviamente era collaudato
su altri basi, dopo il primo mese di rodaggio ad oggi il percorso
sta veramente entrando a regime con un livello anche di
soddisfazione da parte del corpo docente elevato. Abbiamo i dati
del monitoraggio, credo che sarà mia premura, appena abbiamo tutto
quanto, di venire in V Commissione ad illustrare questo primo
report di monitoraggio.
Président -
Pour la réplique, la parole à la collègue
Certan.
Certan (ALPE) -
Assessore, non solo la sua risposta è
stata del tutto fuorviante, ma è stata anche sbagliata, perché non
ho detto che i genitori rispondono in modo superficiale, ma che i
genitori non sono in grado di rispondere a questa domanda perché
non tutti hanno una preparazione pedagogica didattica per poter
rispondere in modo adeguato perché, com'è normale, non possono
conoscere a fondo gli adattamenti. Chi non fa questa professione
non può avere tutti gli adattamenti in testa e quindi non può
rispondere a questa domanda. Le ripeto, Assessore: qual è il
genitore - vorrei fare un'indagine qua dentro visto che siamo tanti
genitori - che risponde "no" alla domanda: "è favorevole al
potenziamento delle competenze linguistiche tramite
l'individuazione delle discipline, o di parte di esse, da insegnare
in lingua francese, inglese o tedesca?". Messa così, Assessore, mi
chiedo qual è il genitore che risponde: "no". Mi scusi quindi, ma
era una domanda forse opportuna da fare per coinvolgere i genitori
o per dare la possibilità di approfondire questo argomento, ma non
doveva essere un campo obbligatorio e non doveva essere posto in
questo modo, non è questo il modo per farlo.
Sul resto, se lei basa la politica scolastica su queste
risposte, la risposta del 90 percento dei genitori che hanno
gradito gliela avevo già data io, io le ho detto: 99,5 percento,
ero stata ancora più ottimista. Mi scusi quindi, ma se lei la sua
politica scolastica la basa su delle iscrizioni
on line
in
questo modo, forse è proprio fuori strada. Lei la politica
scolastica la sta portando avanti da sola con i suoi uffici e
continua a dire che va tutto bene, come ha detto nella conferenza
di Giunta: "perfetto inserimento", ma vada a parlare con gli
insegnanti, vada a parlare nelle scuole! Invece di farsi dare i
dati e venire in commissione, faccia un giro per la Valle d'Aosta
ed entri in tutte le scuole, vada a farsi un giro nei collegi
docenti, per favore! Si faccia dire dagli insegnanti e dai collegi
docenti come sta funzionando. Assessore, faccia una bella
carrellata di collegi docenti e poi venga a darci i dati, perché
conosco il corpo insegnanti e so con quanta professionalità e
quanta dedizione cercheranno di applicare questa legge, ma so anche
quanto questi insegnanti stanno tribolando, non ci sono risorse,
sono usciti dalle 40 ore. Lei ride...vada nelle istituzioni, faccia
un giro, invece di dare solo dati e di condividere quanto dice il
Sovrintendente, che anche quello è fuorviante. Dire: "se la
risposta sarà positiva da parte dei genitori, vuol dire che siamo
sulla strada giusta" vuol dire essere autoreferenziali, e questo
quesito era da ventennio, Assessore!
"Non ho ricevuto nessuna contestazione". Credo che chi farà
ricorso a Roma - e sarà sicuramente una piccola percentuale - al
Garante della
privacy
, prima credo che dovrà passare tramite
l'URP, quindi lo dovrà fare anche tramite la Regione, quindi lei
verrà a conoscenza sicuramente di chi lo farà. Se lei non ha
ricevuto nessuna lamentela, sappia che molti di questi che si sono
lamentati sono genitori insegnanti, quindi sono genitori che
conosco e sono assolutamente a conoscenza di quant'è.
Ultima battuta. Lasci stare, per favore, Trentino, Bolzano,
perché dimostra di non essere assolutamente a conoscenza di quello
che stanno facendo, perché la loro politica scolastica linguistica,
Assessore, è basata su altre cose, non è la nostra legge. Certo,
fosse la legge di Bolzano, ma con altre caratteristiche e con altre
potenzialità. Assessore, conoscere le leggi innanzitutto di cui si
parla, per favore.
Dalle ore 16:06 riassume la presidenza il Presidente
Rosset
.
Rosset (Presidente) -
Ha chiesto la parola il
Vicepresidente Farcoz, ne ha facoltà.
Farcoz (UV) -
Per chiedere una sospensione per una
riunione di maggioranza.
Presidente -
La sospensione è concessa.
La seduta è sospesa dalle ore 16:10 e riprende alle ore
16:32
.
