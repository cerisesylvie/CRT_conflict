Classificazione
DEMANIO E PATRIMONIO REGIONALE



Oggetto del Consiglio n. 2064 del 9 novembre 2011 - Resoconto
OGGETTO N. 2064/XIII - Accettazione della donazione, a titolo
di liberalità, ai sensi della legge regionale 10 aprile 1997, n.
12, del rifugio alpino Pavillon e dei terreni di pertinenza, sito
in comune di Courmayeur in località Pavillon du Mont Fréty, di
proprietà dei Signori Gobbi Gioachino e Maria Barbara.
Il Consiglio
Premesso che:
- i signori Gioachino e Maria Barbara Gobbi, con nota prot.
n. 7093/GAB, pervenuta in data 12 agosto 2011, hanno manifestato la
volontà di cedere a titolo di liberalità all'Amministrazione
regionale l'immobile adibito a Rifugio alpino Pavillon ed i terreni
di pertinenza di loro proprietà, siti in comune di Courmayeur,
località Pavillon du Mont Fréty, specificando gli estremi
catastali:
- catasto fabbricati Foglio 52, particella n. 15 di proprietà
esclusiva del signor Gioachino Gobbi;
- catasto terreni Foglio 52, particella n. 16 di proprietà
esclusiva del signor Gioachino Gobbi;
- catasto terreni Foglio 52, particelle nn. 83 e 85 di
proprietà per ½ ciascuno dei signori Gioachino e Maria Barbara
Gobbi;
e ponendo le seguenti condizioni:
- mantenere la destinazione d'uso attuale;
- intitolare il Rifugio alpino Pavillon ai genitori dei
proprietari, signori Romilda e Toni Gobbi;
- con nota prot. 7197/GAB, in data 22 agosto 2011, la
Presidenza della Regione ha espresso parere favorevole
all'accettazione della donazione di cui sopra;
- il fabbricato censito al Foglio 52, particella n. 15
adibito a Rifugio alpino Pavillon è oggetto di un contratto di
locazione stipulato con la società Funivie Monte Bianco s.p.a. con
scadenza il 30 aprile 2017 ad un canone annuo di Euro
4.909,92;
Richiamata la legge regionale 10 aprile 1997, n. 12 (Regime
dei beni della Regione autonoma Valle d'Aosta), e in particolare
l'articolo 17, comma 1, che così recita: "Il Consiglio regionale
delibera l'accettazione o la rinuncia di donazioni, eredità, legati
ed altre liberalità, con espresse motivazioni riferite
all'interesse pubblico";
Considerato che l'immobile di cui trattasi riveste un
interesse storico e paesaggistico-ambientale e che la Regione
attraverso la valorizzazione di rifugi e bivacchi garantisce la
diffusione e la pratica delle attività legate alla frequentazione
degli ambienti montani;
Rilevato altresì che l'immobile è pertinenziale e svolge
funzione di servizio all'impianto funiviario di proprietà
regionale, quest'ultimo in concessione alla Funivie Monte Bianco
s.p.a.;
Ritenuto pertanto opportuno che si proceda:
- all'accettazione della donazione, a titolo di liberalità,
dell'immobile adibito a Rifugio alpino Pavillon e dei terreni di
pertinenza, siti in comune di Courmayeur, località Pavillon du Mont
Fréty, censiti al catasto fabbricati al Foglio 52, particella n.
15, di proprietà del signor Gioachino Gobbi, al catasto terreni al
Foglio n. 52, particella n. 16 di proprietà del signor Gioachino
Gobbi e al Foglio 52, particelle nn. 83 e 85 di proprietà dei
signori Gioachino e Maria Barbara Gobbi, alle seguenti
condizioni:
- mantenimento della destinazione d'uso attuale;
- intitolazione del fabbricato adibito a Rifugio alpino
Pavillon ai signori Romilda e Toni Gobbi;
- al subentro nel contratto di locazione in essere con le
società Funivie Monte Bianco s.p.a. con scadenza al 30 aprile 2017
ad un canone annuo di Euro 4.909,92;
Vista la deliberazione della Giunta regionale n. 3580 del 23
dicembre 2010 concernente l'approvazione del bilancio di gestione
per il triennio 2011/2013 con attribuzione alle strutture
dirigenziali di quote di bilancio e degli obiettivi gestionali
correlati, del bilancio di cassa per l'anno 2011 e di disposizioni
applicative;
Visto il parere favorevole di legittimità rilasciato dal
Direttore della Direzione espropriazioni e patrimonio e dal Capo
Servizio del Servizio contratti immobiliari del Dipartimento
Bilancio, finanze e patrimonio dell'Assessorato bilancio, finanze e
patrimonio, ai sensi dell'articolo 3, comma 4, della legge
regionale 23 luglio 2010, n. 22, sulla presente
deliberazione;
Visto il parere della II Commissione consiliare
permanente;
Delibera
1) di accettare la donazione a titolo di liberalità
dell'immobile adibito a Rifugio alpino Pavillon e dei terreni di
pertinenza, siti in comune di Courmayeur, località Pavillon du Mont
Fréty, censiti al catasto fabbricati al Foglio 52, particella n.
15, di proprietà del signor Gioachino Gobbi, al catasto terreni al
Foglio n. 52, particella n. 16 di proprietà del signor Gioachino
Gobbi e al Foglio 52, particelle nn. 83 e 85 di proprietà dei
signori Gioachino e Maria Barbara Gobbi, alle seguenti
condizioni:
- mantenimento della destinazione d'uso attuale;
- intitolazione del fabbricato adibito a Rifugio alpino
Pavillon ai signori Romilda e Toni Gobbi;
2) di subentrare nel contratto di locazione in essere con le
società Funivie Monte Bianco s.p.a. con scadenza al 30 aprile 2017
ad un canone annuo di Euro 4.909,92;
3) di rinviare a successivi provvedimenti della Giunta
regionale la nomina del notaio incaricato di rogare l'atto di
donazione e il subentro nel contratto di locazione in essere con la
società Funivie Monte Bianco s.p.a..
Presidente -
Ricordo che l'atto ha avuto parere
favorevole all'unanimità della II Commissione.
La parola all'Assessore al bilancio, finanze e patrimonio,
Lavoyer.
Lavoyer (FA) -
Grazie Presidente.
I Signori Gioachino e Maria Barbara Gobbi con nota in data 12
agosto 2011 hanno manifestato la volontà di cedere a titolo di
liberalità all'Amministrazione regionale il Rifugio Pavillon e i
terreni di pertinenza di loro proprietà, ponendo la condizione di
mantenere la destinazione attuale e di intitolare il rifugio ai
loro genitori: i Signori Romilda e Toni Gobbi. La Presidenza della
Regione, con nota del 22 agosto 2011, ha espresso parere favorevole
all'accettazione della donazione. Il rifugio attualmente è oggetto
di un contratto di locazione stipulato con la società Funivie Monte
Bianco con scadenza il 30 aprile 2017 ad un canone annuo di euro
4.909,92; in caso di accettazione della donazione, la Regione
subentrerebbe a detto contratto. È la legge regionale n. 12/1997
all'articolo 17 che disciplina le donazioni, enunciando che è il
Consiglio regionale a deliberare sulle accettazioni o sulle rinunce
di donazioni, con motivazioni riferite all'interesse pubblico:
questa è la motivazione per cui il provvedimento viene sottoposto
all'approvazione dell'Assemblea. In particolare il Rifugio Pavillon
riveste un interesse storico e paesaggistico-ambientale, è inoltre
pertinenziale e svolge funzione di servizio all'impianto funiviario
di proprietà regionale, quest'ultimo in concessione alla Funivie
Monte Bianco. Come Governo regionale, quindi, esprimiamo
soddisfazione per tale iniziativa.
Presidente -
La parola al Presidente della Regione,
Rollandin.
Rollandin (UV) -
Grazie Presidente.
Credo sia un caso abbastanza raro una donazione di questo tipo e
ritengo sia da sottolineare in tale aula, perché in genere è la
Regione che cede gratuitamente ai Comuni o a qualcun altro, questo
è un caso più unico che raro. Vorrei approfittare per ringraziare
in particolare la famiglia Gobbi nella persona di Gioachino Gobbi,
che ha seguito questa pratica con attenzione. Vorrei anche dire
che, come impegno della Regione, oltre a tenere nella dovuta
considerazione questo bene, che si inserisce in una zona nella
quale gli investimenti sono notevolissimi, come è stato ricordato,
la Funivia del Monte Bianco...e questo è un punto di riferimento
molto delicato e strategico per la possibilità di riutilizzo di
tutto il complesso e di tutta la zona. Nel contempo da parte
dell'Amministrazione regionale c'è la possibilità di utilizzare una
parte delle strutture storiche che sono sempre di proprietà della
famiglia Gobbi, che verrebbero cedute per essere inserite in un
ambiente museale, che potrebbe essere legato alla struttura stessa
situata nella zona delle funivie, oppure per la parte più complessa
potrebbe essere collegato al Museo delle Alpi del Forte di Bard,
completando in questo modo l'offerta turistica. Credo che questo
stia ad evidenziare come nell'insieme sia un gesto che non solo
apprezziamo, ma che vogliamo rimarcare, perché, nell'ambito
dell'attività della famiglia Gobbi, da sempre legata alla Grivel,
quindi ad una delle marche più prestigiose della nostra regione, ad
una delle aziende che hanno saputo creare una serie di investimenti
importanti, ne abbiamo appena richiamato uno nel suo trasferimento
a Champagne...il fatto di avere aumentato il numero degli addetti e
creato un'azienda, che ha come primo punto l'esportazione del
materiale...non dimentichiamo che la Grivel è una delle prime
aziende per le esportazioni. Ha quindi continuato nel suo amore per
la montagna a sviluppare tutte le attrezzature dedicate a questo
sport, a questa attività legata ad uno degli aspetti più importanti
della Valle d'Aosta: lo sport della montagna, il turismo.
Ultimamente è stata consegnata anche come Grivel
La
Piccozza d'oro
. Credo pertanto che ci siano tutte i motivi
per dire che l'insieme si inquadra in un amore per la montagna e
per quello che essa rappresenta, che si completa con questo gesto
che è particolarmente apprezzato. Noi faremo il possibile per
utilizzare al meglio e valorizzare questo patrimonio che adesso è
messo nella disponibilità dell'Amministrazione regionale e delle
funivie, quindi verrà inserito in un progetto più ampio di
ristrutturazione. Con questo voglio ancora una volta sottolineare
l'importanza che riveste tale atto e, sotto questo profilo,
interpretando il sentimento di voi tutti, in quanto ho saputo che
anche in commissione era stato approvato all'unanimità, vorrei
ringraziare la famiglia. Come ha detto l'Assessore, l'intitolazione
sarà ai familiari di Gobbi, perché è a loro che dobbiamo questo
gesto di liberalità che vogliamo rimarcare con grande importanza.
Grazie.
Presidente -
La parola alla Consigliera Patrizia
Morelli.
Morelli (ALPE) -
Merci M. le Président.
J'interviens brièvement car je crois que le groupe ALPE
s'identifie totalement dans ce que vient d'exprimer le Président
Rollandin. Nous nous joignons simplement aux sentiments de
reconnaissance du Président à l'adresse de la famille Gobbi, qui
depuis toujours s'est engagée dans le domaine de l'alpinisme et du
développement économique et touristique de notre région.
Tout simplement donc nous exprimons nous aussi les sentiments de
reconnaissance de l'ALPE envers la famille Gobbi.
Presidente -
Pongo in votazione l'atto
amministrativo:
Consiglieri presenti, votanti e favorevoli: 31
Il Consiglio approva all'unanimità.
