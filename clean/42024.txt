Classificazione
FINANZA REGIONALE E LOCALE
Partecipazioni azionarie regionali



Oggetto del Consiglio n. 979 del 15 ottobre 2019 - Resoconto
OGGETTO N. 979/XV - Interpellanza: "Motivazioni del completo
cambiamento della governance della società Vallée d'Aoste
Structure" e interrogazione: "Motivazioni della sostituzione da
parte di Finaosta dei vertici aziendali di VdA Structure
S.r.l.".
Rini (Presidente) -
I punti n. 3 e n. 4 dell'ordine del
giorno si discutono in maniera congiunta. La parola al collega
Aggravi per l'illustrazione.
Aggravi (LEGA VDA)
- L'interpellanza chiede all'Assessore
competente di conoscere quali siano le motivazioni che hanno
portato al completo cambiamento della
governance
della
società Vallée d'Aoste Structure per cui al momento il percorso di
analisi è ancora
in itinere
.
Faccio soltanto due piccoli accenni. Come sapete, la nuova
governance della società è passata da un consiglio di
amministrazione ad un amministratore unico. È vero che la "legge
Madia" prevede in via prioritaria la nomina di un amministratore
unico, ovvero la giustificazione nel momento in cui viene nominato
un consiglio di amministrazione. L'interpellanza nasce da un
presupposto che di fatto ci stiamo portando dietro da tempo - non
me ne voglia l'Assessore - e sto continuando a portare avanti, che
è appunto il futuro della società, soprattutto riguardo alle
conclusioni dell'attività di analisi che un gruppo di lavoro e le
consulenti hanno condotto per revisionare il modello di
organizzazione, amministrazione e controllo della società e,
principalmente, l'impegno assunto dal Consiglio regionale nel
luglio scorso, che prevedeva l'audizione dell'Assessore competente
nella Commissione deputata per andare a comprendere quali erano le
attività che VdA Structure e Finaosta - la quale è comunque la
controllante - stavano portando avanti riguardo al cronoprogramma
per migliorare i risultati economici della società. Le due cose,
secondo noi, in questo momento sono legate; ne chiediamo quindi
contezza perché, essendoci un percorso di analisi e di valutazione,
non comprendiamo questo cambiamento completo della governance e
pertanto ne chiediamo le motivazioni all'Assessore competente.
Dalle ore 20:59 assume la presidenza il Vicepresidente
Distort.
Distort (Presidente) -
Ha chiesto la parola l'Assessore
Testolin.
Testolin (UV)
- I due atti ispettivi vengono trattati
assieme proprio perché sono praticamente fotocopiati. Vi sono due
ordini di risposta: una va a rispondere puntualmente alla domanda
formulata da entrambi, laddove si chiedono "
le motivazioni che
hanno portato al completo cambiamento della governance della
società per cui il percorso di analisi è ancora in itinere
",
mentre l'altra chiede e intende "
conoscere le motivazioni che
hanno portato a Finaosta la sostituzione dei vertici aziendali di
VdA Structure S.r.l.
". La motivazione ricade principalmente
nel fatto che la governance precedente arrivava a scadenza con
l'approvazione del bilancio del 2018; pertanto con la convocazione
dell'assemblea, convocata per l'approvazione di questo bilancio, si
concludeva un percorso naturale e vi erano i presupposti per
provvedere al suo rinnovo.
Evidentemente la valutazione fatta dal Consigliere Aggravi è
corretta nel momento in cui ci fossero state le possibilità per
dare continuità di azione ad una situazione che era
in
itinere
e che doveva portare alla conclusione di un iter di
rivisitazione delle opportunità di rivedere il piano di risanamento
dell'azienda stessa. Però, a seguito della pubblicazione del bando,
nessuno dei componenti il Consiglio di amministrazione uscente
presentò la propria candidatura per un ulteriore mandato triennale.
Questa circostanza avrebbe potuto portare ad una scelta di
continuità, ma così non è stato, e dopo un breve periodo di proroga
dei vertici, che erano composti da un presidente, da un
amministratore delegato e da due consiglieri, ci si è trovati di
fronte alla possibilità di rivedere questo assetto societario,
anche tenendo ben presente ed assumendo una decisione volta alla
trasformazione dell'organo amministrativo della società
dall'originaria composizione collegiale a quella di un
amministratore unico.
La scelta di nominare evidentemente questo amministratore unico
anziché un organo collegiale è nata principalmente dalle
indicazioni enunciate dalla magistratura contabile, che all'interno
della sua relazione auspicava anche in questo senso un contenimento
dei costi e, evidentemente - come è già stato sottolineato - anche
l'ottemperanza ai principi dettati dal decreto legislativo n. 165,
che peraltro possono essere derogati quando si hanno motivazioni
sufficientemente puntuali per poterle sostenere.
Detto questo, per rispondere alla domanda puntuale, penso di
poter comunque approfittare di questa interpellanza per dare anche
contezza dello stato di avanzamento e delle analisi che devono
essere svolte. È stato recentemente affidato ad una società il
lavoro di rivisitazione del prospetto di rielaborazione di un piano
strategico della società stessa e l'indicazione fornita è che
dovrebbe essere ultimato per la metà o per la fine di novembre.
Dopodiché evidentemente ci eravamo assunti in questa stessa Aula
l'onere di venire in Commissione per spiegare lo stato dell'arte e
anche il confronto che ci sarà a livello di Finaosta sulle
risultanze di questo nuovo piano strategico, così come le altre
opportunità che potevano paventarsi all'interno di questo.
Solo ancora una precisazione. Essendoci nelle premesse
dell'interpellanza un accenno al patrimonio di VdA Structure con la
possibilità di inserirlo all'interno di un fondo immobiliare, come
si è cercato di spiegare all'interno della presentazione del DEFR,
il fondo immobiliare è previsto per gli immobili di proprietà
regionale, ma non per quelli di VdA Structure. Solo per correttezza
di informazione.
Presidente -
La parola al collega Aggravi per la
replica.
Aggravi (LEGA VDA)
- La ringrazio, Assessore, per aver
precisato l'ultimo aspetto. Confermo che quando abbiamo scritto
questa interpellanza non avevamo ancora l'ultima versione del DEFR,
quindi l'avevamo semplicemente inserito per avere contezza della
cosa. Se ho capito bene - andrò a verificare, perché giustamente
devo approfondire se abbiamo speso di meno, ma se abbiamo speso di
meno con questa scelta va molto bene -, di fatto non c'erano
candidati uscenti disponibili a rimanere e qui forse varrà la pena
approfondire un attimo l'aspetto. Giustamente lei fa riferimento
alla scadenza naturale. È ovvio che spiace il fatto che ci fosse un
percorso di risanamento
in itinere
e chi oggi arriva si
trova sostanzialmente a cavallo della situazione. La ringrazio per
aver preso l'impegnativa entro fine novembre, spero in tempo utile
per il bilancio, anche quello regionale, per poter andare appunto a
discutere e capire qual è la prosecuzione delle attività.
Presidente -
Per la replica all'interrogazione, la parola
al collega Cognetta.
Cognetta (MOUV')
- Assessore, ho ascoltato con molto
interesse le sue parole, quindi credo che in Commissione debba
essere anche ascoltato chi faceva parte del Consiglio di
Amministrazione prima dell'attuale amministratore, in maniera tale
da comprendere fino in fondo qual è la situazione che è stata
lasciata. Io credo che un
feedback
sul percorso fatto da
queste due persone, il presidente e l'amministratore precedente, e
quello che poi li ha portati... se hanno intenzione di venire,
ovviamente, questo è chiaro... vorrei che fossero in qualche modo
invitati in Commissione per spiegarci effettivamente qual è il
motivo per cui a un certo punto hanno preferito lasciare il timone
di questa società che stavano portando verso un percorso - che voi
avevate stabilito con loro - di risanamento della stessa. Penso sia
una cosa opportuna da fare come approfondimento.
Sulla riduzione dei costi, solo per fare un piccolo ragionamento
con lei, è vero che spendiamo meno perché è uno, ma gli diamo molto
di più di quello che davamo prima ai singoli. Non so come dire,
abbiamo risparmiato sulla somma dei due. Non è che questa persona
che c'è adesso prende esattamente quando prendevano gli altri,
quindi è un risparmio fino a un certo punto, ma avremo modo di
parlare anche di questo quando saremo in Commissione.
