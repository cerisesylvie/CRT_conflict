Classificazione
GIUNTA REGIONALE


Resoconto integrale del dibattito dell'aula
Oggetto del Consiglio n. 12 del 30 giugno 1998 - Resoconto
SÉANCE DU 30 JUIN 1998 (APRÈS-MIDI)
OGGETTO N. 12/XI Dibattito sul programma presentato dal
Presidente della Giunta regionale.
Président Nous sommes au point n° 5 à l'ordre du jour; les
déclarations du Président ayant déjà été prononcées, j'ouvre la
discussion sur les déclarations programmatiques du Président du
Gouvernement.
Est-ce quelqu'un demande la parole? La parole au Conseiller
Tibaldi.
Tibaldi (FI) Penso che sia difficile o limitativo soffermarsi ad
esprimere giudizi su quelle che sono state le intenzioni
dattiloscritte in questo documento, che oggi siamo chiamati ad
esaminare e soprattutto su quella che sarà la costituenda formula
della Giunta, che ci verrà proposta.
Una parte di queste intenzioni qui stilate sono indubbiamente
condivisibili; penso che in questo Consiglio tutti abbiamo
obiettivi che sono similari, analoghi o sui quali c'è una larga
condivisione. In fondo la missione di ogni consigliere regionale è
quella di cercare di avere sempre presente il bene della Valle
d'Aosta e su questo penso siamo tutti quanti concordi. Per quello
che mi limiterò a fare alcune constatazioni di fatti o analisi su
scelte - fatti che si sono verificati o scelte che sono state
compiute - in quanto è sui fatti e non sulle parole che si
concretizzerà in questi anni la nostra posizione. In fondo la carta
si fa scrivere, mentre i comportamenti restano.
Noi qui siamo tre Consiglieri che rappresentiamo Forza Italia,
siamo stati eletti nella lista n° 5 di Forza Italia, abbiamo
l'onere e la responsabilità di rappresentare non solo questo
movimento, ma anche tutta quell'area liberal-democratica che,
volente o nolente, non è stato possibile rappresentarla vuoi per i
rigidi filtri della legge elettorale, vuoi perché - come abbiamo
potuto constatare - il 31 maggio ha preferito non recarsi alle
urne.
Noi qui rappresentiamo i tre/trentacinquesimi del Consiglio
regionale, che in ogni caso non sono ricollocabili o riconducibili
al Governo Prodi, in quanto i trentadue/trentacinquesimi di questo
Consiglio, come possiamo constatare, sono direttamente o
indirettamente riconducibili ai Parlamentari unionisti che sono
stati appoggiati nel 1996 e che hanno sostenuto pervicacemente e
che continuano a sostenere il Governo Prodi.
Mi soffermerei subito su quella che è, parlando di Consiglio
regionale, l'importanza che avrà quest'Assemblea come ruolo, come
funzione, nel corso della legislatura. Importanza che è già stata
anticipata nel corso di interviste da parte di eminenti
interlocutori, importanza che è stata sottolineata questa mattina
anche dallo stesso Presidente della Giunta, in quanto
quest'Assemblea sarà chiamata comunque a redigere, secondo quelle
che sono le buone intenzioni, la nuova Costituzione della Valle
d'Aosta.
Parto con una nota dolente però, che è quella che riguarda la
nomina del Presidente del Consiglio, che è praticamente espressione
di massima garanzia di correttezza e di imparzialità dei lavori. Al
di là della persona di Robert Louvin, verso il quale va la mia - e
penso la nostra - profonda stima, al quale vengono riconosciute le
massime capacità professionali e politiche, penso che la nomina del
Presidente del Consiglio avrebbe dovuto essere oggetto quanto meno
di concertazione, di comunicazione preventiva, perché il Presidente
del Consiglio non deve rappresentare solo la maggioranza, ma deve
rappresentare comunque tutta l'Assemblea e naturalmente anche la
Regione come ente istituzionale.
Una nota di rammarico che mi sento in dovere di fare in quanto,
ripeto, al di là dei meriti e delle capacità che ha la persona
Louvin, ritengo che la figura istituzionale necessitasse di una
concertazione o di una comunicazione di correttezza preventiva.
Perché, quindi, è importante il Consiglio regionale? Perché
saremo chiamati a riscrivere la cosiddetta "Carta costituzionale
della Valle d'Aosta". Di fronte al fallimento della Bicamerale,
alla Regione spetterà questa grossa responsabilità. È una
responsabilità non indifferente, che avremo tutti sulle nostre
spalle. È una responsabilità anche perché dovrà essere ripensata
non solo in quanto Statuto, in quanto Carta, in quanto insieme di
norme, ma in quanto regola fondamentale della comunità valdostana,
di una comunità che si è profondamente modificata dal 1948 ad oggi,
di una comunità che è notevolmente cambiata sia sotto l'aspetto
biologico, sociale, culturale ed economico.
Ecco quindi che il ruolo del Consiglio dovrà essere centrale e
non marginale. Ho già avuto un'esperienza di una legislatura, la
scorsa legislatura, in quest'aula; è stata un'esperienza
interessante ed anche positiva, però spesso mortificante perché il
ruolo del consigliere regionale o il ruolo del Consiglio regionale,
inteso nella sua integrità, sia come maggioranza che come
opposizione, viene spesso dimenticato, viene spesso emarginato per
lasciare spazio a quella che è stata un'oligarchia crescente da
parte dell'Esecutivo regionale o da parte di altri centri
decisionali che esorbitano da quest'aula.
Mi auguro quindi che, nella professionalità che mi sento di
riconoscere a Louvin, egli, in quanto Presidente del Consiglio,
sappia restituire dignità e sede naturale a quelle decisioni di
pertinenza di quest'Assemblea e non si faccia assorbire da quelle
logiche di schieramento che hanno soggiogato il normale dialogo, la
normale dialettica democratica fra le forze politiche in Consiglio
regionale. È un invito che mi sento di fare e a livello personale e
a nome del gruppo di Forza Italia.
Dicevo dell'autonomia. Un'autonomia che dovrà essere ripensata,
ridisegnata, riscritta secondo quelle che sono le nuove esigenze
della comunità valdostana. Un'autonomia che dovrà tener conto della
variegata, mutata realtà valdostana e che soprattutto non dovrà
continuare a logorarsi in quello che più volte abbiamo definito,
anche nel corso degli incontri che abbiamo avuto, e in campagna
elettorale e nel corso degli incontri istituzionali o politici che
si fanno, in uno sterile localismo.
Se la Valle d'Aosta è la culla dei concetti di federalismo e di
sussidiarietà, come più volte ho sentito affermare, è bene che
questi concetti, che questi dogmi, come qualcuno anche giustamente
li vuole definire, vengano tenuti nella massima considerazione.
Purtroppo queste sono - o sono state - le dichiarazioni, mentre nei
fatti abbiamo visto che l'autonomia è stata interpretata da parte
dei gestori della cosa pubblica, da parte dei detentori del potere
regionale con criteri estremamente localistici. E questo è un
ragionamento pericoloso, perché se sappiamo che i numeri della
Valle d'Aosta sono estremamente limitati - siamo 118mila abitanti -
con una disponibilità di risorse gestibili estremamente elevata -
circa 2000 miliardi -: sappiamo che si creano o si possono creare
contraddizioni estremamente dannose nei confronti dei cittadini, al
punto da ridurre la persona da cittadino a suddito. E visto che ho
sentito citare questa mattina nel discorso del Presidente Viérin
l'importanza della centralità dell'individuo, ci terrei che questo
individuo fosse effettivamente centrale nel pensiero della nuova
Giunta, e che non si verifichino come nel quinquennio precedente -
cosa che, ripeto, abbiamo già verificato - situazioni dove il
cittadino era un elemento da gestire in funzione politica o
elettorale, secondo quella che è la perpetuazione di un potere che
sovente viene interpretato in maniera distorta.
Il ruolo di Forza Italia in questa "stagione delle riforme" sarà
di massima disponibilità. Naturalmente di massima disponibilità
condizionata al fatto che il bene della Valle d'Aosta e il
benessere dei Valdostani vengano tenuti sempre in ampia
considerazione.
D'altronde esiste a Roma un nostro gruppo parlamentare
particolarmente numeroso, che in questo senso può darci una mano e
fornirci risposte significative. Voglio citare, a titolo di
cronaca, anche il fenomeno del Veneto; è stato grazie a un
consigliere di Forza Italia che è stata proposta la specialità
statutaria anche per il Veneto. Questo sta a significare anche il
grado di sensibilità federalista che dimora in Forza Italia.
Quindi autonomia intesa in senso moderno, collocata in un'ottica
federalista, indubbiamente non egoistica e non logorata da quel
localismo che - come dicevo - più volte mi è parso di constatare e
rilevare in quest'aula. Principi da estendere anche nei rapporti
con gli Enti locali, perché se il federalismo lo pretendiamo dalla
Capitale, dobbiamo essere anche in grado di mutuarlo nei confronti
dei Comuni e delle Comunità Montane. Gli Enti locali non devono
essere soggetti in maniera egemonica alla Regione; la Regione può
essere o deve essere il perno centrale del sistema Valle d'Aosta,
ma non può essere il luogo egemonizzante sia nei confronti degli
Enti locali, sia nei confronti dei cittadini, altrimenti si
svilirebbero la bontà dei contenuti, e oserei dire la stessa
filosofia del federalismo.
Per quanto concerne il governo Viérin-bis che si appresta ad
essere varato con la nomina degli Assessori, temo che, al di là
della carta che si fa scrivere e delle cui intenzioni avremo
occasione di verificarne la rispondenza attraverso i fatti in
questi cinque anni, sia un preludio alla riproposizione di
quell'amministrazione ordinaria e burocratizzante che abbiamo già
vissuto dal 1993 al 1998. Periodo caratterizzato da quella
legislazione esagerata, quella complicazione amministrativa e
burocratica che ha impedito molte attività umane, ridotto
l'interlocuzione fra Enti locali e Regione e quindi non ha permesso
di conseguire quell'obiettivo di "regione leggera" più volte
auspicato.
Visto che c'è il mito del ritorno di Rollandin, vedremo se il
suo peso politico, - un vero e proprio macigno politico, dall'alto
dei suoi 9000 voti - sarà in grado di condizionare in senso
positivo l'attività della costituenda Giunta, e non uniformarsi
anche lui alle logiche, spesso perverse, di un potere che stritola
non solo le normali dialettiche fra le parti, ma anche i rapporti
fra amministratori e amministrati.
Il Viérin-bis quindi dovrà dimostrarci di voler effettivamente
cambiare qualcosa rispetto al passato. Abbiamo un tessuto sociale
ed economico che in numerosi settori è fortemente drogato dalla
Regione, dove la Regione è ente di riferimento primario, dove la
Regione è primo imprenditore, primo datore di lavoro e spesso primo
cliente di molte aziende. Vedremo se l'alleggerimento di questo
ruolo si potrà concretizzare attraverso i fatti e non solo in un
insieme di parole, in cui mi pare di cogliere anche alcune
contraddizioni.
Penso, ad esempio, al paragrafo su Finaosta dove viene
riconfermato, purtroppo, il ruolo imprenditoriale di quest'ente e
non semplicemente quello finanziario. Finaosta nel 1994 è stata
istituita come braccio operativo della regione, come holding, come
IRI regionale, e questa sua funzione viene mantenuta sulla base del
programma qui descritto.
La sua funzione meramente finanziaria, e se vogliamo anche più
distante e meno coinvolta rispetto al tessuto economico, è stata
accresciuta e consolidata, mantenendo uno dei difetti che fanno
della Valle d'Aosta una regione ad economia sostanzialmente debole.
Mi pare che la costituenda Giunta, o perlomeno il Presidente dalle
parole che ha enunciato, non abbia voluto cogliere il significato
di questa debolezza. Possiamo fare un esempio sulla complicazione
delle procedure amministrative, o possiamo fare più esempi
riferendoci alle legiferazioni inutili che abbiamo vissuto, a tale
riguardo continuo a nominare la legge sui lavori pubblici che è
stato un monumento elefantiaco alla burocrazia, una legge che è
decisamente più complessa rispetto alle diverse edizioni della
"Merloni" e che ha messo in non poca difficoltà anche gli
imprenditori del settore edile.
L'autonomia è stata malgestita in diverse occasioni, dove la
Regione avrebbe avuto l'opportunità di dimostrare tutte le sue
potenzialità e tutte le sue capacità, e mi riferisco per esempio al
Casinò, che al di là dell'aspetto transitorio della Gestione
Straordinaria Regionale che ha permesso la continuità e la
salvaguardia occupazionale, versa in una situazione - e ancora
l'altro giorno ho verificato le carte contabili - che deve essere
risolta in maniera imminente e immanente. Le carte contabili che mi
sono capitate l'altro giorno sotto mano mi hanno permesso di
constatare come nell'ultimo semestre del 1997 la Casa da gioco
abbia perso altri 14,5 miliardi.
Questi non sono dati di secondo piano, sono dati sui quali
bisogna riflettere, sono dati che preordinano a una serie di
decisioni anche immediate che dovranno essere prese da questa
Giunta. Mi auguro che non siano le solite decisioni del rinvio,
auspico che non siano le solite decisioni della conflittualità,
tanto per conservare una gestione politica della Casa da gioco, che
ha l'unica utilità di portare una redditività di posizione a chi la
tiene per il guinzaglio.
Fra le questioni da tenere in estrema considerazione mi
riferisco ancora una volta ai rapporti con gli Enti locali, che non
possono dipendere in maniera univoca dalla Regione, ma devono avere
quel grado di autonomia effettiva secondo quel principio di
sussidiarietà che si deve riconoscere alle comunità locali che sono
la base del nostro sistema istituzionale locale.
È importante altresì, nell'ambito della questione linguistica,
evitare l'enfatizzazione della lingua francese, come si è sovente
teso a fare in questi cinque anni. No alla creazione di barriere
invisibili, spesso insormontabili, che premiano l'appartenenza
piuttosto che la competenza, sia nel mondo del lavoro che crei
servizi. Quando si tratterà di applicare lo Statuto in merito alla
maturità bilingue, dovrà esserci la capacità di compiere scelte più
illuminate di quelle che sono proposte nel breve paragrafo che
viene dedicato a tale argomento.
Altri propositi sono anche condivisibili e sembrano quasi
ispirati da quel vento liberal-democratico di cui oggi si fa anche
promotore e curiosamente depositario il Governo Prodi. Purtroppo se
ne fa promotore e depositario in una maniera contorta, spesso
demagogica, disordinata e confusa, anche perché le componenti che
sorreggono il Governo Prodi tendono difficilmente a perseguire
interessi di liberalità e di democrazia. La maggioranza regionale
ha inserito nel programma elementi di liberalismo, che saranno
oggetto di una nostra minuziosa attenzione, sui quali cercheremo di
esprimerci in maniera dettagliata e puntuale man mano che verranno
adottate le singole proposte.
L'auspicio è che questo Consiglio abbia la possibilità e
l'opportunità di avere accesso e trasparenza alle scelte
amministrative, abbia la facoltà di partecipare direttamente e
proficuamente al dibattito politico, abbia l'opportunità di
competere e soprattutto di proporre, di esaminare e di decidere
quelli che sono i cardini della riforma del sistema politico,
perché la riforma dello Statuto comporta anche l'aggiornamento di
alcune norme fondanti del nostro sistema politico.
Ridare dignità al Consiglio significa anche questo, significa
anche avere la capacità da parte della maggioranza di saper tenere
in considerazione le istanze, le proposte dell'opposizione.
Un'opposizione che non è assolutamente preconcetta, un'opposizione
che però sarà ferma sui temi che riteniamo orientati o gestiti
secondo logiche sbagliate. In questo senso ci sarà la nostra più
ferma determinazione a impedire certe scelte, mentre nell'altro
senso - come anche in passato è stato dimostrato - ci sarà
l'accoglimento e la collaborazione. Collaborazione e disponibilità
- ripeto - innanzitutto per le riforme istituzionali, ma
collaborazione e disponibilità naturalmente pretendiamo e dalla
Presidenza del Consiglio come organo garante del funzionamento dei
lavori, e dalla Presidenza della Giunta e dalla Giunta per quanto
concerne l'espletamento dell'attività di governo.
Su altre considerazioni lascerò la parola ai miei colleghi,
riservandomi di esprimere in sede di dichiarazione di voto una
valutazione finale.
Président La parole au Conseiller Collé.
Collé (Aut) La prima domanda che ci viene spontanea in questa
prima seduta del Consiglio regionale di questa XI legislatura è se
la maggioranza che nasce oggi è frutto della lettura dei risultati
elettorali, o ben diversamente era già nata prima delle
elezioni.
Questo è un legittimo sospetto nato nel momento in cui il PDS,
qualche mese fa, ha deciso al suo interno di lasciare andare per la
sua strada l'Ulivo e di presentarsi da solo alle elezioni
regionali. PDS che abbiamo già avuto modo nella scorsa legislatura
di capire di che pasta è fatto, rispetto al quale abbiamo capito
che in effetti nella scorsa legislatura l'Union Valdôtaine aveva a
sua disposizione tre consiglieri in più. Abbiamo avuto modo molte
volte di capire come questa forza, quando all'interno della
maggioranza - ma addirittura all'interno dell'Union Valdôtaine
stessa - vi erano dei problemi, sia stata capace tramite alcuni
personaggi di spicco di mediare e di trovare le soluzioni anche in
casa unionista.
Probabilmente questa decisione è stata presa ancora prima, cioè
un anno fa, quando in Consiglio regionale nascevano gli Autonomisti
e quando gli Autonomisti hanno avuto la capacità - perché di questi
tempi è abbastanza difficile, perlomeno prima delle elezioni
regionali - di formulare una proposta politica, di proporla
all'Union Valdôtaine e l'Union Valdôtaine ha pensato bene di
proseguire per la sua strada.
Una seconda domanda che ci permettiamo di fare, ma soprattutto
una riflessione, è questa. Ci chiediamo se davvero la volontà più
forte che emerge da queste elezioni e come più volte è stata
sottolineata dai responsabili delle forze di maggioranza, sia
quella della continuità. Noi alcuni dubbi li abbiamo. Sicuramente
due forze politiche sono state premiate: l'Union Valdôtaine e la
Fédération. Ci permettiamo di dire che il PDS non ha avuto quel
successo che si aspettava, il PDS è al 7 percento in Valle d'Aosta,
ha perso 500 voti, e se consideriamo che a livello nazionale questa
forza politica ha il 22-23 percento, ci permettiamo ancora di dire
che questa forza politica in Valle d'Aosta non è a quei livelli che
vorrebbe e rappresenta una situazione del tutto analoga rispetto al
resto del Paese.
Ma non soltanto il PDS non è stato premiato da questi risultati;
possiamo dire con tranquillità che tutte le forze politiche
nazionali, dall'Ulivo a Forza Italia, ad Alleanza Nazionale, alla
Lega, a Rifondazione - queste ultime non sono neppure entrate in
Consiglio -, nessuna di queste forze politiche ha avuto risultati
eclatanti.
Invece sottolineiamo un fatto significativo di queste elezioni:
due/terzi degli elettori valdostani hanno scelto le forze locali.
Infatti, e credo che nessuno lo possa disconoscere, le prime tre
forze uscite da questa elezione del 31 maggio sono l'Union
Valdôtaine, gli Autonomisti e la Fédération.
Come possiamo negare questo dato? Come possiamo negare
l'importanza storica in questo momento di un dato mai riscontrato
in nessuna elezione dal dopoguerra ad oggi?
Quante volte l'Union Valdôtaine "in primis", in tutti questi
anni, nei vari comizi, nei vari pourparlers, parlando nei nostri
Comuni della Valle, riteneva opportuno e indispensabile vedere
governare questa nostra regione da forze locali? Ebbene oggi, pur
avendo questa possibilità, si è pensato bene di optare per un'altra
strada.
È secondo noi una sola la condizione che impedisce questo
ragionamento, quest'analisi così elementare: un asse politico
prestabilito prima delle elezioni, un patto pre-elettorale che al
di là dei risultati elettorali deve essere comunque rispettato. E
questo è l'asse politico Union Valdôtaine-PDS. Altro che preambolo
federalista, così come dal primo giugno sentivamo dire dai
rappresentanti dell'Union Valdôtaine!
Il vero preambolo era esclusivamente politico ed era la
riconferma dell'asse Union-PDS; prova ne è che l'Union Valdôtaine
negli incontri tenuti con il nostro movimento, non ha ritenuto
opportuno affrontare nessun tema amministrativo. Ed ecco allora il
limite intrinseco ed avvilente della maggioranza che oggi si
costituisce: la dignità, la forza di questo Popolo valdostano
ridotta ancora una volta ad essere parcheggiata nella sala di
attesa di qualche ministero romano, con il cappello in mano.
È forse questo il messaggio che l'Union Valdôtaine ha inviato ai
Valdostani in campagna elettorale, con il suo bel manifesto: "Chez
nous"? Noi ce lo chiediamo, perché riteniamo che oggi l'Union
Valdôtaine abbia scelto Roma piuttosto che la Valle. E andando a
pagina 6 del programma di legislatura presentato dal Presidente
della Giunta, là dove si dice che è necessario un confronto
dialettico con il Governo centrale, sicuramente questo confronto
dialettico con Prodi è necessario ed è evidente poiché abbiamo
avuto in questo ultimo periodo diverse leggi bocciate. Il quesito
che ci poniamo è con quale metodo verrà affrontato questo
confronto: si preferirà trattare come Valle d'Aosta o come amici di
D'Alema? Con la soluzione che oggi viene prospettata, credo che la
risposta sia evidente a tutti!
La scelta dell'Union Valdôtaine è questa. Questa forza politica,
caricandosi di una responsabilità di cui oggi forse sfuggono i
termini completi, si è fatta garante presso i palazzi romani di un
processo di normalizzazione della Valle d'Aosta, e in cambio
imbarca nell'Esecutivo la forza più rappresentativa del Governo
nazionale.
È evidente che gli Autonomisti non possono condividere questo
asse privilegiato. Lasciamo questa condivisione alla Fédération,
una forza politica che ha già dimostrato in passato di condividere
ogni tipo di maggioranza, con o senza il PDS, con o senza l'Union
Valdôtaine.
Ci apprestiamo come Autonomisti a portare avanti un'opposizione
che si ispirerà al nostro nome. Noi garantiremo, come ne saremo
capaci, e dalla nostra posizione, l'autonomia della Valle, ma anche
l'autonomia dei Valdostani intesa come possibilità per tutti di
costruire, di operare e di intraprendere liberamente. In questo
senso ci adopereremo perché i provvedimenti che il nuovo Esecutivo
assumerà non ledano né la libertà della Valle, né quella dei
Valdostani.
Ed ora consentitemi di fare alcune considerazioni sul programma
che questa mattina il Presidente della Giunta ha esposto.
Abbiamo anzitutto trovato in questo programma, per quelle poche
ore che abbiamo avuto a disposizione, alcune diversità rispetto a
quello di cinque anni fa, così come abbiamo trovato molti punti che
erano già presenti nella scorsa legislatura. A differenza del 1993,
questo programma non concilia i tempi: cinque anni fa, nei vari
punti che venivano scritti sul programma vi erano anche i tempi di
realizzazione; nel 1998 si è pensato bene per i prossimi cinque
anni di non inserire i tempi, anche per l'esperienza che si è avuta
nella passata legislatura perché molti di quei temi di allora sono
ancora oggi in fase di realizzazione o da intraprendere
completamente.
Molto abbiamo trovato non solo del programma del 1993, ma
addirittura del programma del 1988; alcuni me li sono segnati,
parlo dell'Ecole de Neige, del campo da golf - poi ci torneremo
sopra -, dell'Auditorium, dell'area sportiva Tzambarlet, della zona
franca d'impresa. Tutti temi di cui i Valdostani da più di 10 anni
sentono parlare e che ancora in questo programma sono inseriti, e
noi verificheremo se in questi cinque anni verranno realizzati.
Nella prima parte del programma si parla, nei rapporti che ci
saranno fra Stato e Regione, di garantire l'attuazione integrale
del nostro Statuto. Questo è un tema particolarmente caro
all'Union, ma credo a tutti i Valdostani, anche questo è un tema
che da tempo sentiamo e cercheremo di capire se la forza di
maggioranza relativa al Governo nazionale aiuterà la Valle d'Aosta
ad affermare quest'importante condizione.
Abbiamo letto sul programma che la maggioranza si impegnerà "a
preparare e a sottoporre alla discussione e all'approvazione del
Consiglio Valle la proposta di una nuova Costituzione per la Valle
d'Aosta" e che "detto progetto dovrà ottenere il consenso della
comunità valdostana". È un progetto molto interessante, che
condividiamo. Quello che ci lascia perplessi e amareggiati per
quello che l'Union Valdôtaine in tutti questi anni ha detto è che a
capo di questa importante commissione che si occuperà della nuova
Costituzione della Valle d'Aosta ci sarà - così abbiamo appreso dai
giornali - un rappresentante delle forze nazionali. L'Union
Valdôtaine ha preferito una Presidenza, ha preferito un
Assessorato, rispetto a un impegno importantissimo per il futuro
della nostra regione.
Per quanto riguarda la città di Aosta vi è un capoverso là dove
si dice che il suo ruolo di Capitale regionale e di realtà urbana
troverà opportuna considerazione nei rapporti con l'Amministrazione
regionale, che concerterà il Comune di Aosta in un programma di
interventi da realizzare nel capoluogo.
Qui ci chiediamo, e ci auguriamo di avere delle risposte nella
replica, che fine ha fatto, oppure se in questo capoverso viene
considerata la famosa legge della riqualificazione di Aosta
Capitale, oppure se, diversamente, questa maggioranza intende
portare avanti nuovi strumenti per la riqualificazione della città
di Aosta, lasciando da parte una legge importante, una legge che
anche in questi cinque anni si è detta importante da parte della
maggioranza scorsa, per andare verso una nuova strada, verso una
nuova strategia per riqualificare.
Un necessario approfondimento crediamo sarebbe utile per Aosta,
ma ci saranno successivamente i tempi necessari per farlo; oggi
chiediamo che intendimenti ci sono, se si va verso nuove idee,
nuovi programmi, oppure se questo capoverso non è nient'altro che
quanto già negli altri anni veniva portato nei vari bilanci, cioè
la legge di Aosta Capitale.
Per quanto riguarda l'industria, si parla che in questi anni vi
siano stati 1.500 nuovi posti di lavoro; c'è sempre stata nel
dibattito consiliare una discrasia fra come la pensavamo noi e come
la pensava la maggioranza. I dati che ci venivano forniti erano
diversi per la maggioranza rispetto alla minoranza, noi ci
chiediamo se questi 1.500 posti di lavoro effettivamente ci siano
stati, se nell'affermazione che si fa che questi 1.500 posti di
lavoro ci sono stati si è considerato anche coloro che hanno
lasciato il posto di lavoro, perché difficilmente sarebbe
comprensibile un'affermazione di questo tipo.
Un'altra analisi che gradiremmo che fosse fatta e che i
Valdostani sapessero è a che prezzo vengono creati i posti di
lavoro nell'industria in Valle d'Aosta. Siamo molto preoccupati che
ancora una volta questo dicastero verrà occupato da un personaggio
che fa parte della stessa forza politica dell'Assessore precedente;
non perché ci sia qualcosa di personale, ma perché vuoi per
mentalità, vuoi per modello di educazione, eccetera, aveva una
visione completamente diversa da quella che intendiamo noi.
Così come ci stupisce la frase in cui si dice che si darà
particolare riferimento alle piccole e medie imprese e a tale
riguardo ci permettiamo di fare una considerazione; un anno e mezzo
fa, proprio in IV Commissione, veniva discusso sul da farsi, su
cosa doveva sorgere nei 500mila metri quadrati che verranno
liberati dall'area Cogne. Proprio l'Assessore all'industria Mafrica
ci disse che la strategia era di far sorgere in quell'area 2-3
imprese con 2-300 possibilità di lavoro cadauna, quindi si andava
di nuovo verso un discorso di grossa industria, un discorso che noi
all'epoca avevamo detto di non condividere e che oggi continuiamo a
ripetere di non condividere. Non riusciamo a capire come si mettano
insieme queste due cose: da una parte si vuole portare avanti la
grossa industria con tutte le difficoltà che la grossa industria
può portare, e dall'altra si mette nel programma che si farà
riferimento alle piccole e alle medie imprese proprio nel settore
industriale.
Inoltre, quando si parla di crescita, alcuni dubbi ci vengono. È
di questi giorni la notizia che la Feletti e la ex Zincocelere sono
in crisi, quindi dovremo al più presto in quest'aula discuterne;
però si continua a dire che tutto va bene. Vedremo il
prosieguo.
Per quanto riguarda la finanza e il credito, poniamo una
domanda. Si parla di voler modernizzare e rafforzare il ruolo e le
funzioni della Finaosta; avevamo già discusso di questo nella
scorsa legislatura, la maggioranza aveva dato una sua indicazione,
vorremmo capire oggi a cosa si riferisce questa modernizzazione,
vorremmo capire se Finaosta vuole a tutti gli effetti diventare una
banca o quale sarà per questa maggioranza il suo destino.
Casa da gioco, problema annoso, problema che è nato più di 5
anni fa; mi permetto solo di fare un augurio: che in questa
legislatura questo problema venga definito. Sono belle tutte le
enunciazioni di principio, ne sono state fatte tante in 5 anni,
oggi si dice che da una parte la Gestione Straordinaria ha lavorato
bene, ma si dice anche dall'altra che dobbiamo rifare la legge e
dobbiamo rivedere lo strumento legislativo. Vorremmo capire dal
Presidente cosa intende con queste parole e crediamo che il
problema Casa da gioco fin dai prossimi Consigli debba essere
affrontato.
Per quanto riguarda il turismo, devo dire che il cappello che è
stato fatto al paragrafo dedicato al turismo è estremamente
interessante: "Risorsa fondamentale per il presente quanto per il
futuro dell'economia valdostana, il turismo sarà oggetto di
particolare attenzione da parte dell'Amministrazione regionale, con
l'obiettivo di rendere sempre più competitiva l'offerta turistica
regionale a fronte dei rapidi mutamenti di un mercato in costante
evoluzione". Non ho guardato cosa ci è stato detto cinque anni fa,
ma credo che sia stato detto qualcosa di analogo. Per cinque anni
forse più io che altri colleghi ho voluto portare avanti alcuni
problemi legati al turismo, ho voluto evidenziare come alcune cose
nel settore turistico non andassero bene e sicuramente anche questa
legislatura vedrà il turismo come uno dei nostri obiettivi, ma non
- come ho già avuto modo di dire nella legislatura scorsa, in modo
particolare ad Agnesod - perché ci fosse un assessore piuttosto che
un altro, ma perché è una cosa che ci sta particolarmente a
cuore.
Vorremmo capire oggi, visto che è inserito sul programma, cosa
vuol dire migliorare la formazione per gli addetti del settore
attraverso il rafforzamento del ruolo della Fondazione
Professionale per il Turismo; vorremmo capire se iniziamo di nuovo
a fare quei maledetti corsi pagati e strapagati
dall'Amministrazione regionale, che non hanno dato nessun risultato
positivo, e che direi ne hanno dati solo di negativi, perché hanno
sicuramente "fatto del male" alla Scuola alberghiera e non hanno
dato nessuna risposta ai nostri operatori turistici. Ci auguriamo
che non si riprenda quella strada, perché sarebbe veramente un
dramma per la Valle d'Aosta e non risolveremmo i problemi legati al
turismo.
Rilanciare il termalismo è anche questa una bellissima frase,
siamo preoccupati perché quanto è stato presentato per le Terme di
Pré-Saint-Didier, come abbiamo detto in aula quando la legge è
stata approvata, non è a nostro giudizio la risposta. Non vorremmo
fare gli "avvocati del diavolo", ma con quel tipo di legge
difficilmente andremo in corso a risoluzioni effettive che diano
risposta per quanto riguarda le Terme di Pré-Saint-Didier.
Si parla ancora di realizzare strutture, come un campo da golf a
18 buche, e qui cambia la sinfonia rispetto a cinque-dieci anni fa,
perché a quell'epoca si parlava di realizzazione di un campo da
golf a Fénis e credo che Fénis di questi tempi non sia più tanto di
moda. Tuttavia credo che su questo punto si debba comunque dare una
risposta. Si vuole andare verso Gignod, così come un anno fa
sembrava paventare la stessa comunità montana, oppure l'indicazione
è ancora su Fénis, oppure si vuole solo mettere possibilità di un
campo da golf visto che per 10 anni abbiamo detto ai Valdostani che
si sarebbe realizzato in Valle d'Aosta un campo da golf?
Fare dei grandi eventi sportivi, si dice, e fra questi la Coppa
del mondo di sci. È uno dei temi che abbiamo portato avanti in
minoranza, abbiamo fatto diverse interpellanze per questo e le
risposte che venivano date ufficialmente e non era che questo non
era possibile, perché qualcuno aveva venduto la Valle d'Aosta al
Sestrière. Ci chiediamo, visto che quel qualcuno oggi fa parte
della maggioranza, se tutto questo si sia rimesso a posto.
Non abbiamo trovato nel capitolo turismo qualcosa legato alle
piccole e alle medie stazioni. Era un problema che mi stava
particolarmente a cuore, era un problema che non vive soltanto la
mia zona, tanto per essere chiari, ma altre località turistiche
medio-piccole hanno veramente dei grossi problemi. Avevamo avuto
assicurazioni dal Presidente della Giunta e dall'allora Assessore
Agnesod che questo problema sarebbe stato portato avanti e che una
legge sarebbe stata votata dal Consiglio regionale prima delle
elezioni; non siamo arrivati a questo. Oggi mi permetto di
ribadirlo e mi auguro vivamente che questa risposta arrivi, perché
è una necessità impellente. In Valle d'Aosta vanno bene Courmayeur,
vanno bene i grossi collegamenti intervallivi, ma ricordiamoci che
esistono le piccole realtà e che queste hanno bisogno di risposte,
anche se forse non hanno troppi elettori e quindi da loro non
arrivano troppi voti.
Per quanto riguarda la Camera di commercio condividiamo quanto è
stato messo; si dice che è necessario un adeguato strumento di
autonoma rappresentanza e che l'applicazione dei principi del
federalismo anche nel settore economico porterà quindi a definire
una nuova realtà. Nella scorsa legislatura ci eravamo permessi di
presentare un disegno di legge che andava proprio in questo senso;
allora vi erano dei problemi, l'Assessore Mafrica condivideva in
linea di massima l'idea, tuttavia non ci è stata data la
possibilità che questo progetto di legge arrivasse in aula. Adesso
visto che è la maggioranza che lo enuncia, ci auguriamo che al più
presto arrivi nelle commissioni e sicuramente saremo disponibili al
confronto affinché questo disegno di legge possa decollare in Valle
d'Aosta.
Sullo sport un piccolo riferimento consentitemelo all'Ecole de
Neige di La Thuile. Sarà la volta buona? Sarà questa la legislatura
giusta? Perché diventiamo anche stufi a chiedercelo. In cinque anni
non abbiamo avuto una risposta, che sia una! Siamo contenti di
vederlo sul programma, ma ci auguriamo che non rimanga per
ulteriori cinque anni sul programma e che si faccia qualcosa
veramente per una struttura che sta diventando la barzelletta della
Valle d'Aosta.
Così come il recupero a polo scolastico della Brambilla di
Verrès; anche qui diverse interpellanze furono fatte nella scorsa
legislatura, ci auguriamo vivamente che prenda avvio questo
progetto importantissimo per la scolarità della bassa Valle.
Per quanto riguarda la cultura e i beni culturali ci stupisce
che si parli di un progetto globale legato ad eventi del Giubileo
del 2000, in quanto sappiamo tutti che i progetti legati a tale
evento sono ormai partiti, hanno avuto i loro finanziamenti dallo
Stato con leggi speciali, eccetera; ci chiediamo che tipo di
progetto ancora legato al Giubileo del 2000 viene inserito in
questo programma, anche perché siamo a giugno 1998, siamo tutti
maggiorenni e vaccinati e sappiamo quali sono i tempi di
realizzazione per un progetto e obiettivamente, almeno così come è
scritta, mi sembra un po' una presa in giro.
Per quanto riguarda la sanità, è molto interessante il cappello
che viene fatto, mi permetto di leggerlo: "L'Amministrazione
regionale si impegnerà per realizzare compiutamente sul territorio
una rete di servizi efficienti, efficaci ed accessibili da parte di
tutti i cittadini valdostani, così da superare in questa fase la
questione della costruzione di un nuovo ospedale e da contribuire a
superare una società più solidale, in cui il sostegno a favore
delle fasce più deboli della popolazione permanga una priorità".
Formidabile, cioè incredibile. È ambiguo, ma noi ci permettiamo di
dare la nostra lettura. Facciamo i complimenti all'Assessore
Vicquéry e poniamo una domanda a due forze politiche che nel loro
programma rispettivamente hanno inserito e hanno detto ai
Valdostani per un mese: noi vogliamo un nuovo ospedale. Chiediamo a
queste due forze politiche se questa fase, di cui parla l'Assessore
Vicquéry, durerà per cinque anni; se hanno il piacere di dircelo,
magari non a noi direttamente, ma agli elettori che li hanno votati
anche per questa piccola particolarità.
Magari completeranno l'analisi del programma altri miei
colleghi, io termino questo intervento dicendo chiaramente che la
nostra sarà un'opposizione non all'insegna del preconcetto, come
abbiamo dimostrato anche negli anni scorsi. Valuteremo, seguiremo
attentamente, forse da questa legislatura in poi avremo anche un
po' più di esperienza dei cinque anni passati quando siamo arrivati
qui tutti alla prima esperienza.
Ci auguriamo di apportare un nostro contributo ancora maggiore
rispetto a quello che abbiamo fatto nei cinque anni passati.
Président La parole au Conseiller Martin.
Martin (FA) Signor Presidente del Consiglio, signor Presidente
della Giunta, colleghe e colleghi, inizia oggi l'XI legislatura.
Una legislatura che ci porterà nel terzo millennio, che ci metterà
a confronto con nuove realtà politiche e istituzionali, vale a dire
lo Stato europeo; che ci obbligherà a confrontarci con problemi
nuovi e con esigenze diverse dal passato.
Condividiamo il concetto espresso dal Presidente della Giunta,
nel senso che questa legislatura non dovrà solamente occuparsi
dello sviluppo e del benessere della Valle d'Aosta e dei suoi
abitanti, compiti di per sé importantissimi e prioritari per questa
Giunta e per la maggioranza di cui è espressione. Questa
legislatura sarà una legislatura costituente, sarà una legislatura
nella quale il Consiglio regionale della Valle d'Aosta dovrà
impegnarsi a riscrivere la nostra costituzione, tenendo conto delle
trasformazioni e dei mutamenti avvenuti in questi cinquant'anni non
solo nella nostra regione, ma nel mondo intero, e tenendo conto
delle nuove realtà politiche, economiche, sociali con le quali
soprattutto a livello europeo dovremo fare i conti.
A nostro avviso sarà anche una legislatura durante la quale si
potrà compiere un buon lavoro per due motivi essenziali. Il primo è
costituito dal fatto che questo Governo regionale si presenta con
un buon programma, un programma realistico e di alto profilo,
all'insegna della continuità di una precedente fase amministrativa
da noi condivisa, ma con numerosi nuovi interventi nei diversi
settori, in grado di rilanciare l'economia valdostana, valorizzare
il territorio e l'ambiente, accrescere la formazione e la cultura
valdostana, intervenire a favore delle fasce più deboli della
nostra popolazione.
È un programma che la Fédération ha contribuito ad elaborare e
che condivide integralmente. È un programma che recepisce alcune
linee guida da noi sviluppate durante la campagna elettorale,
integrate dalle idee e dalle valutazioni espresse dall'Union
Valdôtaine e dai Democratici di Sinistra, che con noi formano
questa maggioranza regionale. Il secondo motivo deriva dal fatto
che questa è una maggioranza logica, non è una maggioranza forzata
o "costruita a tavolino", come sosteneva il Consigliere Collé; è la
maggioranza uscita dalle urne del 31 maggio. All'appuntamento
elettorale si sono infatti presentate delle forze politiche, come
l'Union Valdôtaine, i Democratici di Sinistra e la Fédération, che
chiedevano la fiducia dell'elettorato valdostano per poter
proseguire un lavoro avviato nella passata legislatura. Altre
forze, vedi l'Ulivo, pur facendo parte della passata maggioranza,
avevano cercato in tutti i modi di accreditarsi come i veri
oppositori della maggioranza stessa. Era presente una formazione
che proponeva un governo di sole forze autonomiste, dopo che i loro
"maîtres à penser" nel 1993, alla faccia della coerenza politica e
della collaborazione fra le forze autonomiste, avevano fatto di
tutto per tenere fuori dalla porta gli ADP. Ma queste sono le cose
buffe della politica che la gente, a ragione, non capisce.
Infine, vi erano delle forze che oltre a dover lottare per il
superamento del quorum, avevano chiaramente fatto intendere di
volersi collocare all'opposizione. A questo tipo di proposte
l'elettorato valdostano ha dato una risposta chiarissima. Ha
bocciato clamorosamente la proposta dell'Ulivo, facendo intendere
che la minoranza è una nobile arte, indispensabile da esercitare in
un Consiglio regionale, per il bene stesso delle istituzioni; serve
alla maggioranza per sentirsi spronata e dare il meglio di sé
stessa, serve all'opposizione per un controllo democratico
dell'azione di governo. Ma l'elettorato ha fatto altresì intendere
che non ci possono essere confusioni di ruoli e che la minoranza va
esercitata stando seduti fra i banchi dell'opposizione, e non in
"sala Giunta".
Gli elettori hanno poi fornito altre due indicazioni molto
interessanti. La prima, una leggera flessione dei Democratici di
Sinistra in termini di voti ma non di seggi; la seconda, nel campo
autonomista, la grande affermazione dell'Union Valdôtaine e della
Fédération e la sconfitta del gruppo degli Autonomisti.
Vedete, colleghi consiglieri, noi della Fédération, abbiamo
sempre cercato anche in campagna elettorale di privilegiare i
programmi alle formule di governo. Abbiamo sempre preferito tenere
un atteggiamento di apertura piuttosto che un rigido comportamento
di chiusura. Lo stesso atteggiamento lo abbiamo mantenuto circa un
anno fa, quando l'allora maggioranza regionale rischiò di andare in
crisi.
A nostro avviso si trattò allora di un atteggiamento
responsabile che l'elettorato ha capito ed ha premiato il 31
maggio, perché se è vero - come è vero - che le forze autonomiste
hanno tenuto un lusinghiero risultato elettorale, è altrettanto
vero che solo due di queste forze, vale a dire l'Union Valdôtaine e
la Fédération, hanno visto aumentati i propri consensi, senza
considerare poi che i due massimi sostenitori di un governo di sole
forze autonomiste sono stati clamorosamente bocciati a livello
personale dagli elettori valdostani.
Ecco perché possiamo dire, a buon diritto, che la Giunta che sta
prendendo corpo quest'oggi potrà compiere un buon lavoro. Lo potrà
compiere per effetto di un buon programma e lo potrà compiere per
effetto di una buona coesione politica, conseguenza di un rapporto
politico consolidatosi nel corso della precedente legislatura e
indicatoci dai cittadini valdostani con il risultato
elettorale.
E di dover fare un buon lavoro ne siamo tutti consapevoli,
maggioranza consiliare e Governo regionale, perché solo in questo
modo si potrà recuperare quello scollamento che elezione dopo
elezione si evidenzia sempre di più fra istituzioni e cittadini, e
che questa volta ha raggiunto il suo massimo storico con quasi il
20 percento di elettori che non si sono recati alle urne.
Qualcuno ha detto che si tratta di un problema che investe ormai
tutte le grandi democrazie, dove addirittura ci sono forme di
astensionismo che arrivano al 30-40 percento. Certamente tutto
questo è vero, ma il fenomeno secondo noi è molto allarmante in una
regione come la nostra, dove da sempre il diritto democratico è
stato esercitato in larga misura, anche per il fatto che la nostra
è una comunità dove quasi quasi ci si conosce tutti personalmente e
dove non esistono difficoltà di nessun tipo per l'esercizio del
voto. Si tratta quindi di qualcosa di più profondo, di un patto fra
elettori e pubblica amministrazione che sta venendo meno.
Noi della Fédération abbiamo provato ad analizzare il motivo di
questo disagio. Parlando con numerose persone, ci siamo resi conto
che uno dei motivi per il quale il rapporto fra elettore ed eletto
si sta deteriorando è dovuto al fatto che molto spesso il cittadino
non ha più delle risposte ai propri problemi. La burocrazia
eccessiva a tutti i livelli, la delega di troppe decisioni al
funzionariato non sono gradite al cittadino valdostano e
soprattutto non sono di aiuto.
In una società in cui la tempestività della risposta sia per il
cittadino che per l'impresa a volte è più importante della risposta
stessa, bisogna avere il coraggio di correggere le cose che non
funzionano, bisogna semplificare la legislazione, bisogna
riappropriarsi di decisioni che devono spettare solo all'eletto
perché è l'eletto che risponde in prima persona all'elettore.
Speriamo che la soppressione di un assessorato con una diversa
ripartizione delle deleghe serva a snellire talune procedure ed a
ridurre taluni vincoli burocratici.
Ci fa comunque immensamente piacere che questo importante
problema abbia trovato un posto di rilievo nel programma del
Presidente Viérin, a cui rivolgo un invito perché segua con grande
attenzione questo tema, anche perché mi rendo conto che togliere
qualche piccola nicchia di potere al funzionariato non sarà cosa
facile. Ma confidi, signor Presidente, anche nel Consiglio
regionale, che ha questa volta fra i propri eletti numerose persone
che nelle loro attività quotidiane precedenti hanno dovuto fare i
conti contro questo mostro dalle tante teste.
Mai come questa volta sono state elette tante persone che si
sono distinte nei diversi settori in cui hanno lavorato; sindaci,
imprenditori, commercianti, donne e uomini di cultura, tutte
persone che quotidianamente hanno avuto a che fare con questo male
da fine millennio che si chiama "burocrazia" e che per questo hanno
perso tempo e denaro.
Non mi addentrerò nell'esame del programma illustratoci dal
Presidente della Giunta, che come ho già detto riceve da parte
nostra una valutazione globale positiva. Mi si permetta solamente
di insistere su due punti inseriti nel programma, che riteniamo
meritevoli di alcune ulteriori considerazioni. Il primo punto
riguarda il lavoro. Hanno certamente ragione coloro, dal Papa al
Presidente della Repubblica, che in diverse occasioni hanno
ribadito come in una società civile il diritto al lavoro debba
essere considerato come uno dei diritti fondamentali dei cittadini.
A maggior ragione questo diritto deve essere considerato tale in
una società ricca come la nostra.
Ebbene, in Valle d'Aosta pur non essendo in presenza di
situazioni drammatiche come nel resto del Paese, sono ancora troppi
coloro che non riescono a trovare un lavoro dignitoso e sono troppi
coloro che sognano un impiego presso gli enti pubblici. Il futuro
dei nostri giovani non si risolve assicurando a tutti un posto di
lavoro nel pubblico. Si risolve viceversa con un'attenta politica
di investimenti produttivi in settori in espansione, favorendo
l'inserimento di piccole e medie imprese ad alta tecnologia.
Certamente molto è stato fatto in questi anni, ma per risolvere
definitivamente il problema occorre uno sforzo ulteriore che questa
maggioranza deve fare per dovere verso i suoi cittadini e per
diventare un esempio per le altre comunità.
L'altro argomento sul quale desidero soffermarmi riguarda il
territorio. Riteniamo che il territorio sia la vera ricchezza della
nostra regione. Lo Statuto speciale, il riparto fiscale sono
continuamente in balia di un rapporto con lo Stato centrale.
L'ottenimento o il diniego di particolari condizioni dipendono
anche dalla volontà di altri soggetti con i quali la Regione deve
confrontarsi. Il territorio è nostro, nessuno ce lo può togliere,
sta a noi utilizzarlo al meglio, sfruttarlo in maniera corretta per
le nostre esigenze e soprattutto mantenerlo al meglio, per ridarlo
- come dice quel proverbio indiano - ai nostri figli dai quali lo
abbiamo avuto in prestito.
Notre mouvement, M. le Président du Gouvernement, entend
soutenir avec loyauté ce programme que nous approuvons aujourd'hui.
Notre groupe a l'intention de contribuer de toutes ses forces, avec
ses idées et son expérience, à l'action du Gouvernement, pour
permettre à ce dernier de surmonter les nombreux obstacles et
difficultés qu'il ne manquera pas de rencontrer sur son chemin.
Nous sommes certains qu'au sein de ce Conseil notre groupe,
ainsi que les autres groupes de la majorité, seront appelés à
collaborer avec le Gouvernement régional et ils ne seront pas
confinés dans un modeste rôle d'instrument de ratification. La
responsabilité de l'Assessorat au tourisme au sein de ce
Gouvernement a été confiée à la Fédération.
Chacun sait l'importance de ce secteur, qui représente environ
40 pour cent du produit interne brut régional et dont l'importance
ne cessera de croître au cours de ces prochaines années. Nous
sommes conscients de l'engagement qui nous est demandé et nous
sommes certains que celui que la Fédération a désigné pour remplir
cette tâche si important, le Conseiller Claudio Lavoyer, saura
comme par le passé, se montrer à la hauteur de la mission qui lui a
été confiée. Bon travail, Monsieur le Président.
Président La parole au Conseiller Curtaz.
Curtaz (PVA-cU) Signor Presidente del Consiglio, signor
Presidente della Giunta, colleghi consiglieri, permettetemi, visto
che è la prima volta che interveniamo dopo le votazioni, di
esprimere le nostre felicitazioni al Presidente Louvin per la sua
elezione a Presidente del Consiglio; gli auguriamo di svolgere le
sue funzioni con la capacità che gli è riconosciuta, con
competenza, con imparzialità, valorizzando il lavoro di questo
Consiglio, cosa ancora più importante per un gruppo che siederà
all'opposizione.
Il commento del voto è stato già fatto dopo le elezioni; per
quanto ci riguarda abbiamo fatto un'analisi molto schietta, senza
teatrini particolari, e ritengo che la maggioranza che oggi sta per
formarsi o si è formata nelle trattative post-elettorali, sia tutto
sommato l'espressione del voto popolare, che ha premiato
soprattutto due forze politiche - come è già stato ricordato negli
interventi che mi hanno preceduto -, l'Union Valdôtaine e la
Fédération, mentre vanno all'opposizione tre forze disomogenee fra
loro, che non sono state premiate dal voto.
Siamo andati alle trattative con l'Union Valdôtaine con la mente
libera, perché non avevamo da sostenere posizioni preconcette né
rispetto alla nostra entrata al Governo, né rispetto ad un nostro
sedere sui banchi dell'opposizione. Abbiamo portato alcune nostre
proposte programmatiche che giudicavamo molto significative, e per
noi molto importanti; queste opzioni programmatiche sono state
respinte e quindi abbiamo concordemente deciso che avremmo
affrontato questi cinque anni sui banchi dell'opposizione.
Voglio anche cogliere l'occasione per evidenziare come questo
confronto con l'Union Valdôtaine sia stato estremamente onesto e
chiaro; voglio ringraziare anche per l'assenza di manfrine il
Presidente Perrin, perché ci siamo visti due volte e abbiamo avuto
un chiarimento molto opportuno anche sotto il profilo della
trasparenza dei comportamenti fra le forze politiche.
Esaurita questa brevissima disamina sulla situazione
post-elettorale, voglio esprimere alcune considerazioni sul testo
di programma che ci è stato letto dal Presidente della Giunta.
Voglio dire che, forse per capacità del Presidente della Giunta, ad
una prima lettura il documento mi era sembrato un bel documento:
ampio, completo, ben presentato.
Ad una seconda lettura, approfondendo, si sono evidenziate molte
perplessità. La prima parte del programma riguarda soprattutto il
cosiddetto "cappello politico" sul federalismo. L'idea di "nouvelle
Constitution", di nuovo Statuto speciale, è una idea suggestiva ed
è un'idea che riteniamo vada coltivata fino in fondo. L'idea che
sia la Valle d'Aosta a proporsi e a proporre un nuovo Statuto
speciale ci vede e ci vedrà coinvolti, anche perché riteniamo che
una fase costituente debba essere intrapresa da tutte le forze
politiche regionali e da tutti i soggetti interessati della nostra
regione. Diciamo quindi di sì a questo progetto: sì, se questo
progetto significa proposta da parte della nostra regione di un
nuovo Statuto. Diciamo però sì con tre precisazioni, perché in
questa proposta fatta dal Presidente della Giunta abbiamo colto
alcune forzature che vorremmo evidenziare. Innanzitutto ci sembra
una forzatura parlare di ratifica del nuovo Statuto da parte dello
Stato italiano; crediamo che più correttamente si debba parlare di
concertazione e di pieno rispetto della Costituzione italiana anche
in ordine alle forme di approvazione del nuovo Statuto,
Costituzione italiana a cui abbiamo fra l'altro appena giurato
fedeltà questa mattina.
Ritengo poi, ed è una seconda osservazione, che abbia poco senso
parlare di garanzie internazionali anche con la forma annacquata
che è stata presentata nel documento; non usciamo da una guerra,
non ci troviamo di fronte a uno stato persecutore, mi sembra che su
questo punto ci voglia un po' di obiettività e sia sufficiente un
accordo significativo fra la Regione e lo Stato italiano.
Non nascondo poi, ed è il terzo punto, una personale perplessità
sulla necessità di una commissione speciale. Perplessità che mi
deriva dalla semplice constatazione che già c'è una commissione
permanente che si deve occupare di queste cose, ed è la I
Commissione, che si deve occupare appunto delle riforme dello
Statuto e delle riforme istituzionali. Quindi mi sfugge la
necessità di un ulteriore organismo, che va ad appesantire i lavori
del Consiglio e dà risposte che potrebbe dare la I Commissione
eventualmente adeguatamente rinforzata, cosa che è possibile anche
dal punto di vista normativo.
Rispetto al programma politico amministrativo, abbiamo trovato
alcune cose positive, ne elenco solo alcune a titolo
esemplificativo. Mi sembra corretto il modo con cui è stato posto
il problema dello sviluppo economico e delle priorità elencate,
soprattutto sul ruolo dell'amministrazione pubblica rispetto
all'iniziativa privata. Ho letto con interesse il programma
sull'agricoltura, ho apprezzato la sottolineatura della formazione
per creare occupazione, e così potrei elencare diversi altri
aspetti positivi.
Eppure non posso sottacere che il programma presenta omissioni a
mio giudizio gravi e aspetti preoccupanti. Primo, non c'è traccia
di modifiche della legge elettorale regionale; devo dire che è
un'omissione che mi sorprende particolarmente, considerando che in
campagna elettorale i Democratici di Sinistra ne avevano fatto uno
dei punti principali del loro programma.
Secondo, il problema del nuovo ospedale; al di là della
formulazione a dire poco ambigua, abbiamo oggi la certezza che il
progetto del nuovo ospedale è accantonato, e ancora una volta mi
sorprendo che alcune forze politiche abbiano consentito una tale
previsione programmatica.
Constato che non c'è una parola sulla nostra proposta di
potenziare l'uso di una lingua straniera a scuola, non mi riferisco
al francese, lo dico per evitare equivoci, intendo la lingua
inglese o tedesca, perché è indispensabile con l'entrata in Europa
che i nostri giovani si formino con la conoscenza delle lingue oggi
più correnti in Europa e nel mondo.
E poi soprattutto ritengo negativo, e un po' mi addolora, il
fatto che viene smembrato ed eliminato l'Assessorato all'ambiente.
Non ne faccio un problema di riordino e di riduzione degli
assessorati, su cui si può essere anche d'accordo; ma è stata
proprio fatta una scelta, al di là della terminologia, di smembrare
i servizi dell'Assessorato all'ambiente e di eliminarlo. Saremo
l'unica Regione in Italia a non avere l'Assessorato all'ambiente;
può essere un segno di federalismo, non lo so. Quest'eliminazione
porterà delle contraddizioni evidenti, ne cito una, ma potrei
citarne altre.
L'Assessore che presiederà alla valutazione di impatto
ambientale sarà lo stesso che presenta il progetto: mi sembra
un'anomalia piuttosto curiosa. Non solo viene smembrato ed
eliminato l'Assessorato all'ambiente, ma ritengo che anche si legga
nelle righe di questo programma uno svilimento del lavoro che si è
appena concluso rispetto a quell'Assessorato; addirittura ancora
prima che entrino in vigore il piano territoriale paesistico e la
legge urbanistica si comincia già a mettere in discussione tutto,
si parla già di verifica. Mi sembra che si intraveda in agguato la
controriforma.
Per esempio, riguardo ai trasporti non c'è un cenno al
potenziamento del trasporto pubblico, in tema di viabilità si
prospettano soluzioni discutibili e anche qua faccio solo un
esempio: si parla di allargamento della strada che dal Gran San
Bernardo conduce ad Aosta o viceversa, quando sappiamo che in
Svizzera sarà impossibile normativamente ampliare la strada
dall'altra parte. Credo che si sottovaluti come il territorio sia
la nostra più grande ricchezza, è una questione che viene
volentieri enunciata, come ha fatto anche chi mi ha preceduto, ma
poi non si ha la piena consapevolezza di cosa voglia dire non solo
valorizzazione dell'ambiente ma anche tutela dell'ambiente, perché
non ci può essere valorizzazione se non c'è tutela. E invece il
programma è incentrato sui temi della valorizzazione, e questo sì è
giusto, ma non si può valorizzare una cosa che non è soggetta a
tutela e si dimentica in secondo luogo, o a dire bene si
sottovaluta se non proprio si dimentica, che l'ambiente può essere
anche un'importante occasione di lavoro, come dicono tutti gli
studi a livello europeo.
E così una certa genericità e una certa contraddittorietà nei
vari capitoli si evidenziano nel programma, diciamo genericità che
è impensabile illustrare oggi se non altro per questioni di tempo e
anche per questioni di capacità personali, perché sfido chiunque, -
nel giro del poco tempo che abbiamo avuto per leggere questo
documento così corposo, che ha richiesto una lettura di oltre
un'ora - a dare un quadro puntuale su tutte le questioni che
vengono poste.
Tuttavia la nostra opposizione - e a questo riguardo voglio
tranquillizzare il Consigliere Martin, questa volta facciamo
l'opposizione, non c'è dubbio - non sarà un'opposizione
preconcetta. Sarà un'opposizione ragionata, sarà un'opposizione
costruttiva, non sarà un'opposizione urlata, anche se non
dimenticheremo di denunciare con forza malgoverno e contraddizioni
là dove dovessimo verificarle.
Termino, signor Presidente, facendole i più sinceri auguri di
buon lavoro da parte del nostro gruppo e mio personale.
Président La parole au Conseiller Fiou.
Fiou (GV-DS-PSE) Signor Presidente del Consiglio, signor
Presidente della Giunta, signore Consigliere e signori Consiglieri,
non nascondiamo, anche alla luce delle considerazioni fatte, alcune
preoccupazioni che abbiamo nell'affrontare l'impegno che ritengo
gravoso di rappresentare in maggioranza la sinistra e le sue
istanze, in una coalizione di governo composta da forze con storie
e identità diverse, e di rappresentare questa Sinistra anche in una
situazione di forte minorità numerica, e in democrazia i numeri
contano. Perciò guardiamo fiduciosi al consistente bagaglio di
convinzioni che accomunano le forze alleate e alla volontà
dimostrata sin qui di costruire rapporti e attività su tale
bagaglio comune, anziché rivendicare differenze.
È per questo che dopo il ruolo sperimentato nella legislatura
passata e che riteniamo sia stato utile alla comunità valdostana,
abbiamo scelto di misurarci ancora nel ruolo di forza di
maggioranza per i prossimi anni, ben consci del gravoso compito di
stimolo che ci competerà per sollecitare tutta la maggioranza a
guardare agli impegni di innovazione che richiede una realtà
complessiva già profondamente cambiata e sempre di più in forte
movimento.
Riteniamo che questa maggioranza intenda assumere pienamente i
compiti progettuali ed operativi richiesti dalla nuova dimensione
qualitativa di un governo regionale, che non poggi necessariamente
su un continuo incremento di risorse, ma piuttosto su un più
qualificato livello di progettazione e di sperimentazione, su una
migliore efficienza delle strutture operative, su un vero
coinvolgimento delle organizzazioni sociali e di
rappresentanza.
La Regione deve diventare sempre di più un ente capace di
stabilire le regole di governo, di governo dello sviluppo, e di
stimolare i vari soggetti sociali oppure operare senza sostituirsi
continuamente a loro. Non solo, la Valle d'Aosta per le sue
caratteristiche specifiche, per le sue dimensioni, per le
esperienze di governo può e deve diventare in tutti i settori un
grande laboratorio sperimentale delle innovazioni.
Tutto ciò per proiettare il futuro dell'identità e della
specificità valdostana perché paradossalmente solo l'innovazione
permette di dare futuro all'identità e alla specificità valdostane.
Infatti, solo le realtà che sono in grado di promuovere efficaci
modelli di sviluppo locali possono riuscire a reggere il confronto
che i processi di internazionalizzazione determinano, pertanto
dobbiamo promuovere la crescita qualitativa del sistema Valle
d'Aosta proprio per potergli permettere di affrontare le sfide
della concorrenza e dell'integrazione. Questo processo si
accompagna ad un'altra esigenza; dobbiamo riuscire a governare
l'insieme dei fattori di diversità che provengono dalla
polverizzazione degli interessi particolari delle società
sviluppate a cui apparteniamo, e dai rimescolamenti di razze e
culture dovute alle forti immigrazioni che caratterizzano la nostra
epoca e all'eccezionale sviluppo dei mezzi di comunicazione.
Questo insieme di elementi ci spinge a ricercare le strade più
efficaci per portare a sintesi le due grandi tendenze in atto, che
risultano ineliminabili e che mutano, ridisegnandoli, i nostri
tradizionali scenari di riferimento: da un lato, l'evidente
processo di internazionalizzazione dei fondamentali processi
economici, sociali e culturali, dall'altro un sempre più complesso
intreccio di diversità che investe tutta la società, anche quella
locale.
Governare questi processi vuol dire avere la capacità di sposare
in modo armonico le necessità derivanti dai progressi
d'integrazione e le aspirazioni alle diversità. Né l'una né l'altra
di queste dimensioni può essere mortificata. Questa convinzione
deve diventare patrimonio culturale di tutti noi, così come essere
punto di riferimento di ogni progetto di comunità locale, nazionale
o internazionale. Le nuove relazioni imposte da uno scenario
completamente trasformato non toccano infatti solo gli ambiti
economici; esse orientano i nuovi impulsi verso la cultura,
l'identità, l'organizzazione dei sistemi politici e sociali. Da qui
il necessario, forte impulso al processo di modernizzazione della
società valdostana, attraverso una più forte e giusta coesione
sociale, nuova e attiva così da poter raggiungere una rinnovata
identità regionale.
Da queste riflessioni emerge la complessità del quadro di
riferimento che si trova ad affrontare ogni progetto di sviluppo,
in particolare poi ogni progetto di riforma istituzionale. Infatti,
è evidente come l'articolazione dei problemi da affrontare richieda
una altrettanto articolata presenza istituzionale, in grado di
governare i processi là dove questi si svolgono.
Da ciò un progetto federalista non può che vedere livelli di
governo autorevoli nei comuni, a livello regionale, a livello
nazionale, a livello europeo, a livello mondiale. Là dove si
presentano deboli le capacità di governo delle istituzioni, ci
saranno interessi particolari che le sostituiranno.
Certo questa è una considerazione dei problemi, è una visione
dei compiti istituzionali lontana da quella delineata dal
Consigliere Collé, il quale propone soluzioni fondate
sull'autarchia politica e culturale, di chiusura pregiudiziale e
difensiva che ritengo fuori dal tempo, quindi involutiva. La scelta
non è fra Roma o la Valle d'Aosta, ma fra la partecipazione ai
processi di modernizzazione o il rinchiudersi nell'illusione di
poter difendere lo "status quo".
Il programma della maggioranza, pur con un approccio e
soprattutto con un linguaggio che risente obbligatoriamente delle
specificità delle singole forze politiche che la compongono,
analizza però con attenzione le trasformazioni in atto e delinea
realistici obiettivi per far partecipare ad esse la Valle d'Aosta,
fra questi obiettivi anche la prosecuzione di una politica
industriale che forse non piacerà a Collé, ma che ha fatto uscire
il settore interessato da una pesante crisi che altrove non è
ancora stata superata, e che ha portato ad un incremento appena
avuto di 1.500 posti di lavoro. Può darsi che ciò sia
sottovalutato, ma se lo portiamo in proporzione ritengo che abbiamo
realizzato il milione di posti di lavoro che qualcuno aveva
promesso in campo nazionale.
Apprezziamo del programma la valutazione positiva sulla
esperienza di autogoverno fondato sull'autonomia garantita dallo
Statuto speciale, con un'implicita rivalutazione del ruolo dello
stesso. Conseguenza di ciò l'impegno per una sua evoluzione, nel
senso di una riscrittura che qualifica questa legislatura, come
nuova fase costituente. Ci riconosciamo poi nelle proposte concrete
che riguardano i vari settori.
Ci sono anche dei compromessi, la maggioranza non è composta da
una sola forza politica anche se la presenza dell'Union Valdôtaine
è robusta, e questo si sente anche nelle linee programmatiche; io
dico democraticamente, perché gli elettori così hanno scelto. Però
la presenza di altre forze porta all'altrettanto democratica
situazione di confronto dialettico di posizioni. La questione del
"nuovo ospedale sì-nuovo ospedale no", ci vede su posizioni un po'
diverse, ma la ricerca di ciò che potevamo mettere in comune sulla
vicenda è a nostro avviso più importante di ciò che poteva
dividerci.
L'accesso ai Servizi sanitari della stragrande maggioranza dei
cittadini non riguarda direttamente il ricovero ospedaliero. La
polemica troppo schematica in termini "ospedale sì-ospedale no" ha
distolto l'attenzione dalla qualità del Servizio sanitario per
tutte le prestazioni non strettamente ospedaliere, quindi l'aver
fatto diventare in questo programma un impegno convinto e
prioritario la deospedalizzazione, il decentramento del servizio
sul territorio, la riqualificazione degli stessi, ci pare un
obiettivo importante.
La questione del nuovo ospedale alla luce di queste
realizzazioni potrà probabilmente subire un ridimensionamento, non
intendo solo nelle dimensioni fisiche dell'ospedale, ma proprio un
ridimensionamento del problema stesso.
Qualcuno ha sollevato anche la questione della legge elettorale;
anche questo è un problema che ci ha visti su posizioni diverse,
non lo abbiamo inserito in programma in quanto è un tema che
riteniamo di pertinenza soprattutto del Consiglio, quindi il
dibattito libero nel Consiglio ci vedrà partecipi con un senso di
responsabilità.
Ho voluto sottolineare questa visione dialettica con cui ci
apprestiamo a vivere questa vita di maggioranza, visione dialettica
che affronteremo con molta serenità e senso di responsabilità, ma
soprattutto con l'impegno di ricercare sempre le cose che
accomunano le forze politiche, anziché quelle che dividono.
Président La parole au Conseiller Rollandin.
Rollandin (UV) Etant donné que la force de majorité exprime déjà
le Président du Gouvernement et le Président du Conseil, il n'y a
besoin d'ajouter grand-chose. Il est important quand même de
souligner les raisons qui sont à la base d'un accord; un accord qui
a été longuement discuté, qui a fait l'objet d'un projet qui a été
illustré et que tout le monde a pu connaître et examiner dans le
détail.
Comme tout accord, il doit maintenir certaines prémisses qui ont
été clairement dites, c'est-à-dire il y a un aspect politique qui
est à la base de ce choix, qui revient d'une série de
considérations qui ont été déjà faites de la part des collèges de
majorité et que je vais résumer.
Il y a eu un résultat électoral qui n'a pas besoin d'être
analysé longuement pour affirmer que l'Union Valdôtaine a eu un
résultat exceptionnel. Ce résultat porte à un engagement, à une
prise de conscience et de responsabilité très lourde, qui doit se
concrétiser dans un engagement de l'action du gouvernement qui ira
travailler pendant ces cinq années.
Le sens prioritaire de cette action est celui de maintenir
certaines promesses qui ont été faites pendant cette campagne
électorale. Avant tout, l'attitude vis-à-vis des attentes de la
part de la population. Il y a des attentes qui sont liées à une
série de responsabilités et il y a des solutions qui ont été
énoncées dans le programme.
Il y a des aspects qui faisaient déjà partie des programmes des
années précédentes; il y a des problèmes qu'on a clairement
énoncés, dont la solution a eu des retards justifiables par des
questions administratives.
Mais je crois que l'engament principal pour la force de majorité
est celui de travailler ensemble comme groupe, de travailler
ensemble aux autres forces politiques avec la même dignité et
surtout de trouver dans cette salle la possibilité de discuter sur
de grands thèmes avec l'appui et l'apport des autres forces
responsables, qui ont déjà donné un signal très clair de
disponibilité.
On commence d'une façon correcte, en respectant les rôles, il y
a une majorité et il y a des forces qui sont à l'opposition. Le
travail de la majorité est celui de prévoir avec des temps normaux
la réalisation de ce que le programme dit, par conséquent nous
demandons d'avoir la possibilité de travailler ensemble, de
travailler avec la responsabilité des différentes forces de
l'Administration régionale. C'est un point qui a fait l'objet d'une
attention très particulière, c'est un point qui est à l'attention
de toutes les forces politiques.
Le fait d'avoir distribué d'une façon différente les tâches qui
reviennent aux différents assessorats concernera aussi l'engagement
des personnes qui sont à la tête des différents services. Là il y
aura l'exigence d'avoir toute l'attention pour réaliser de la façon
la meilleure ce que tout le monde attend.
L'Union Valdôtaine a choisi de maintenir une alliance qui avait
été à la base du travail de la législature précédente. Les
considérations que les autres forces politiques ont faites donnent
la possibilité d'évaluer ce qui signifie travailler dans cette
salle: travailler dans le sens de primer une activité législative,
qui doit redonner un élan à l'activité qui par conséquent est
l'activité législative. Dans ce sens tout a été dit, c'est normal
qu'une force très consistante comme la nôtre donne toute sa
disponibilité pour travailler ensemble au Gouvernement régional,
pour atteindre les buts qui ont été énoncés ce matin.
Président La parole au Conseiller Lattanzi.
Lattanzi (FI) Permettetemi di formulare al Presidente del
Consiglio i miei personali auguri di buon lavoro e di estenderli al
Presidente della Giunta, ai Consiglieri eletti tutti. E
permettetemi anche, prima di iniziare questo mio primo e breve
intervento in questa importante Assemblea, di esprimere quello che
in questo momento provo.
Questa mattina, entrando da quella parte, un po' come i ragazzi
il primo giorno di scuola, mi sentivo di partecipare in un'assise
importante a quello che il Consigliere Rollandin, al termine del
suo intervento, ha detto, cioè partecipare a un'assemblea che si
appresta per i prossimi cinque anni con grande responsabilità a
determinare un futuro che il Consigliere Martin ha definito - e noi
condividiamo - di grandi trasformazioni, un futuro quindi di
assoluta importanza. Tutta questa importanza, questa responsabilità
che questa mattina mi sentivo addosso, è stata un po' lenita da
alcune situazioni che in quest'Assemblea già oggi si sono
verificate.
Intanto lo scoprire, con un po' di simpatia direi così, il fatto
di appartenere a una minoranza linguistica in questo Consiglio
regionale, quella di lingua italiana; già dal giuramento dei
consiglieri si è evinto un'impostazione linguistica tutta a favore
della francofonia, che se da una parte rispetto e condivido e anzi
- mi permetto di aggiungere - ho già rispettato e condiviso,
dall'altra fa sorridere perché ritengo quest'impostazione in alcuni
casi imbarazzante, per alcuni consiglieri è stato addirittura
ridicola, ma sicuramente lontano da quella che è la realtà dagli
elettori che ci hanno eletto in questa regione.
È stato come entrare in una cittadina interna alla Valle d'Aosta
totalmente diversa e scollegata totalmente nella forma e nella
sostanza da quella che è la realtà culturale che viviamo
quotidianamente. Gli stessi consiglieri che in campagna elettorale
chiedevano il voto in patois o magari in italiano e non si sono
sognati di chiederlo in francese, questa mattina hanno pronunciato
un "je jure" che era imbarazzante. Sollevo il problema in termini
non di polemica, ma di riflessione: se è vero che siamo qui e siamo
stati eletti per rappresentare il popolo valdostano, questo popolo
valdostano va rappresentato nella sua interezza culturale,
intellettuale, anche linguistica. Quindi auspico semmai, anche se
non è lingua ufficiale, di sentire parlare molto più il patois e
sicuramente l'italiano, e anche il francese nelle proporzioni della
verità e non della virtualità.
Altro giochino che mi ha reso perplesso sull'importanza di
quest'Assemblea è stato il gioco del "passaparola". Abbiamo dovuto
assistere con il Presidente del Consiglio appena insediato al gioco
del rimpiattino sull'invito a esporre le proprie tesi e le proprie
dichiarazioni sul programma; mi auguro che sia un giochino che
finisce qui e che non si debba passare dei minuti interi in
silenzio ad aspettare che qualcuno, che sa che deve prendere la
parola e non la prende per giocare, si renda conto che questa non è
un'Assemblea di gioco, è un'Assemblea istituzionale nella quale chi
ha da dire qualcosa la deve dire. Sicuramente, come ho imparato in
questi pochi anni di politica nella vita civile, l'assemblea non è
un luogo dove ci si convince l'uno con l'altro, ma dove si espone
le proprie tesi.
Fatte queste due semplici riflessioni che mi rendo conto possono
anche essere provocatorie, anzi lo auspico, due parole sul
programma presentato dal Presidente questa mattina.
Già il Consigliere Tibaldi ha significato quanto siamo rimasti
sorpresi dal fatto che gli obiettivi politici perseguiti da questa
maggioranza e da questo programma sorprendentemente ci vedono
favorevoli, nel senso che sono esattamente gli stessi nostri
obiettivi, in gran parte condivisi dal nostro stesso programma.
Questa devo dire che è stata una piacevole sorpresa. Un po' meno
sorpresa e un po' più preoccupazione ci hanno destato invece lo
sviluppo e l'articolazione. Ma al contrario del Consigliere Curtaz
non ritengo che il documento che oggi lei ha presentato,
Presidente, potesse avere l'approvazione unanime, altrimenti non
sarebbe esistito il gioco delle parti. Quindi non entrerò nella
critica della formulazione, perché mi rendo conto che sarebbe
sterile; mi permetto di sottolineare alcuni passaggi che riteniamo
importanti in questa fase, oltre che ad esprimere alcune
preoccupazioni, per dare l'opportunità - come diceva il Consigliere
Rollandin - che la minoranza diventi anche e soprattutto in
quest'Assemblea una minoranza di proposizione e confronto
concreto.
Intanto un auspicio: che le prossime esternazioni del programma
o dei programmi della Giunta non si intaglino con un tono
sostanzialmente anti Stato italiano. Già il giuramento ometteva la
Repubblica italiana, ma si parlava di Repubblica e punto, e tutto
lo sviluppo del programma è incentrato con un tono determinante da
una preoccupazione: l'assalto alla Valle d'Aosta, qualcuno che a
Roma non ci vuole bene, qualcuno che a Roma non ci ha mai dato e
forse ci toglierà anche quello che abbiamo conquistato.
Mi permetto di sottolineare che questa preoccupazione la
condividiamo nella misura in cui si parla non di Roma o di Stato
italiano in quanto istituzione, alla quale io mi onoro di
partecipare come rappresentante istituzionale e come cittadino di
un popolo, ma nella misura in cui la preoccupazione sia rivolta al
fatto di interloquire con una parte del Governo romano, che
sicuramente è stato meno favorevole per le autonomie locali
piuttosto che altri parti politiche. Mi viene difficile immaginare
una Valle d'Aosta minacciata nella sua autonomia, quando la stessa
autonomia - forse nelle forme della concessione non piace a nessuno
dei Valdostani - è stata aiutata, promossa, spinta, sostenuta forse
non con grandissimo interesse ma sicuramente dallo Stato italiano.
Mai nessuno a Roma ci risulta che abbia impedito di sviluppare la
nostra autonomia, semmai possiamo dirci quanto noi non abbiamo
fatto per sviluppare la nostra autonomia. Potrei citare un caso
solo, la zona franca, che anche in questo programma è ribadita come
volontà politica, ma abbiamo delle serie perplessità che sia voluta
in termini concreti, perché se così fosse, ci dovremmo chiedere
come mai la stessa maggioranza o le stesse forze che oggi
rappresentano la maggioranza e che hanno già governato questa
regione negli ultimi 10-15 anni non si siano impegnate a fondo su
questo obiettivo.
Quindi il problema dell'oggi non è tanto quello di rapportarsi a
uno Sato italiano che voglia minacciare la nostra indipendenza;
certo, in sede di Bicamerale o in sede di istituzioni nazionali c'è
da aprire un dialogo serio, concreto, sereno e costruttivo con
quelle forze che hanno maggiormente dimostrato di voler portare
avanti i progetti politici di federalismo nello Stato italiano, e
in questo nutriamo qualche perplessità che l'attuale maggioranza
possa trovare degli interlocutori attenti e aperti a questo
confronto su questo progetto politico in quelle forze che, non più
tardi di un mese e mezzo fa, alla Camera si sono espresse contro le
autonomie speciali delle altre regioni, o comunque i concetti di
chiara sussidiarietà di altre regioni.
Un'altra cosa è preoccupante. Sono le 18,37 del 30 giugno, sono
passati trenta giorni dall'espressione del voto popolare, siamo
alle 18,38 ancora qui con un programma che sappiamo quale
maggioranza lo ha espresso, ma non sappiamo da quali uomini verrà
portato avanti. È significativo e riteniamo che sia importante
cogliere l'occasione che il popolo valdostano possa attraverso una
riforma della legge elettorale conoscere quello che conosceremo fra
qualche ora o fra qualche minuto prima delle elezioni: conoscere il
programma esattamente così come lo avete presentato, con una
coalizione esattamente così come la presenterete, con degli uomini,
con un presidente, con degli assessori che saranno, così come li
presenterete fra qualche minuto, magari proposti 60 giorni fa.
Riteniamo che sarebbe stato doveroso impegnarci in una forma di
legge elettorale che potesse mettere nelle condizioni i cittadini
che oggi ascoltano, guardano e s'informano su quello che accade in
quest'aula, di sapere quello che noi ancora oggi seduti qui non
sappiamo. Non sappiamo chi ci governerà.
Quindi noi auspichiamo che questa legislatura possa essere anche
il periodo giusto per poterci confrontare alla luce di questi
cambiamenti istituzionali su un nuovo progetto di legge elettorale.
Sappiamo che l'Union Valdôtaine non è d'accordo, i risultati le
danno ragione a non essere d'accordo; ma non pensiamo che si possa
fare un ragionamento sulla legge elettorale in funzione delle
convenienze partitiche. Crediamo che sia doveroso fare un
ragionamento sulla legge elettorale in funzione delle esigenze del
popolo, che ha necessità oggi più di prima e più di ieri di sapere
come verranno gestite le sue risorse, con quali progetti politici,
con quali obiettivi chiari, con quale maggioranza e soprattutto con
quali uomini a cui delegare il mandato per cinque anni di governo.
Riteniamo che non sia moralmente e politicamente corretto alle
18,39 non sapere cosa ancora alla Valle d'Aosta succederà dopo un
mese dalle elezioni.
Fatte queste premesse, affronto quattro punti di rilievo e di
preoccupazione programmatica. È forte la voglia in questo programma
di proseguire in quella che è la riforma degli Enti locali. A parte
la battuta scontata populistica, perché non vi siete impegnati
anche in questi ultimi 10 anni e questo spirito di volontà
riformatrice esce da questo programma solo oggi? Qualcuno ci potrà
obiettare - e già scuotendo la testa il Presidente lo fa - che in
questi cinque anni è stata fatta una proposizione di legge sul
sistema di autonomie locali.
Una proposta di legge, lei lo sa, che ha incontrato molte
perplessità di tipo politico e anche di rigetto da parte del
Coordinamento. Il tono che trattava questo punto significativo
partiva da un presupposto: abbiamo la volontà politica di procedere
in quel senso, e nello stesso passaggio della riforma degli Enti
locali si parla della riapprovazione dopo il rigetto da parte della
Co.re.co.. Ci sono due aspetti che ci preoccupano. Il primo, il
ruolo della Regione che lei delinea a noi piace: la regione
leggera, la regione di indirizzo, la regione di controllo, di
formazione e di consulenza sugli Enti locali; non ci piace lo
strumento che è stato messo in atto e che voi - come avete già
anticipato nel vostro programma - volete portare avanti, cioè
questa legge che di fatto esautora molti poteri. Insomma una legge
della serie: mentre i Sindaci e i Presidenti delle Comunità montane
si stanno aspettando maggiori poteri reali di governo delle loro
comunità e cioè poteri decisionali, politici, finanziari ed
economici, questa riforma del sistema delle autonomie prevedeva
addirittura l'esautorazione dei Consigli comunali previa le
assemblee dei cittadini.
Evidentemente la Co.re.co. essendo questa norma
incostituzionale, ve l'ha rigettata, e voi appellandovi al concetto
di autonomia della Regione Valle d'Aosta dite di voler ridiscutere,
come se ci fosse la volontà da parte di un'istituzione superiore di
non voler concedere questa riforma.
Non è così, vi è stata rigettata la forma, lo strumento di
questa riforma. Certo, noi saremo con voi quando sarà il caso e il
momento di dibattere sul principio di sussidiarietà e di delega
agli Enti locali e ai Comuni, saremo con voi qui e soprattutto
saremo con voi a Roma, se sarà necessario.
Ma non potete e non dovete utilizzare strumenti sbagliati e
quando questi vengono rigettati dalla Commissione di Coordinamento,
addurre che dobbiamo fare la grossa battaglia perché chi ha
rigettato questa cosa non ci ha riconosciuto un'autonomia. Così
l'autonomia noi la sviliamo; questo facciamo quando non si
riconosce la posizione "super partes" istituzionale, che non è
coinvolta nei piccoli interessi delle Comunità o della Regione e
che dice che quella legge è incostituzionale perché non si può
procedere ad esautorazioni di un consiglio comunale attraverso una
procedura elettiva e quindi una rappresentatività diversa da quella
che la Costituzione italiana e lo Statuto della Valle d'Aosta - che
fa parte della Costituzione italiana - prevedono. Non possiamo
svilire la nostra autonomia e il concetto e il principio di
autonomia adducendo che c'è qualcuno che ci vuole male. Utilizziamo
uno strumento che sia democratico, utilizziamo uno strumento che
vada nella direzione di realizzare l'autonomia degli Enti
locali.
Altra preoccupazione riguarda l'industria: è veramente
sbalorditivo trovare in un programma politico il significato che
bisogna fare molto per riacquisire i posti di lavoro, ma partendo
dal presupposto che si sono già recuperati 1.500 posti e che quindi
su questa strada si deve continuare. Per quanto riguarda il dato
dei 1.500 posti di lavoro acquisiti o costruiti da questa
maggioranza nei cinque anni precedenti, peccato che manchi il dato
dei posti persi e quindi uno dei due fattori è stato citato, quello
dei posti acquisiti, ma bisognerebbe dire che molti di questi posti
sono stagionali e part-time, e bisognerebbe anche dire, facendo poi
un consuntivo, quanti posti si sono persi e dare un saldo
dell'occupazione reale.
Noi abbiamo una preoccupazione, che abbiamo già espresso negli
incontri consultativi sul programma prima di quest'Assemblea, cioè
che si sia innescato in Valle d'Aosta un processo economico
involutivo, per cui la nostra economia, il nostro benessere, che
sarà sempre di più autonomia, economia e finanza autonoma, è in
pericolo, e questo perché non si prende atto di un problema
fondamentale che è il rilancio di un'economia reale e non fittizia
o assistenzialistica. Qualche collega ha citato i casi Zincocelere
e Feletti, vedremo come questa maggioranza intende risolvere il
problema dei posti di lavoro, se semplicemente dando un contributo
con garanzie di mercato praticamente "zero", soffermandoci a quelle
che sono garanzie scritte su dei pezzi di carta, per cui diamo dei
soldi impegnando delle aziende a determinati tipi di posti di
lavoro. Il mercato globale questo tipo di legge non l'accetta. Il
mercato mondiale del lavoro prevede che si facciano degli
investimenti in funzione di progetti industriali e quindi di
certezze economiche e non virtuali, o su pezzi di carta. Nessuna
azienda può garantire 100 o 200 o 300 posti di lavoro, solo perché
lo scrive su un pezzo di carta per avere dei contributi.
Sulla Casa da gioco è già stato detto, non mi dilungo.
Per quanto riguarda il commercio e l'artigianato, anche qui
all'inizio del programma stabilite che c'è una volontà di
uniformare in testi unici la molteplicità delle leggi che questa
Regione ha ormai promulgato e che si sono sommate a quella già
immensa montagna di leggi che sono quelle nazionali, che si
sovrappongono ai regolamenti e alle norme, una volontà cioè di
snellire la procedura legislativa, e poi la soluzione che troviamo
per il commercio, per l'artigianato, sono leggi quadro che
riorganizzano il nulla.
Il commercio e l'artigianato più che di leggi hanno bisogno di
sburocratizzazione, hanno bisogno di incentivi veri di tipo
finanziario e fiscale, per determinare un processo di sviluppo
dell'artigianato e del commercio di piccola entità, e non di quello
a cui abbiamo assistito, ad investimenti che vanno a favorire la
grande impresa nel commercio soprattutto. Quindi è evidente che più
che di una legge quadro, che poi rimane nei cassetti o si aggiunge
alle leggi che già abbiamo e che poi non risolvono i problemi, c'è
bisogno qui di interventi per aprire con le associazioni un
rapporto costruttivo di sviluppo di questo tipo di settore. Il
paragrafo era lungo tanto così, i problemi riteniamo che siano alti
così.
Per quanto riguarda scuola e università, abbiamo preso atto
della volontà di determinare l'Università libera della Valle
d'Aosta, non possiamo che compiacercene, anche qui la battuta
sarebbe troppo populistica e scontata: ci avete messo quasi 15 anni
per arrivare a determinare che questo poteva essere un fattore
importante di sviluppo culturale e formativo delle nostre
generazioni. Come provocatoriamente ho detto all'inizio del mio
intervento, abbiamo verificato che voi intendete come fattore
determinante per la riqualificazione scolastica sostanzialmente lo
sviluppo della lingua francese.
Noi prendiamo atto, ribadiamo il nostro favore a difendere
quello che è un patrimonio di tutti i Valdostani; non siamo
assolutamente d'accordo nel rendere il francese, parlando di
scuola, una voglia di élite per cui il popolo il francese non lo
vive e l'élite glielo impone. Questo è già stato fatto nel 1.500, i
risultati furono che il popolo valdostano parlava continuamente il
patois, il clero e i nobili parlavano il francese; si sta ricreando
questa situazione e quest'Assemblea oggi ne è un esempio. I
potenti, i politici, quelli che si vogliono distinguere parlano in
francese, il popolo il francese non lo parla.
Voglio che riflettiate su queste cose; noi ci batteremo in
questa legislatura perché il francese sia un valore come è giusto
che lo sia per la storia di questa regione, che sia un valore che
può diventare utile per il futuro benessere in un'integrazione
europea, ma che non possa diventare strumento di una segmentazione
della classe sociale che vive in questa regione. È un pericolo, è
un rischio che chiedo a questa maggioranza di verificare con
attenzione soprattutto per chi dovrà, nell'Assessorato della
cultura, portare avanti questo tipo di discorso. C'è una
segmentazione di classe sulla cultura, che non può essere da noi
appoggiata.
Sui beni culturali credo sia sufficiente dire che il compitino
scritto è sicuramente apprezzabile. Anche qui, questa è la stessa
maggioranza che ha governato nei cinque anni passati, queste sono
le forze politiche che hanno governato negli ultimi quindici anni
in Valle d'Aosta, continuiamo ad avere i beni culturali sotto i
tendoni e i palloni bianchi, continuiamo ad avere i castelli chiusi
e ci riproponiamo anche in questa legislatura di riaprirli, di
valorizzarli, di farli diventare espressione culturale, turistica e
commerciale della nostra regione.
Speriamo che in questa legislatura alle parole seguano dei
fatti, e in questo senso anche noi non possiamo che essere
d'accordo. Il nostro ruolo non potrà che essere quello
d'interrogare significativamente, sostanzialmente e
continuativamente questa Giunta su questo programma.
Un altro e ultimo spunto prima di concludere è sulla RAI. Il
programma di questa Giunta prevede una serie di rapporti con la RAI
che mirino a produrre la trasmissione di France 3 e programma in
francese piuttosto che in altre lingue. Se l'obiettivo è
l'amplificazione di un concetto culturale, di plurilingue, non
possiamo che essere d'accordo. Ma non possiamo più continuare ad
assistere, e se questa è la volontà della Giunta, quella di
continuare su questa strada, ci opporremo in questa sede e anche in
sede romana, non possiamo più continuare ad assistere a spot
pubblicitari delle regioni francofone a noi adiacenti di tipo
turistico, che minacciano la nostra economia.
Abbiamo assistito in questi anni - l'unica cosa che ha prodotto
l'accordo Regione-Rai - a una serie interminabile di spot
pubblicitari su RAI 3 che a noi Valdostani e ai turisti che in
Valle d'Aosta sono venuti e li hanno visti, propongono la
conoscenza delle bellezze delle regioni francofone adiacenti con la
produzione dei loro prodotti, pubblicizzano le meraviglie delle
loro terre montane. Dei bellissimi spot che hanno sicuramente
invogliato qualche turista italiano e magari qualche Valdostano ad
andare a fare le prossime vacanze in terre qui vicine, tanto sono
talmente simili alle nostre, siamo talmente fratelli e cugini che
possiamo permetterci anche di pubblicizzare unilateralmente i loro
prodotti e le regioni nella nostra regione, come in un senso di
fratellanza francofona. Noi crediamo che questo sia un procedimento
autolesionistico, se non collegato al concetto culturale della
strumentalizzazione della lingua francese, uno strumento che va
gestito in maniera del tutto diversa. Non ha senso che gli Italiani
e i Valdostani paghino con il loro canone uno strumento di
comunicazione come la RAI, che la RAI dia degli spazi che non sono
culturali, ma pubblicitari di zone che sono tra l'altro competitive
sotto l'aspetto turistico a noi stessi. Ma quale masochismo
culturale ci può indurre a fare una cosa del genere?
Chiudo questo mio intervento confermando che gli obiettivi
strategici di questo programma sono molto simili ai nostri, quindi
non avremo difficoltà a seguire voce per voce, capitolo per
capitolo, lo sviluppo di questo programma in questa legislatura, e
ci limiteremo a interrogare, a proporre e a fare mozioni di
proposizione per il rispetto di questo programma. Perché se
riusciste a rispettare almeno la metà delle cose che avete detto,
sono convinto che la Valle d'Aosta porterebbe a casa qualcosa di
buono. Il pericolo è che le stesse cose che avete detto cinque anni
fa e che non avete rispettato non al 50, ma neanche al 20 percento,
si traducano poi in un bellissimo programma elettorale da
presentare oggi nell'Assemblea per l'apertura dei lavori. Noi ci
atterremo a questo documento che lei, Presidente, ha proposto a
quest'Assemblea e su questo documento daremo la nostra
disponibilità per dare alla Valle d'Aosta un futuro migliore che
quello che questo programma prospetta. E noi saremo qui, vigili a
farlo.
Président Monsieur le Conseiller Lattanzi, il y a un privilège
que nous avons dans cette Assemblée et c'est celui de pouvoir nous
exprimer librement dans chacune des deux langues que nous
choisissons pour nos propres interventions. Je vous invite par
conséquent à avoir, comme chacun de nous l'a eu jusqu'à présent, le
plus grand respect pour le choix qui est fait par les collègues
dans l'emploi de la langue. Il s'agit de la langue française et de
la langue italienne, les deux langues officielles de la région, et
non pas du dialecte patois, quitte à avoir dans le futur des
modifications dans notre Règlement intérieur.
Pour ce qui est de la formule du serment qui a été prêté, je
veux rappeler que le collègue Beneforti, en exerçant ses fonctions
de Président provisoire, a correctement lu la formule du serment
qui est prévu par le Règlement intérieur et donc qu'aucune omission
n'a eu lieu au moment de cette même lecture.
S'il n'y a pas d'autres demandes d'intervention, je déclare
close la discussion générale.
La parole au Président du Gouvernement, Viérin Dino.
Viérin D. (UV) Je veux remercier tous ceux qui sont intervenus
dans le débat de politique générale portant sur le programme de
gouvernement. Je ne me pose évidemment pas le problème de la langue
que je devrais utiliser, ni celui de demander à M. Lattanzi si je
dois utiliser une langue ou l'autre, vu que la suggestion vient de
la part de ceux qui font des libertés le thème principal,
fondamental, de leur action politique.
Dans ce pays il y a une liberté d'expression et donc je pense
que librement tout le monde choisit l'une des deux langues
officielles de cette région dans laquelle il peut s'exprimer, parce
que nous sommes au Val d'Aoste, il y a des règles, il y a un Statut
d'autonomie qui a coûté - même en termes de vies humaines -
beaucoup aux Valdôtains et que les Valdôtains veulent maintenir et
sauvegarder.
Il y a cinq ans, nous avons présenté un programme de
gouvernement, nous nous sommes engagés dans la réalisation de ce
programme et nous avons maintenu cet engagement, tant il est vrai,
et je ne veux pas utiliser ici des expressions de la majorité, je
reprends l'une des motivations politiques qui, au mois de juillet
de l'année dernière, avaient amené les Autonomistes à considérer
comme terminée cette expérience politique d'alliance et de
collaboration en raison du fait que le programme avait été réalisé.
Et donc il n'y avait plus de raisons pour maintenir cet engagement
qui avait été pris en 1993, le programme étant réalisé l'on
pouvait, à leur dire, songer à d'autres formules et à d'autres
perspectives.
Ceux qui sont intervenus ont formulé, et je les en remercie, des
suggestions, des remarques, des critiques, des propositions; je
pense que c'est la façon la meilleure pour entamer un dialogue au
sein de cette Assemblée, une confrontation, une dialectique qui
sans doute portera des fruits positifs, si cette volonté de
participation, de collaboration, d'expression, de vision même
différente, pourra trouver après au sein de cette Assemblée la
synthèse nécessaire que les règles de la démocratie imposent.
Il y a, il est vrai, des visions différentes, des clés de
lecture différentes quant au programme, mais je suis convaincu que
sur toute une série de thèmes importants tels que l'autonomie, le
fédéralisme, la subsidiarité, les collectivités locales, nous
aurons le temps de nous confronter et donc de vérifier dans le
concret, au-delà des énonciations qui ont été formulées dans le
programme de gouvernement le bien-fondé de ces mêmes affirmations
et de vérifier également quelle est la véritable volonté de donner
application à ces objectifs, à ces finalités, à ces principes.
Je dois quand même faire une remarque. Il faudrait que l'on
définisse exactement quel est le thème de la confrontation et je
prends comme exemple les remarques qui ont été formulées quant aux
collectivités locales. Le fait que nous voulions réaffirmer la
volonté politique de réapprouver une loi non visée par le président
de la Commission de coordination, ce n'est pas seulement pour le
contenu de cette loi, mais c'est pour le respect d'un principe
fondamental: est-ce que nous avons une compétence primaire dans la
matière de l'organisation des collectivités locales oui ou non?
C'est là le thème politique, parce que si la réponse est négative,
je peux comprendre que l'on nous dise: "Mais comment ça se fait que
vous imaginez ici au Val d'Aoste de proposer des solutions
différentes par rapport aux orientations exprimées ailleurs?"
C'est que le Statut nous reconnaît une compétence primaire en
cette matière. Donc nous voulons à tout prix réaffirmer cette
compétence, comme nous voulons la réaffirmer dans d'autres secteurs
de la vie économique, sociale et professionnelle valdôtaine. C'est
à nous, c'est à cette Assemblée de débattre et de donner les
indications nécessaires pour l'application de cette compétence.
Mais si la compétence est mise en discussion, c'est là que nous
devons réaffirmer cette volonté et c'est là que nous devons ouvrir
cette confrontation avec l'Etat, avec le Gouvernement pour le
respect de cette même compétence.
Il y a eu des suggestions d'ordre politique, tout le monde a
formulé encore une fois ses jugements quant aux résultats des
élections, de cette échéance électorale du 31 mai dernier. Ici tout
le monde peut exprimer son avis, les résultats sont là pour nous
dire qui a gagné les élections et qui les a perdues, quelle
proposition politique a été retenue par les électeurs valdôtains,
quelles suggestions politiques ont été par contre refusées. Et
c'est à mon sens également inutile maintenant de se cantonner dans
une attitude de fiancée refusée, c'est peut-être plus utile sur un
plan politique de prendre acte de ce résultat et de nous
confronter, à partir de la présentation de ce programme, sur les
actions que nous envisageons pour gouverner ce Pays, pour gouverner
les processus de transformation en cours et pour moderniser la
Vallée d'Aoste.
C'est là le défi qui nous attend; ce sont là les volontés qui
ont été exprimées, volontés qui doivent trouver une application
concrète dans les différentes propositions de caractère
programmatique qui ont été formulées dans le document que j'ai
présenté ce matin au nom de la majorité.
Il y a, il est vrai, un thème de fond, qui par ailleurs justifie
la présence même de cette Assemblée; c'est le thème de l'identité
politique et institutionnelle de ce Pays et c'est le thème des
identités culturelles et linguistiques. Le jour où ces identités
n'existeraient plus, il n'y aurait plus de raisons non seulement de
continuer à les revendiquer, mais même d'appeler les Valdôtains à
s'exprimer pour l'élection de leur assemblée, et donc ce jour-là il
n'y aurait plus la nécessité d'avoir un Conseil de la Vallée qui
débatte sur ce thème et qui nous responsabilise quant aux solutions
que nous devons donner à ces nécessités de la population
valdôtaine.
Il est vrai, le programme est un programme de gouvernement et,
au-delà des réponses ponctuelles que l'on peut fournir déjà
aujourd'hui mais je pense que ce n'est pas le cas aujourd'hui nous
aurons la possibilité de revenir sur ces différents thèmes quand
les mesures qui donnent application à ces objectifs et à ces
finalités seront soumises à l'attention de cette Assemblée. De ce
point de vue je partage les considérations qui ont été exprimées;
nous avons exposé des idées-clés, nous aurons ensuite une
discussion ouverte et nous espérons constructive sur les mesures
qui seront présentées pour donner application à ces idées-clés;
nous pensons que c'est aujourd'hui, au-delà d'une évaluation
d'ordre politique, un peu trop tôt de formuler des remarques qui
représentent un procès aux intentions. Nous voulons être jugés sur
les choses que nous ferons.
Je pense que c'est une attitude constructive, parce que c'est la
méthode qui permet le mieux à la confrontation de se déployer, et
donc d'exprimer un jugement mais pas seulement sur les objectifs et
les finalités. Il est à notre sens indispensable d'avoir un projet,
et nous avons essayé de formuler un projet, parce que ce programme
est un programme engageant, ambitieux, mais il représente en
quelque sorte un projet sur la réalisation duquel nous appelons la
communauté tout entière à s'engager. Et nous voulons nous
confronter à l'intérieur de cette Assemblée, mais à son extérieur
également avec les forces sociales, les associations des catégories
socio-économiques et professionnelles, avec la société valdôtaine,
pour trouver ensemble les solutions les meilleures pour lui donner
application.
Nous aurons le temps pour vérifier le bien-fondé de ces
affirmations et pour répondre de cette façon également à cette
partie importante des Valdôtains qui n'a pas participé au vote du
31 mai dernier. C'est une réflexion qui doit nous concerner tous,
parce qu'ici nous sommes appelés à nous exprimer ouvertement sur
les solutions que nous estimons les plus utiles, les plus
importantes, les plus nécessaires pour accompagner ce pays dans son
évolution et pour répondre tous ensemble aux grands défis qui nous
attendent.
Il y a tout un programme, ce n?est pas seulement un programme de
gouvernement, c'est un programme de travail. Je suis convaincu que
tout le monde voudra participer à cette tâche et je crois que c'est
la façon la meilleure pour remplir notre fonction de représentants
de la communauté valdôtaine, qui nous a délégués dans cette
fonction et dans cette mission.
