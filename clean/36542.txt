Classificazione
ISTRUZIONE PUBBLICA



Oggetto del Consiglio n. 603 del 16 luglio 2014 - Resoconto
OGGETTO N. 603/XIV - Interpellanza: "Interventi per rimediare
alle problematiche emerse dal rapporto redatto dalla struttura
regionale per la valutazione del sistema scolastico della Valle
d'Aosta".
Presidente
- La parola al collega Donzel.
Donzel (PD-SIN.VDA) -
Grazie Presidente.
Assessore, non voglio ritornare su un tema che è già stato
discusso - e forse anche eccessivamente pubblicizzato in maniera un
po' scandalistica sui giornali -, quanto riflettere su che cosa
significa studiare, accumulare dati, informazioni all'interno della
nostra scuola valdostana, la preziosità che ha questo lavoro, come
peraltro anche lei ha cercato di mettere in luce, con quelle che
sono poi le soluzioni che bisogna dare ai problemi che vengono
riscontrati.
Allora, una certa sorpresa ha suscitato in me che il personale,
che comunque conosce a fondo la scuola, ma anche la stessa
Sovrintendenza - compresa lei, che si è avvicinata a questo
difficile compito di gestire l'istruzione in Valle d'Aosta -
abbiano in qualche modo enfatizzato moltissimo alcune situazioni,
alcuni dati, che peraltro non erano delle novità assolute, però mi
ha colpito molto che si volesse in un certo modo sottolineare con
forza alcuni elementi che, diciamo, erano oggetto di un dibattito
in quest'aula, lei può trovare fior di interpellanze negli anni che
si erano occupate di dispersione scolastica.
Una certa sorpresa mi ha suscitato anche il fatto di valutare
unicamente...il concetto della valutazione finale, che noi dovremmo
allontanare il più possibile come obiettivo finale nella formazione
dell'alunno, invece focalizzarlo al massimo per fare dei raffronti
con dati soprattutto sulle valutazioni finali con altre Regioni e
avvicinando a questi il concetto di eccellenza. Allora,
innanzitutto i dati sono molto più complicati e complessi da
leggere e da intrecciare, adesso non è che voglio dare lezione ad
esperti che da anni studiano queste cose, però francamente sarebbe
curioso andare a vedere quanti valdostani hanno provato a fare
l'esame per l'accesso a medicina e quanti l'hanno superato. Mi
risulta che gli studenti valdostani abbiano avuto dei risultati
brillanti in quella situazione, mi risulta che la stessa Regione
Autonoma Valle d'Aosta abbia premiato un'ex studentessa valdostana
con la massima onorificenza durante la Festa dell'autonomia, perché
si è dimostrata particolarmente brillante nei suoi studi di
astronomia. Allora queste generalizzazioni francamente se possono
avere una funzione giornalistica, non me le aspetterei dagli
esperti e dai professionisti, soprattutto non mi aspetterei poi il
secondo
step
. Il secondo
step
è cioè quello che fa
ricadere sostanzialmente tutta una serie di malanni, che adesso
proverò ad individuare, come problematiche legate alla didattica e
cioè gli insegnanti non sono bravi e quindi gli alunni non
imparano. Allora le faccio dei casi particolari per farle capire
che non fondo queste mie analisi tanto per sentito dire: noi
abbiamo delle scuole che hanno dei risultati interessanti e sono
l'IPRA, per esempio, e lo IAR, dove anche ragazzi che hanno una
certa difficoltà riescono comunque a fare dei percorsi interessanti
di studio. Andate a verificare molti insegnanti che hanno insegnano
o insegnano all'IPRA hanno insegnato nella scuola pubblica o adesso
insegnano nella scuola pubblica...e la stessa cosa è avvenuta per
lo IAR, ciò vuol dire che l'insegnante è sempre lo stesso, però
come mai lì riesce e dall'altra parte non riesce? Allora se noi
andiamo a vedere, per esempio, su queste scuole, che sono scuole di
formazione professionale, andiamo a calcolare la spesa pubblica per
alunno rispetto a quelle scuole, che non sono scuole private, sono
a totale finanziamento pubblico, adesso lo IAR è interamente sotto
la Regione, quindi non ha più...quanto viene speso, quanto costa un
alunno in quella scuola, quanto costa un alunno in un IPR
valdostano.
Quando noi lamentiamo...e in questi giorni è all'ordine del
giorno la volontà anche di riforme scolastiche anche a livello
nazionale, insomma, ogni Governo nuovo che arriva parte la voglia
di riforme e naturalmente merita attenzione, ma merita anche molta
cautela visto quello che è accaduto negli ultimi quarant'anni. Io
ho seguito le riforme della scuola, le ho chieste da studente, le
ho vissute da insegnante, da sindacalista, da politico e
normalmente sono state dei
flop
, spero che il nuovo Governo
sia più capace. Qui in Valle d'Aosta, mentre i Governi nazionali
tentavano e magari fallivano, qualche volta siamo anche stati
fermi, per esempio, la nostra potestà primaria sugli istituti
professionali non l'abbiamo esercitata fino in fondo e, mi
consenta, nella formazione professionale siamo andati a spasso a
raccattare fondi europei con una finalità che non era propriamente
l'alunno e il collegamento di questi fondi, di queste spese con il
mondo reale del lavoro. Si è cercato di tirar su fondi europei con
finalità che forse non erano sempre quelle, ma questo è oggetto di
un dibattito che forse sarà fatto più nel corso della prossima...di
domani, quindi non voglio perdermi in quella direzione. Questo per
dire che se noi abbiamo una scuola in cui il tempo scuola se ne va
in viaggi in autobus per raggiungere palestre che non ci sono, in
cui gli esperti della scuola mi scrivono: "bisogna fare più
didattica di laboratorio"...sì, ma se non hai i laboratori, di che
scuola state parlando? Della stessa scuola in cui sono andato io a
fare l'insegnante e in cui ho avuto un anno una classe che faceva
chimica sui libri, il laboratorio di fisica era bloccato e i
ragazzi non potevano andare in nessun laboratorio, oppure devi fare
la fila indiana, perché ci sono pochi spazi e quindi immaginatevi
che cosa vuol dire gestire delle classi in condizioni non ottimali
da quel punto di vista.
Se parliamo di volontà di cambiare, allora bisogna anche avere
degli indirizzi precisi, sapere che ci servono degli investimenti
precisi in quella direzione. Io so che all'IPRA i laboratori ci
sono, io so che allo IAR i laboratori ci sono, invece in quella
miriade di indirizzi degli istituti professionali pubblici,
disseminati qua e là per fare il contentino di tizio e caio di un
territorio, le strutture non sono assolutamente adeguate. E quando
dico: voglio cambiare la didattica, cioè dico agli insegnanti:
voglio registrarvi le batterie, voglio mettervi a puntino, mi
chiedo: ma ho un progetto, ho un piano, ho dei finanziamenti per
fare questa cosa, o mi limito all'exploit annuale in cui esco con
dei dati: situazione di allarme e quant'altro? Vorrei poi dire:
quante volte abbiamo segnalato il problema della dispersione
scolastica e il Presidente Rollandin - oggi non c'è, glielo
ribadirò una volta in cui ci sarà anche lui - diceva: "eh, ma qui
in Valle d'Aosta i giovani trovano facilmente lavoro, non studiano
perché vanno nei cantieri forestali". A parte che gli avevamo detto
di non prendere i giovani nei cantieri forestali, soprattutto con
finalità socialmente utili, ma di indirizzarli verso altre
attività, però, insomma, bisogna accontentare tutti...
Il ragionamento allora è: c'è da questo punto di vista una
riflessione di alcuni percorsi che non sono stati corretti, ma una
ritaratura che deve prevedere per forza questa benedetta riforma
degli istituti professionali, senza attendere peraltro che cada
dall'alto la riforma salvifica nazionale? Quando poi mi sento dire
dall'Amministrazione regionale:
"c'è accanimento pedagogico, c'è
troppa severità"
...può essere anche una valutazione oggettiva,
ma io mi ricordo quando mi sono battuto in quest'aula affinché non
si esagerasse nella morattizzazione della scuola valdostana, non si
importasse
in toto
la Gelmini. Mi fu detto da quei banchi
che i voti di condotta erano il
non
plus ultra
per
ripristinare la disciplina nelle scuole, che serviva più
disciplina, più ordine. Adesso cambia l'aria, magari vi state
"renzianizzando", passate dalla linea dura a quest'atteggiamento
qui. Beh, queste cose non scaricatele così sugli insegnanti, sulle
scuole, perché non è così automatico prima andarvi a fare capoccia
tanta per dire: "più serietà...", eccetera, licealizzare la scuola
valdostana
in toto
, che non era neanche necessario,
licealizzare
in toto
l'ex istituto magistrale, scelta
politica, scelta fatta da voi e adesso si dice: "si cambia tutto",
ma con quale progetto, con quali idee, con quali energie, con quali
finanziamenti?
Si dà atto che dalle ore 16,32 assume la presidenza il
Vicepresidente Lanièce.
Lanièce (Presidente) -
Grazie. Ha chiesto la parola
l'Assessore Rini, ne ha la facoltà.
Rini (UV) -
Merci Monsieur le Président.
Je tiens avant tout à remercier le Conseiller Donzel car son
interpellation attire l'attention de cette Assemblée sur un thème
si important. Je veux rappeler que, lors de sa séance du 16 mai
dernier, le Gouvernement régional a approuvé une délibération sous
l'alors Assesseur Farcoz, qui en avance sur la publication du
rapport du SREV, présentait les problèmes de l'école valdôtaine,
ainsi que des orientations possibles pour mettre en
œuvre des possibles solutions: il s'agit de la
délibération portant l'approbation du plan d'action pour
l'amélioration et le développement des politiques éducatives de la
législature, qui est le premier programme de ce type élaboré par le
Gouvernement régional. Pour plus de précision, ce plan vise à
identifier les actions et les mesures destinées à réduire l'échec
et l'abandon scolaire, améliorer les compétences de base des
élèves, diffuser dans le monde de l'école et de la formation des
méthodes didactiques innovantes et performantes du point de vue
technologique, mettre en place des formations qualifiées pour le
personnel scolaire, élever le niveau d'instruction des adultes,
qualifier l'offre en matière d'éducation technique et
professionnelle à travers l'intensification des rapports entre
l'école et le monde du travail. Tout cela sur l'ensemble du
territoire régional et grâce, entre autres, à des financements
spécifiques.
Je suis en mesure de vous informer que, en vue de l'application
de ce plan, la Région définira les modalités de mise en
œuvre des actions et des projets ciblés dont
elle encouragera la réalisation notamment dans le cadre des outils
des programmes existants et des financements prévus dans ce
domaine. La réalisation et le résultat de ces actions seront
ensuite l'objet d'un suivi et seront évalués par le SREV, qui
dressera chaque année un rapport pour le Gouvernement régional.
Permettez-moi de vous présenter les domaines d'action définis
par ce plan, il s'agit: de la personnalisation de la didactique
dans les écoles de tous les niveaux, de l'amélioration des
compétences des élèves, de la diffusion de l'alternance
école-travail, du développement des actions d'orientation et de
perfectionnement des compétences professionnelles des enseignants,
de l'attention à la culture technique et scientifique, de
l'amélioration des compétences scientifiques et mathématiques, de
l'amélioration des technologies, de l'apprentissage continu, de la
collaboration entre l'école et la famille, de l'amélioration des
capacités à évaluer et à sous-évaluer. Conformément aux éléments du
contexte et aux orientations communautaires et nationales, notre
Région a classé le problème de l'abandon scolaire parmi ses
priorités.
Quant à l'objectif thématique n° 10: "investir dans l'éducation,
dans la formation et dans la formation professionnelle pour les
compétences et l'apprentissage continu", sont identifiées les
priorités d'investissement suivantes: la réduction de l'abandon
scolaire précoce et la promotion de l'égalité d'accès à une
éducation préscolaire ainsi qu'à un enseignement primaire et
secondaire de qualité; l'augmentation des possibilités d'accès à la
formation permanente à travers le perfectionnement des habilités et
des compétences du personnel; la promotion de parcours
d'apprentissage flexibles de même que l'orientation professionnelle
et la reconnaissance des compétences acquises.
Notre document de programme est donc le Plan jeunes, un plan
complet, un plan articulé qui présente ses actions à faveur des
jeunes dans le cadre des initiatives concordées...le plan jeunes
pour ce qui est de l'éducation et de l'instruction...entre l'État,
les Régions et la Commission européenne en vue de l'accélération de
la dépense relative aux fonds communautaires. Ce plan, inséré dans
le plan d'action et de la cohésion du Ministère du développement
économique, est totalement financé par des ressources nationales.
Au nombre de ces priorités figurent les objectifs suivants:
soutenir les processus de transition, de formation et de travail et
améliorer la liaison entre les systèmes éducatifs et le monde du
travail; intensifier les rapports entre l'école et l'entreprise
afin de qualifier l'offre d'instruction et de formation technique
et améliorer les processus d'orientation, ainsi que la transition
vers le monde de l'emploi; prévenir l'abandon scolaire et de
formation; améliorer la qualité des systèmes de l'éducation et de
la formation en encourageant l'innovation.
Le 20 juin dernier le Gouvernement régional a approuvé le plan
jeunes 2014, qui permettra de réaliser des actions ciblées
d'innovation didactique et de rapprochement entre le monde de
l'école et celui du travail. Je souligne qu'il a engagé à cet effet
plus d'un million d'euros.
È proprio legandomi a questo, soprattutto alla giusta richiesta
e osservazione avanzata dal collega Donzel...perché, al di là delle
linee guida generali, dobbiamo poi capire per gli obiettivi che non
possono che essere condivisi...dobbiamo capire poi dove si trovano
le risorse concrete per realizzare queste importanti iniziative. Ho
appena ricordato il Piano giovani e vorrei molto brevemente, ma nel
dettaglio, ricordare quali sono gli investimenti concreti: allora
290 mila euro per l'intervento per il potenziamento delle lingue,
quindi il potenziamento anche dell'effettivo bilinguismo
all'interno delle nostre istituzioni scolastiche; 250 mila euro per
l'intervento per l'alternanza scuola-lavoro, durante l'incontro con
i rappresentanti delle associazioni è stato sollevato...è stata
richiesta proprio una maggiore sinergia tra il mondo delle scuola e
il mondo del lavoro, credo che possiamo trovarvi le prime risposte
a queste richieste...per gli interventi per l'orientamento, sono
stati previsti 36 mila euro; per gli interventi per il sostegno
dell'apprendimento, 290 mila euro; per gli interventi per lo
sviluppo di competenze trasversali, 74 mila euro; per gli
interventi per il miglioramento della didattica, 151 mila e 500
euro; per gli interventi per la rilevazione dei fabbisogni
formativi, 21 mila e 600 euro.
Vorrei molto brevemente fare un accenno anche...ha parlato
giustamente della formazione professionale, su questo dovremo
lavorare tutti insieme, perché credo che davvero possa essere e
debba essere la chiave poi di svolta anche per dare delle risposte
concrete, anche per andare a migliorare quel dato che giustamente
citava, soprattutto per creare, come giustamente diceva, una
riforma, e qua c'è la piena disponibilità da parte dell'Assessorato
a lavorare tutti insieme su questo in questa direzione, proprio
anche per intensificare quello che è il collegamento con il mondo
occupazionale valdostano. È inoltre in fase di elaborazione un
progetto complessivo di riorganizzazione del centro territoriale
permanente per l'educazione degli adulti in ottemperanza a quanto
previsto dal decreto del Presidente della Repubblica n. 263 del
2012. Tale struttura, articolata per livelli e deputata alla
realizzazione di azioni di istruzione e azioni di ricerca,
sperimentazione e sviluppo, costituirà il punto di riferimento
istituzionale stabile, strutturato e diffuso per la realizzazione
di azioni destinate alla popolazione adulta, per favorire
l'innalzamento dei livelli d'istruzione e/o consolidamento delle
competenze chiave per l'apprendimento permanente, di cui alla
raccomandazione del Parlamento europeo e del Consiglio del 18
dicembre 2006, anche in relazione a quanto previsto proprio dal
decreto ministeriale del 2007 n. 139. I bisogni espressi ed
inespressi di formazione della popolazione giovane, adulta con
precaria o senza occupazione sono infatti non solo da intercettare,
ma anche da soddisfare per consentire sia il completamento del
corso di studi, sia il loro reinserimento lavorativo.
Dal mese di settembre il problema della dispersione scolastica,
ecco, da non confondersi con quello dell'abbandono scolastico, è
stato oggetto di diverse analisi, di diversi incontri di
approfondimento con gli operatori della scuola, in prima istanza
naturalmente con i dirigenti scolastici, che a loro volta ne hanno
fatto oggetto di confronto con i docenti delle varie istituzioni,
in particolare si segnalano le giornate di formazione dedicate
all'applicazione delle nuove indicazioni nazionali per la scuola di
base, a cui hanno partecipato complessivamente quasi
duecentocinquanta tra dirigenti e docenti. Grazie agli strumenti
normativi adottati dalla Giunta regionale, si rinforzerà il lavoro
di accompagnamento delle singole istituzioni nell'individuare
strategie didattiche innovative per rimotivare gli studenti in
difficoltà. In questa sede si impone però anche di ricordare che il
CNL dei docenti non prevede più come obbligatoria la formazione,
che invece riteniamo essere un elemento chiave per far crescere, ma
lo condividono anche i docenti, e sicuramente lo sa lei meglio di
me...per far crescere attitudini nuove e i tagli del fondo di
istituto, a seguito di contrattazione sindacale nazionale per la
reintroduzione degli scatti di anzianità, hanno contribuito a
demotivare insegnanti dediti e insegnanti attenti, che non si
vedono più in alcun modo riconosciuta la propria professionalità.
Si ricorda inoltre che gli obiettivi dello SREV sono innalzare la
qualità del servizio di istruzione, avviare e sostenere il processo
di responsabilizzazione di tutta la comunità scolastica, vista nel
suo complesso. Si vuole evidenziare, proprio per potenziare la
comprensione del fenomeno e per sensibilizzare il Consiglio al
tema, che la dispersione scolastica ha svariate origini, svariate
cause, alcune sono state ricordate e condivido con lei che anche i
dati debbano poi essere interpretati nella maniera corretta.
Concludo molto brevemente. Il ritardo di un anno, per esempio,
ma spesso anche di due o tre, non consente agli studenti di
concludere nel tempo l'iter previsto. Il problema non è solo di
tempi, ma anche di motivazione dell'apprendimento. Qua ci sarebbe
da parlare per ore su tutto il tema della bocciatura, che - ed è
stato provato - spesso non è utile al recupero dello studente.
Avrei tante altre cose da dire, ma devo concludere...parlava prima
del mercato, della dispersione scolastica, nel senso che il
reinserimento nel lavoro...è anche vero però che negli ultimi anni
le condizioni economiche del nostro Paese sono cambiate, anche
della nostra regione e quindi anche questa motivazione sicuramente
viene meno e credo che, purtroppo, nulla di nuovo, diciamo, sotto
il sole se non - colgo l'occasione anche di questa sede - l'impegno
forte, l'impegno ufficiale, l'impegno documentato di questa Giunta,
di questo Consiglio, credo di poterlo dire, per cercare di porvi
rimedio. Il problema è di carattere generale per cui ogni forma di
collaborazione costruttiva per rinforzare l'attenzione alla scuola
e ai suoi operatori e alle famiglie è sicuramente utile e ben
accetta. Chiedo scusa per aver sforato con i tempi.
Presidente -
Ha chiesto la parola il collega Donzel per
la replica, ne ha la facoltà.
Donzel (PD-SIN.VDA) -
Grazie Presidente.
Gentile Assessore, non si preoccupi se non è riuscita a
terminare il suo intervento, tanto praticamente ha citato tutto
quello che era possibile citare in quanto a possibili interventi,
c'è da chiedersi se prima non facevamo nulla o se di colpo, grazie
a questa deliberazione magica, uscita prima ancora delle analisi
dei dati, faremo di colpo tutto, quindi addirittura l'ex Assessore
Farcoz, prima ancora di sapere che i dati erano negativi, ha fatto
una delibera che prevedeva già di agire a trecentosessanta gradi
sulla scuola. Come poi questo...io mi aspettavo qualcosa che fosse
più indirizzato verso poi le questioni pratiche, le dirò, come poi
si traduca lo studio personalizzato degli alunni col fatto che
dovrà andare a fare gli organici e magari le classi aumenteranno
ulteriormente di numero...e scopriremo che in Valle d'Aosta abbiamo
alle volte dei locali che non possono contenere i trenta-trentadue
alunni, ma sono troppo piccoli, proprio li si ammucchia all'interno
delle aule e poi si pretende che in quelle condizioni ci sia il
massimo dell'attenzione e queste cose qui. Non si creano cioè le
condizioni, però si dice: "ci saranno interventi personalizzati",
quindi la didattica personalizzata, alunno per alunno...come questo
avvenga sarà da studiare, lo seguiremo con attenzione.
Alternanza scuola-lavoro: lei ha messo tutti i titoli che ci
sono...implementare le competenze scientifiche, si figuri che
questo tema è da quarant'anni che c'è in Italia! Bisogna dare
maggiore scientificità agli studi che fanno i nostri allievi e noi,
che abbiamo potestà primaria in alcuni istituti professionali,
continuiamo paro, paro a fare un numero di ore di lezione di
italiano, di francese e inglese, che hanno trasformato gli istituti
professionali in piccoli licei linguistici, no? Sarà allora
interessante andare a vedere come applicherà dentro questi istituti
professionali quest'alternanza che lei vuole, questa competenza
scientifica, questo meccanismo in questi istituti professionali,
che sono diventati dei piccoli licei linguistici.
Un altro discorso è l'apprendimento continuo durante tutto
l'arco della vita, certo che c'è una riforma adesso nazionale
sull'educazione per gli adulti e sull'educazione permanente, ecco,
lì ci aspetteremo le azioni concrete, andremo a misurarci, ma non
mi pare che su questa strada ci sia nulla di innovativo, di nuovo
valdostano, cioè rincorriamo una riforma nazionale, dovendola
adattare alle nostre realtà e vedremo se avremo la capacità di
adattarla in funzione migliorativa, cioè se faremo meglio le cose
che gli altri ci spingono a cambiare, perché non è questa una
strada che intraprendiamo noi, è una cosa che cambia a livello
nazionale, così come la collaborazione scuola-famiglia, cioè sono
frasi, che se uno va a vedere nelle vecchie riforme, le trova paro,
paro.
La Moratti aveva fatto della famiglia nella scuola...i genitori
entravano, facevano i programmi insieme agli insegnanti e quindi
siamo alle cose che noi abbiamo sentito ripetere, per poi arrivare
sempre al problema degli insegnanti, naturalmente si farebbe
tantissima formazione, ma "quei cattivacci di insegnanti, siccome
non gliela pagano più"...eh no, lei dice le cose, le dice anche in
modo carino, simpatico, però le dice e allora merita delle
risposte. Il contratto non prevede la formazione obbligatoria, però
vada a vedere quanti insegnanti fanno formazione e troverà che ce
n'è che ne fanno a go-go gratis. Stiamo attenti allora a non
mettere, ad insinuare nell'opinione pubblica che, a causa di un
contratto, non si possono più fare quei noiosissimi corsi di
formazione obbligatoria di tipo...di stampo sovietico, che
cercavate di fare anni fa nella scuola valdostana e che non davano
- glielo posso garantire io che li ho seguiti - nessun risultato
formativo per le persone che non erano coinvolte emotivamente, ma
dovevano obbligatoriamente partecipare ai corsi di formazione
sovietizzati. Così come l'altro passaggio, che abbiamo perso i
fondi di istituto per pagare gli scatti di anzianità, anche lì si
tratta di scelte politiche, si poteva fare un'altra scelta, qui
l'autonomia della Valle d'Aosta...ha pensato bene che questo
settore poteva subire un taglio allineandosi alle scelte non felici
sul piano nazionale.
Un'ultimissima cosa e chiudo, perché lei ha citato mille
cose...36 mila euro dei tantissimi euro che ha messo qua e là per
l'orientamento scolastico. Mi risolva questo problema che da anni
io insisto, noi facciamo orientamento, diciamo ai ragazzi:
"motivateli, sceglieteli", i ragazzi scelgono come prima scelta una
scuola, dopodiché gli si dice: "no, in questa scuola non c'è posto,
tu vai nella seconda scelta", che cosa ha fatto di orientamento
quel ragazzo lì? Quella famiglia che scelta ha fatto? Se con denaro
pubblico io chiedo di andare in una scuola, mi dovete spiegare
perché quella scuola mi manda via all'età di quattordici...all'età
di quindici anni e quindi non mi lascia fare la mia scelta e mi
obbliga ad andare in una scuola di riserva e poi mi si dice: "eh,
non sei neanche bravo a studiare, non sei motivato, non hai voglia
di fare". Incominciamo allora a cambiare concretamente queste cose,
visto che è denaro pubblico quello che usiamo! Spendiamo 36 mila
euro per orientare dei ragazzi e poi gli diciamo: "no, hai
sbagliato scelta, a te non ti prendiamo".
