Classificazione
CONSIGLIO REGIONALE
Attività consiliare d'aula



Oggetto del Consiglio n. 261 del 20 dicembre 2018 - Resoconto
OGGETTO N. 261/XV - Ordine dei lavori. Iscrizione all'ordine
del giorno di quattro risoluzioni.
Rini (Presidente) -
Alla presenza di 30 Consiglieri
iniziamo i lavori di questa seduta.
Vi chiederei una sospensione per una riunione dei capigruppo. La
parola alla Consigliera Minelli.
Minelli (IC) -
Vorremmo chiedere se prima è possibile una
sospensione per un incontro della minoranza.
Presidente -
Quando avete finito l'incontro ce lo
comunicate, perché poi subito dopo è convocata una Conferenza dei
capigruppo.
La seduta è sospesa alle ore 15:09 e riprende alle ore
16:55.
Rini (Presidente) -
Possiamo riprendere i lavori. Chiedo
scusa a chi segue i lavori per questa lunga pausa, ma che è servita
a fare riunioni prima di minoranza, di maggioranza e la Conferenza
dei capigruppo per definire anche il contenuto del prosieguo dei
lavori.
Ora dobbiamo procedere alla votazione dell'iscrizione delle
quattro risoluzioni. Volete sempre la votazione separata? Sì.
Procediamo all'iscrizione del punto n. 40.01 all'ordine del giorno:
"Definizione dei criteri per la concessione in uso della Sala Maria
Ida Viglino". La votazione è aperta. La votazione è chiusa.
Esito della votazione:
Presenti: 32
Votanti: 32
Favorevoli: 32
Il Consiglio approva all'unanimità.
Punto 40.02 all'ordine del giorno: "Costituzione di una
Commissione consiliare speciale per la quotazione in borsa di CVA
S.p.A.". Su questo punto il testo è stato rivisto, è stato
integrato tra forze della maggioranza e dell'opposizione, abbiamo
quindi un nuovo testo che porta le firme di tutti i capigruppo.
Metto in votazione l'iscrizione di quel testo già modificato.
Appena è pronto, procederemo alla distribuzione delle copie. La
votazione è aperta. La votazione è chiusa.
Esito della votazione:
Presenti: 33
Votanti: 33
Favorevoli: 33
Il Consiglio approva all'unanimità.
Passiamo ora all'iscrizione del punto n. 40.03 all'ordine del
giorno: "Impegno per mantenere aperto l'ambulatorio di sanità
pubblica presso il consultorio di Variney nel comune di Gignod".
Voi avete la copia che abbiamo distribuito e si sono aggiunte le
firme dei colleghi Russo e Mossa. La votazione è aperta. La
votazione è chiusa.
Esito della votazione:
Presenti: 34
Votanti           
: 34
Favorevoli: 34
Il Consiglio approva all'unanimità.
L'ultima risoluzione da iscrivere all'ordine del giorno è la n.
40.04: "Sospensione della nomina del nuovo Cda della Monterosa
S.p.A.". La votazione è aperta. La votazione è chiusa.
Esito della votazione:
Presenti: 35
Votanti           
: 35
Favorevoli: 35
Il Consiglio approva all'unanimità.
