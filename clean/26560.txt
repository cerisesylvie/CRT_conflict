Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 256 del 9 ottobre 1972 - Resoconto
OGGETTO N. 256/72 - Attuazione in Valle d'Aosta della legge
statale 22 ottobre 1971, n. 865. (Approvazione di ordine del
giorno)
Montesano (P.S.D.I.)
- Allora siamo arrivati ad esaurire
questa serie di argomenti, io ricordo al Consiglio che c'è stata
una proposta del Presidente della Giunta che mi sembra che è stata
accolta da tutti i settori di questo Consiglio per la nomina di una
Commissione che si interessasse a formulare una proposta di legge
al Consiglio che intendesse integrare, attuare la 865 e per questo
di comune accordo con il Presidente della Giunta io presento al
Consiglio per l'approvazione un ordine del giorno il quale dice:
"Il Consiglio regionale preso atto della discussione svoltasi
nel corso dell'adunanza odierna in ordine al problema
dell'applicazione in Valle d'Aosta della legge statale 22 ottobre
1971 n. 865;
ritenuto necessario di adattare la legge 865 alle esigenze
particolari della Valle d'Aosta ai sensi dell'articolo 3 lettera c)
dello Statuto Speciale della Valle d'Aosta;
dà mandato al Presidente del Consiglio di nominare
un'apposita Commissione consiliare formata dai rappresentanti di
tutti i gruppi politici presenti in seno al Consiglio stesso nonché
alla nomina di uno o due esperti per lo studio e la predisposizione
di una proposta di legge regionale da sottoporre all'approvazione
del Consiglio."
Prego.
Manganoni (P.C.I.)
- ... Il Presidente della Giunta
dovrebbe nominare un rappresentante per ogni gruppo, accettato, ma
è il suo gruppo a segnalarlo, dovrebbe essere il Gruppo a
segnalarlo, no?
Montesano (P.S.D.I.)
- Di nominare un'apposita
Commissione ecc.
Naturalmente si è fatto sempre questo, dietro segnalazione. Non
è una nomina autonoma del Consiglio. In genere anche per prassi il
Presidente del Consiglio che cosa fa, interroga il Presidente del
Gruppo a fare un nominativo, è vero?
Ora io ho scambiato le idee con il Presidente della Giunta, ho
dovuto mettere anche la nomina di uno o due esperti perché sarebbe
intenzione di far studiare il problema preliminarmente anche se
sollecitamente dagli esperti in modo da presentare poi alla
Commissione un elaborato, altrimenti noi abbiamo esperienza di
Commissione, andiamo lì, discutiamo senza poi concludere sulla
carta nulla di positivo.
Quindi il Consiglio è chiamato ad approvare, a votare questo
ordine del giorno.
Chi è favorevole alzi la mano, contrari? Astenuti? Il Consiglio
approva all'unanimità.
Siamo alle ore 19,58, io credo che dobbiamo chiudere questa
seduta però c'è qualche cosa di urgente da approvare ed è la
delibera di Giunta che io ho fatto distribuire ai Consiglieri che
porta l'oggetto 4526.
