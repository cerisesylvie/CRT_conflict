Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 2 del 15 gennaio 1973 - Resoconto
OGGETTO N. 2/73 - Questione soppressione Ufficio del Registro
di Donnaz.
Personnettaz
(D.P.)
- La parola? Chi prende la
parola? Allora...
Manganone (D.C.)
- Unitamente al Consigliere Pedrini
avevo fatto una segnalazione al Presidente del Consiglio. Vorrei
chiedere se questa segnalazione... vorrei chiedere se viene messa
in discussione questa nostra segnalazione. Ritengo che abbia
particolare importanza per la Bassa Valle.
Personnettaz
(D.P.)
-  Quindi la sua
richiesta deve essere, a norma dell'articolo 91 del Regolamento,
deve essere formulata come interrogazione.
Manganone (D.C.)
- ... ma qui c'è una limitazione
all'esercizio della propria professione, insomma; io direi che
lasciamo stare un attimo da parte tutte le pratiche burocratiche,
ma guardiamo veramente i fatti, perché i fatti sono questi. In
poche parole la soppressione dell'Ufficio del registro di Donnaz
non consente più la consultazione di determinati registri. Non
potendo consultare questi, noi professionisti, i notai non possono
stipulare né divisioni, né atti notarili. Quindi, secondo me, è una
limitazione all'esercizio delle professioni.
Non solo, ma i proprietari, gli acquirenti, verrebbero
sottoposti a delle tasse molto gravi, e qui, io ho gli estremi
della legge, quindi, su un problema di così vitale importanza, che
urta anche contro le limitazioni delle professioni, di attività, io
penso che si possa discutere in Consiglio regionale.
Pedrini (P.L.I.)
- Indipendentemente da quello che ha
detto il collega Manganone, io debbo dire questo, che, non voglio
mancare di correttezza per la simpaticissima Presidentessa... Posso
continuare? Grazie Presidente. Allora, riprendendo, dicevo che,
evidentemente il Consigliere Manganone e il sottoscritto hanno
presentato, non una interrogazione, non una interpellanza, o una
mozione, ma hanno presentato una richiesta, che io pensavo che
almeno il Presidente accettasse, così come è sempre successo nelle
altre volte, di fare leggere al Segretario del Consiglio, affinché
il Consiglio ne sia informato.
Se poi il Presidente vuole appellarsi al Regolamento, il
Presidente lo potrà fare benissimo; evidentemente qua c'è un
Consiglio che è determinante, il quale potrà, su una nostra
richiesta specifica, di Manganone e di Pedrini, dire "no, non ci
atteniamo al Regolamento".
Ma siccome la questione è estremamente urgente e qua si tratta
di ore, di giorni, non di settimane e di mesi, e siccome qua si ha
la buona abitudine di trattare gli argomenti dopo mesi,
evidentemente questa richiesta che si fa con la sollecitudine che è
dovuta ad un grosso problema come quello dell'Ufficio del Registro,
noi chiediamo che almeno sia letta la nostra richiesta, dopodiché
vedremo che cosa il Consiglio dice.
Personnettaz
(D.P.)
- Siccome c'è una prassi da
seguire, io prego i Consiglieri di presentare un'interrogazione,
perché del resto ogni Consigliere che viene, a tutti i Consigli,
arriva così una interrogazione che deve essere discussa contro il
Regolamento... Io prego di attenersi all'articolo 91 del
Regolamento.
Pedrini (P.L.I.)
- Chiedo che sia messo a verbale,
allora, che questa Presidenza è insensibile ai problemi della Valle
d'Aosta, perché qua non si tratta di una interrogazione qualsiasi,
qua si tratta di un problema vitale per la Bassa Valle d'Aosta che
è sempre volutamente, checché si dica, da quei banchi, ignorata. E
lo diremo e lo scriveremo ancora una volta, perché è veramente una
cosa ingiusta che non si possa leggere una lettera che tratta di un
problema come quello dell'Ufficio del Registro di Donnaz. Io qua mi
appello proprio all'intelligenza e alla coscienza di ciascun
Consigliere; è una vergogna che questo non possa avvenire, è una
costrizione di persone e di parola. Macché Regolamento, non esiste
un Regolamento quando è in ballo una cosa così vitale.
Manganone (D.C.)
- Io mi associo alle espressioni del
Consigliere Pedrini e desidero che sia messo a verbale, che il
Presidente di Giunta non ha voluto trattare un problema così
importante che investe interessi nostri; non solo, ma noi siamo qui
per tutelare la libertà di professione dei nostri amministrati,
come facciamo? E ci appelliamo a dei termini di regolamento, quando
questo fatto comporta diverse centinaia, e svariate, di milioni,
che noi non possiamo introitare, o che dobbiamo poi pagare per
delle penalità. Desidero che tutto venga messo a verbale.
Personnettaz
(D.P.)
-   Allora, oggetto
n. 3.
