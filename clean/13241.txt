Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 4218 del 16 febbraio 1993 - Resoconto
OGGETTO N. 4218/IX Disegno di legge: "Disciplina del
volontariato".
Presidente
Il Consigliere relatore Monami Cristina ha
chiesto di poter illustrare il disegno di legge n. 485 iscritto al
punto 41 dell'ordine del giorno.
Monami (PCI-PDS) Questa legge è necessaria perché così si vuole
in una legge-quadro nazionale, la 266 dell'11 agosto 1991.
Non mi dilungo sul significato del volontariato in Valle
d'Aosta, perché a questo proposito si è svolto non molti mesi fa un
convegno interessante, i cui atti sono stati consegnati a tutti
noi, ma ritengo importante precisare che con questa legge regionale
si intende regolare il rapporto tra le associazioni di volontariato
e le istituzioni ed enti con cui queste associazioni stipuleranno
convenzioni. Quindi l'articolo 4 detta proprio le norme sulla
stipula delle convenzioni.
Si pone anche la questione della creazione di un osservatorio
regionale per il volontariato, che avrà il compito di vigilare e
capire quali sono queste associazioni, se continuano ad esistere...
Quindi questo osservatorio dovrà ritrovarsi annualmente per
controllare l'elenco a cui le associazioni di volontariato andranno
ad iscriversi.
Infine, questa legge disciplina gli interventi economici che
dagli enti pubblici passeranno alle associazioni. E' un atto
importante, è un atto dovuto, cui la Regione Valle d'Aosta doveva
dare una risposta.
Chiediamo che sia posto in votazione l'emendamento all'articolo
1 presentato dall'Assessore alle Finanze.
Presidente
Dichiaro aperta la discussione
generale, ben avendo cognizione che l'articolo unico è sostituito
da un emendamento che lo ricomprende per intero, per cui si tratta
di un emendamento sostitutivo.
Se nessuno chiede la parola, passiamo all'esame
dell'articolato.
Do lettura dell'articolo 1.
Articolo 1 1. Il comma tre dell'articolo 5 della legge
regionale 31 agosto 1991, n. 35 è così modificato:
"Ai componenti della Commissione è corrisposto un gettone di
presenza per giornata di seduta, stabilito dalla Giunta regionale.
Spetta altresì il rimborso di eventuali spese di trasferta nella
misura e con le modalità previste dalle norme vigenti relative al
trattamento economico di missione e di trasferimento dei dipendenti
regionali, in quanto applicabili".
Presidente
Ha chiesto la parola il co-relatore Consigliere
Louvin; ne ha facoltà.
Louvin (UV)
Il n'y a pas grand chose à ajouter,
Monsieur le Président, à ce que vient de dire Madame Monami.
Uniquement une courte considération politique qui est la suivante:
cette loi ne devrait pas uniquement être l'application régionale
d'une loi de l'Etat, mais bien plus une loi de principe de notre
Région au soutien du bénévolat.
Un bénévolat que nous souhaitons encourager mais non pas
bureaucratis et je crois que la loi est suffisamment souple et
simple pour permettre d'atteindre ce résultat.
D'un point de vue technique, la deuxième Commission a voulu
faire un effort et donner sa propre contribution pour
l'établissement de procédures correctes dans la distribution des
subsides qui sont prévus pour ces associations de bénévolat. Nous
tenons à dire que cela peut permettre d'éviter une concurrence
stérile entre les associations qui doivent toutes être encouragées
et sur un pied d'égalité.
C'étaient les deux seules considérations que je tenais à ajouter
à ce qu'a dit Madame Monami auquel je souscris entièrement au nom
de la deuxième Commission.
Presidente
Ha chiesto la parola il Consigliere
Beneforti.
Beneforti (DC)
Vorrei solo dire che nell'articolo
12, che concerne le disposizioni finanziarie, è da anni che si
prevedono i soliti 120 milioni che ormai non sono certamente
sufficienti a fronteggiare le spese di certe associazioni di
volontariato. Chiederei, pertanto, di rivedere, se non adesso
almeno in prospettiva, l'entità di questa somma che, in base alla
mia esperienza, è piuttosto modesta.
Presidente
Ha chiesto la parola l'Assessore alla
sanità ed assistenza sociale, Cout.
Cout (PCI-PDS)
Siamo d'accordo con il Consigliere
Louvin nell'attribuire a questa legge di princìpi una funzione di
riordino da cui partire per avviare una serie di iniziative in
favore delle associazioni di volontariato, che, stando a quanto
hanno dimostrato in questo periodo, non intendono porsi in antitesi
né tra di loro né con l'istituzione, ma intendono collaborare nelle
varie attività.
Io penso che quanto sta emergendo in questi giorni in Italia ed
in modo particolare in Valle d'Aosta sia molto significativo e
meritevole di attenzione.
Sono anche d'accordo con il Consigliere Beneforti e credo che se
ce ne sarà bisogno si troverà sicuramente il modo per integrare la
dotazione finanziaria prevista all'articolo 12. Tengo però a
precisare le attività delle Associazioni di volontariato non sono
finanziate solo da quei 120 milioni, infatti il Consigliere Monami
Cristina, illustrando la legge precedente, ha elencato alcune
associazioni che hanno già chiesto di essere iscritte nel registro
del volontariato da noi istituito e che quindi possono accedere
anche ai contributi previsti da quella legge attraverso la stipula
di convenzioni che consentono di integrare i 120 milioni previsti
da questa legge.
Si dà atto che, dalle ore 18,59, presiede il Vicepresidente
Stévenin.
Presidente
Ha chiesto la parola il Consigliere
Rollandin.
Rollandin (UV)
Je crois qu'on ne met pas en
discussion le problème du bénévolat. Ce qu'il faut considérer c'est
l'expérience acquise au niveau régional, d'après une loi existante
qui n'a pas été citée. A côté de la loi 266 de l'Etat à laquelle on
se réfère, au niveau régional on a une loi qui prévoit des
contributions pour les différentes associations. Je crois que la
loi nationale n'a que repris certaines obligations qui concernent
certaines activités des associations de bénévolat. Le point
capital, c'est-à-dire une aide économique aux associations, pour
notre région existe déjà. Le registre des associations existe déjà.
Il suffirait de revoir le livre cadeau qui avait été envoyé à tous
les conseillers après la rencontre qu'on avait faite il y a à peu
près un an et qui indiquait toutes les associations existantes,
reconnues et qui ont, dès aujourd'hui, la possibilité d'avoir une
contribution.
Je pensais qu'on pouvait reprendre ce thème. Ce n'est pas une
question des plus importantes, mais tout de même. On a uniquement
rappelé la loi nationale, qui impose aux régions ce qu'elles
doivent faire, mais j'estime qu'il est aussi important de rappeler
que l'Administration régionale l'a déjà fait depuis des années et
que, à ce sujet, on a une certaine expérience, là où on dit que
seulement les associations qui sont actives, c'est-à-dire qui
travaillent et qui présentent des devis concernant des programmes
d'activité, ont la possibilité de recevoir des financements.
Je veux faire une remarque pour souligner que, comme très
souvent il nous arrive, on doit faire une adaptation d'une loi
nationale qui impose certaines règles. Il y a une attitude
particulière de la part de l'Etat qui va réglementer, même dans les
détails, certaines compétences. J'ai voulu rappeler ce passage pour
dire que l'Administration régionale, dans son autonomie, avait
organisé à la satisfaction générale le bénévolat dans notre Région.
J'estime qu'il y a une activité correcte, que les contributions qui
ont été allouées sont, au moins jusqu'à présent, importantes mais
qu'elles peuvent être reconsidérées face au travail concret. Par
conséquent, j'invite moi aussi l'Assesseur à revoir un peu, dans
des brefs délais, l'organisation dans son ensemble pour modifier,
par la suite, le contexte de cette loi qui n'est qu'une simple
adaptation à la loi nationale.
Presidente
Se nessuno chiede la parola, dichiaro
chiusa la discussione generale ed invito il Consiglio ad esaminare
l'articolato nel testo predisposto dalla V Commissione.
Do lettura dell'articolo 1.
Articolo 1 (Finalità)
1. La Regione autonoma Valle d'Aosta riconosce il valore sociale
e favorisce lo sviluppo della cultura solidaristica delle
organizzazioni di volontariato che perseguono finalità di carattere
sociale, civile e culturale, nel pieno rispetto della autonomia
delle stesse, in armonia con la normativa statale e regionale.
Presidente
Se nessuno chiede la parola, pongo in
votazione l'articolo 1 testé letto.
Esito della votazione
Presenti, votanti e favorevoli: 23
Il Consiglio approva all'unanimità
Il Consiglio approva
Presidente
Do lettura dell'articolo 2.
Articolo 2 (Attività di volontariato)
1. Ai fini della presente legge per attività di volontariato
deve intendersi quella prestata in modo personale, spontaneo e
gratuito, tramite l'organizzazione di cui il volontariato fa parte,
senza fini di lucro anche indiretto ed esclusivamente per fini di
solidarietà.
2. E' ammissibile il rimborso ai volontari delle spese
effettivamente sostenute per l'attività prestata entro i limiti
stabiliti dalle organizzazioni di appartenenza.
3. La qualità di volontario è incompatibile con qualsiasi forma
di rapporto di lavoro subordinato o autonomo e con ogni altro
rapporto di contenuto patrimoniale con l'organizzazione di cui fa
parte.
Presidente
Se nessuno chiede la parola, pongo in
votazione l'articolo 2 testé letto.
Esito della votazione
Presenti, votanti e favorevoli: 23
Il Consiglio approva all'unanimità
Presidente
Do lettura dell'articolo 3.
Articolo 3 (Registro regionale delle organizzazioni di
volontariato)
1. L'iscrizione al registro regionale delle organizzazioni di
volontariato è disposta con decreto del Presidente della Giunta
regionale, sentito l'Osservatorio regionale per il volontariato di
cui all'articolo 6.
2. Il registro è annualmente pubblicato sul Bollettino ufficiale
della Regione.
3. Hanno diritto ad essere iscritte nel registro le
organizzazioni di volontariato aventi sede ed operanti nel
territorio della Regione autonoma Valle d'Aosta, in possesso dei
requisiti previsti dalla legge 11 agosto 1991, n. 266 "Legge-quadro
sul volontariato".
3. L'Osservatorio regionale per il volontariato di cui
all'articolo 6 procede alla revisione annuale del registro
regionale delle organizzazioni di volontariato al fine di
verificare il permanere dei requisiti e l'effettivo svolgimento
delle attività di volontariato da parte delle organizzazioni
iscritte.
5. La cancellazione dal registro, disposta con decreto motivato
del Presidente della Giunta regionale, comporta la risoluzione
delle eventuali convenzioni in atto e la decadenza di ogni
beneficio e agevolazione previsti dalla presente legge.
Presidente
Se nessuno chiede la parola, pongo in
votazione l'articolo 3 testé letto.
Esito della votazione
Presenti, votanti e favorevoli: 23
Il Consiglio approva all'unanimità
Presidente
Do lettura dell'articolo 4.
Articolo 4 (Convenzioni)
1. La convenzione con le organizzazioni di volontariato,
iscritte da almeno sei mesi nel registro di cui all'articolo 3,
oltre agli elementi di cui all'articolo 7 della legge n. 266 del
1991 dovrà indicare:
a) l'attività oggetto della convenzione e le modalità di
svolgimento della stessa, anche al fine di garantire il raccordo
con i programmi e le norme di funzionamento del settore;
b) la durata del rapporto convenzionale;
c) il numero degli aderenti all'organizzazione stipulante
impegnati nelle attività da svolgere;
d) il numero degli eventuali soggetti dipendenti o fornitori di
prestazioni specializzate, impegnati nelle attività da svolgere, e
il tipo di rapporto intercorrente;
e) l'entità del contributo assegnato all'organizzazione dei
volontari per i costi di gestione e per le eventuali prestazioni di
lavoro autonomo o subordinato;
f) l'entità delle sole spese vive documentate sostenute
dall'organizzazione, ivi compreso il costo di eventuali prestazioni
di lavoro dipendente e autonomo effettuate da parte di soggetti non
aderenti all'organizzazione e le modalità relative al rimborso;
g) la stipula, da parte dell'organizzazione, in favore dei
propri aderenti, delle assicurazioni previste dall'articolo 4 della
legge n. 266 del 1991;
h) le modalità di verifica dell'attuazione della convenzione
anche attraverso incontri periodici tra i responsabili dei servizi
degli enti locali e i responsabili operativi dei volontari;
i) la possibilità per l'ente convenzionante di compiere indagini
a campione sull'utenza per misurare l'efficienza e la congruità dei
servizi prestati;
l) le cause e modalità di risoluzione della convenzione e di
revoca dei contributi;
m) le modalità di corresponsione dei contributi e di
rendicontazione.
Presidente
Se nessuno chiede la parola, pongo in
votazione l'articolo 4 testé letto.
Esito della votazione
Presenti, votanti e favorevoli: 23
Il Consiglio approva all'unanimità
Presidente
Do lettura dell'articolo 5.
Articolo 5 (Requisiti di priorità nelle scelte
convenzionali)
1. Ai sensi dell'articolo 10, comma 2, lettera c) della legge n.
266 del 1991, sono criteri di priorità nella scelta delle
organizzazioni per la stipulazione delle convenzioni:
a) l'esperienza specifica nell'attività oggetto di convenzione
per rispondere in modo idoneo alle esigenze dell'utenza del
servizio oggetto della convenzione;
b) un'organizzazione operativa stabile sul territorio;
c) la formazione permanente dei volontari.
Presidente
Se nessuno chiede la parola, pongo in
votazione l'articolo 5 testé letto.
Esito della votazione
Presenti, votanti e favorevoli: 23
Il Consiglio approva all'unanimità
Presidente Do lettura dell'articolo 6.
Articolo 6 (Osservatorio regionale per il
volontariato)
1. E' istituito, con provvedimento della Giunta regionale,
l'Osservatorio regionale per il volontariato, così costituito:
a) dal Presidente della Giunta regionale, o suo delegato, con
funzioni di Presidente;
b) da quattro funzionari, nominati dalla Giunta regionale,
appartenenti ai servizi regionali competenti in materia di attività
sanitarie, attività socio-assistenziali, lavoro e attività
culturali;
c) da quattro membri, scelti dalla Giunta regionale, tra i
nominativi indicati d'intesa tra le organizzazioni di volontariato
iscritte nel registro di cui all'articolo 3.
2. Per ogni membro effettivo è previsto un membro supplente.
3. L'Osservatorio ha sede presso la Presidenza della Giunta
regionale.
4. L'Osservatorio dura in carica tre anni ed ha i seguenti
compito:
a) esprime un preventivo parere sulle richieste di iscrizione al
registro di cui all'articolo 3;
b) formula proposte operative in materia di volontariato;
c) promuove e attua, direttamente o in collaborazione con gli
enti locali, con le organizzazioni di volontariato e con i centri
di servizio di cui all'articolo 15 della legge n. 266 del 1991,
iniziative di studio e di ricerca, anche ai fini della promozione e
dello sviluppo dell'attività di volontariato;
d) favorisce la conoscenza e la circolazione di esperienze,
raccoglie ed aggiorna dati, documenti e testimonianze sulle
attività del volontariato;
e) tiene copia delle convenzioni stipulate fra associazioni di
volontariato ed enti pubblici operanti sul territorio regionale,
sulle quali esprime un parere negativo;
f) promuove audizioni delle organizzazioni di volontariato,
anche su richiesta delle medesime, ai fini dello sviluppo delle
attività di volontariato;
g) esprime parere preventivo sull'erogazione dei contributi di
cui all'articolo 8.
Presidente
Se nessuno chiede la parola, pongo in
votazione l'articolo 6 testé letto.
Esito della votazione
Presenti, votanti e favorevoli: 23
Il Consiglio approva all'unanimità
Presidente
Do lettura dell'articolo 7.
Articolo 7 (Formazione e aggiornamento dei volontari)
1. La Giunta regionale è autorizzata a promuovere iniziative di
formazione e di aggiornamento del personale volontario che opera in
organizzazioni di volontariato anche sulla base delle proposte
inoltrate dalle organizzazioni stesse.
Presidente
Se nessuno chiede la parola, pongo in
votazione l'articolo 7 testé letto.
Esito della votazione
Presenti, votanti e favorevoli: 23
Il Consiglio approva all'unanimità
Presidente
Do lettura dell'articolo 8.
Articolo 8 (Interventi a favore del volontariato)
1. La Giunta regionale può concedere contributi per il sostegno
di attività di formazione e promozione del volontariato sulla base
di specifici progetti a:
a) organizzazioni di volontariato iscritte nel registro di cui
all'articolo 3 ed operanti nel territorio regionale;
b) organismi, costituiti in prevalenza da organizzazioni
iscritte nel registro, che abbiano i requisiti previsti dalla
presente legge per l'iscrizione al registro stesso.
Presidente
Se nessuno chiede la parola, pongo in
votazione l'articolo 8 testé letto.
Esito della votazione
Presenti, votanti e favorevoli: 23
Il Consiglio approva all'unanimità
Presidente
Do lettura dell'articolo 9.
Articolo 9 (Procedure)
1. Per poter accedere ai contributi di cui all'articolo 8 le
organizzazioni di volontariato interessate presentano domanda
all'Assessore della sanità ed assistenza sociale.
2. Alla domanda, redatta in carta semplice, ai sensi
dell'articolo 8 della legge 266/91, dal legale rappresentante
dell'organizzazione, devono essere allegati, in carta semplice:
a) un dettagliato progetto relativo ad attività di formazione
e/o di promozione del volontariato;
b) un preventivo di spesa distinto per voci;
c) copia dell'ultimo bilancio approvato.
3. Il Servizio affari generali, assistenza e servizi sociali è
la struttura responsabile del procedimento amministrativo,
istruisce la pratica entro sessanta giorni dal ricevimento della
domanda e la trasmette all'Osservatorio regionale per il
volontariato di cui all'articolo 6 per il prescritto parere.
4. I contributi sono concessi con deliberazione della Giunta
regionale entro centoventi giorni dalla data di presentazione della
domanda, in misura pari all'80 percento delle spese ritenute
ammissibili, fino ad un massimo di lire 30.000.000.
Presidente
Se nessuno chiede la parola, pongo in
votazione l'articolo 9 testé letto.
Esito della votazione
Presenti, votanti e favorevoli: 23
Il Consiglio approva all'unanimità
Presidente
Do lettura dell'articolo 10.
Articolo 10 (Norme transitorie)
1. In sede di prima attuazione della presente legge il disposto
di cui all'articolo 4, comma 1, non si applica alle organizzazioni
di volontariato che abbiano già in corso convenzioni con enti
pubblici.
2. Entro un anno dall'entrata in vigore della presente legge le
convenzioni in corso devono essere adeguate a quanto previsto
dall'articolo 4, comma 1.
Presidente
Ha chiesto la parola il Consigliere
Rollandin.
Rollandin (UV)
En effet, avec cet article,
"
Ambito di applicazione e abrogazione di norme
", on cite
finalement la loi 46, qui est la loi en vigueur depuis 12 ans. Je
crois qu'il est important de faire un compte rendu de ce qui s'est
passé dans ces 12 ans. Depuis un an il y a cette loi nationale qui
dit ce que nous avions dit il y a 13 ans et on dit tout simplement:
"
E' abrogata la legge
".
Je crois que même certains passages de cette loi, qui ne sont
pas repris par la loi en vigueur, vont créer quelques problèmes aux
associations. Tout de même j'espère qu'il n'y aura pas de
conséquences directes pour ce qui est de la partie d'application de
la loi même, compte tenu qu'on va abroger la loi précédente.
D'après ce que je peux comprendre, compte tenu des temps et de la
bureaucratie, il y aura peut-être des difficultés d'interprétation
de la loi même et des
"norme transitorie
". "
In sede di
prima attuazione della presente legge, il disposto di cui
all'articolo 4 comma 1, non si applica alle organizzazioni di
volontariato che abbiano già in corso convenzioni con enti
pubblici
", ça c'est pour les conventions.
Mais, pour ce qui est des interventions financières, des
contributions, je crois qu'il pourrait y avoir des difficultés
d'interprétation. J'estime que tout de même une lettre ou une
interprétation authentique de la part de l'Administration régionale
serait importante afin qu'il n'y ait pas de difficultés sur
l'activité des associations compte tenu qu'il y a changement de
réglementation.
Voilà, ce sont des remarques qui, j'espère, seront prises en
considération par l'Assessorat.
Presidente
Ha chiesto la parola l'Assessore della
sanità ed assistenza sociale, Cout.
Cout (PCI-PDS)
Non era certamente nelle mie
intenzioni, né in quelle degli estensori materiali della legge,
dimenticare quanto è stato fatto in Valle d'Aosta sul volontariato
o la validità di una legge che, pur avendo dato buoni risultati,
viene purtroppo citata solo all'articolo 11.
Il fatto è che si trattava e si tratta di riordinare in modo più
organico tutta la materia, istituendo il registro delle
associazioni di volontariato e tutta una serie di altri strumenti
utili per far funzionare meglio e assieme queste associazioni.
Mi spiace che questa giornata sia un po' caratterizzata da
alcuni disguidi. Infatti, non essendo molto urgente, questa legge
avrebbe potuto essere rinviata di qualche giorno per consentire
alle Commissioni competenti di apportarle le opportune modifiche,
che probabilmente dovranno essere apportate o comunque tenute in
debita considerazione.
Ci impegniamo comunque a tenere in debita considerazione quanto
è emerso negli interventi dei colleghi.
Presidente
Se nessuno chiede la parola, pongo in
votazione l'articolo 10 testé letto.
Esito della votazione
Presenti, votanti e favorevoli: 23
Il Consiglio approva all'unanimità
Presidente
Do lettura dell'articolo 11.
Articolo 11 (Ambito di applicazione e abrogazione di
norme)
1. La legge regionale 10 agosto 1992, n. 39 "Contributi ad
associazioni di categoria e di volontariato operanti in Valle
d'Aosta nei settori della sanità, assistenza sociale e servizi
sociali" è abrogata.
2. La legge regionale 4 agosto 1981, n. 46 "Associazioni di
volontariato nel settore socio-sanitario" è abrogata.
3. Per quanto non previsto nella presente legge si applicano le
disposizioni di cui alla legge n. 266 del 1991.
Presidente
Se nessuno chiede la parola, pongo in
votazione l'articolo 11 testé letto.
Esito della votazione
Presenti, votanti e favorevoli: 23
Il Consiglio approva all'unanimità
Presidente
Do lettura dell'articolo 12.
Articolo 12 (Disposizioni finanziarie)
1. Alla copertura degli oneri derivanti dall'applicazione della
presente legge, valutati per l'anno 1993 in lire 120.000.000, si
provvede utilizzando le disponibilità iscritte al capitolo 61260
del bilancio di previsione della Regione per tale esercizio
finanziario in corso di approvazione che assume la seguente nuova
denominazione: "Contributi a favore di associazioni di volontariato
operanti in Valle d'Aosta".
2. A decorrere dal 1994, gli oneri derivanti dall'applicazione
della presente legge graveranno sui capitoli dei rispettivi bilanci
corrispondenti al capitolo 61260 del bilancio di previsione della
Regione per l'anno 1993, i cui limiti di spesa sono annualmente
determinati con la legge di bilancio ai sensi dell'articolo 15
della legge regionale 27 dicembre 19849, n. 90, recante norme in
materia di bilancio e di contabilità generale della Regione
autonoma Valle d'Aosta.
Presidente
Do lettura di un emendamento sostitutivo del
primo comma dell'articolo 12, presentato dall'Assessore alle
finanze, Lavoyer.
Emendamento Il comma 1 dell'articolo 12 è così
sostituito:
Articolo 12 (Disposizioni finanziarie)
1. Alla copertura degli oneri derivanti dall'applicazione della
presente legge, valutati per l'anno 1993 in lire 120.000.000, si
provvede utilizzando le disponibilità iscritte al capitolo 61260
del bilancio di previsione della Regione che assume la seguente
nuova denominazione: "Contributi a favore di associazioni di
volontariato operanti in Valle d'Aosta".
Presidente
Se nessuno chiede la parola, pongo in
votazione l'emendamento testé letto.
Esito della votazione:
Presenti: 23
Votanti: 22
Favorevoli: 22
Astenuti: 1 (Lanièce)
Il Consiglio approva
Presidente Do lettura dell'articolo 12 emendato.
Articolo 12 (Disposizioni finanziarie)
1. Alla copertura degli oneri derivanti dall'applicazione della
presente legge, valutati per l'anno 1993 in lire 120.000.000, si
provvede utilizzando le disponibilità iscritte al capitolo 61260
del bilancio di previsione della Regione che assume la seguente
nuova denominazione: "Contributi a favore di associazioni di
volontariato operanti in Valle d'Aosta".
2. A decorrere dal 1994, gli oneri derivanti dall'applicazione
della presente legge graveranno sui capitoli dei rispettivi bilanci
corrispondenti al capitolo 61260 del bilancio di previsione della
Regione per l'anno 1993, i cui limiti di spesa sono annualmente
determinati con la legge di bilancio ai sensi dell'articolo 15
della legge regionale 27 dicembre 19849, n. 90, recante norme in
materia di bilancio e di contabilità generale della Regione
autonoma Valle d'Aosta.
Presidente
Se nessuno chiede la parola, pongo in
votazione l'articolo 12 emendato testé letto.
Esito della votazione
Presenti, votanti e favorevoli: 24
Il Consiglio approva all'unanimità
Presidente
Se nessuno chiede la parola, il
Consiglio è ora chiamato a pronunciarsi sul complesso della
legge.
Esito della votazione
Presenti, votanti e favorevoli: 24
Il Consiglio approva all'unanimità
