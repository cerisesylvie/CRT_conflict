Classificazione
CONSIGLIO REGIONALE
Attività consiliare d'aula



Oggetto del Consiglio n. 1842 del 5 ottobre 2022 - Resoconto
OBJET N° 1842/XVI - Communications du Président du
Conseil.
Bertin (Presidente) -
Alla presenza di 32 consiglieri,
diamo inizio ai lavori. L'assessore Sapinet partecipa in
videoconferenza sulla piattaforma Zoom. Punto n. 1 all'ordine del
giorno.
A inizio lavori di questo Consiglio, desidero esprimere a nome
mio personale e dell'Assemblea gli auguri di buon lavoro alla
neoeletta senatrice Nicoletta Spelgatti e al neodeputato Franco
Manes.
Il 21 settembre, la Giunta ha presentato il Programma statistico
regionale per il triennio 2023-2025, assegnato alla II
Commissione.
Il 28 settembre, la Giunta ha depositato la seconda legge di
manutenzione dell'ordinamento regionale per il 2022. Il disegno di
legge è stato assegnato alle cinque Commissioni.
Il 30 settembre, i gruppi Lega Vallée d'Aoste e Forza Italia
hanno depositato una proposta di legge per la tutela delle donne
affette dall'endometriosi. L'atto è stato assegnato alla V
Commissione e al Comitato Paritetico.
La Conferenza dei Capigruppo, riunitasi ieri, ha convenuto di
discutere congiuntamente le interpellanze n. 45 e n. 46 all'ordine
del giorno.
Je vous informe que lundi 3 et mardi 4 octobre nous avons
accueilli la 19
ème
session du Comité de coopération
interparlementaire entre le Conseil de la Vallée et les Parlements
de la Fédération Wallonie-Bruxelles et du Canton du Jura. Avec moi
ont participé les conseillers Albert Chatrian, Paolo Cretier, Luca
Distort et Erik Lavy, membres du Comité mixte. Le Président Erik
Lavevaz est intervenu pour une allocution de bienvenue. La session
a été l'occasion pour faire une réflexion sur l'usages des réseaux
sociaux de la part des parlementaires et sur la communication
institutionnelle et la transparence.
Il mese di ottobre è dedicato alla prevenzione contro il cancro
al seno. La LILT Valle d'Aosta e l'Assessorato regionale della
sanità hanno organizzato la campagna nastro rosa 2022, che ha come
simbolo la spilletta rosa che avete trovato alle vostre postazioni
unitamente all'opuscolo informativo. L'obiettivo è quello di
sensibilizzare le donne sull'importanza della prevenzione e della
diagnosi precoce dei tumori della mammella.
