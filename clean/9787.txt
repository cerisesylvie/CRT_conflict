Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 908 del 11 dicembre 1989 - Resoconto
OGGETTO N. 908/IX - ISCRIZIONE ALL'ORDINE DEL GIORNO DEL
NUOVO OGGETTO: "PRESA DI POSIZIONE SULLO SCHEMA DI DECRETO
LEGISLATIVO CONCERNENTE NORME DI ATTUAZIONE SUL PARCO NAZIONALE DEL
GRAN PARADISO". (Risoluzione)
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
Ho chiesto la parola per mozione
d'ordine.
Questa mattina ho presentato una proposta di risoluzione per il
Parco Nazionale del Gran Paradiso, chiedendo al Presidente di
proporre al Consiglio la sua iscrizione d'urgenza, ai sensi
dell'articolo 53 del Regolamento interno. Credo che a questo punto
sarebbe opportuno discutere il suo inserimento all'ordine del
giorno e definire in che punto inserirla, tenendo comunque presente
la necessità di discuterla oggi, perché altrimenti diventerebbe
troppo tardi.
PRESIDENTE:
La richiesta è accolta e pertanto, se non ci
sono obiezioni, pongo in votazione la richiesta di iscrizione
d'urgenza all'ordine del giorno della proposta di risoluzione
presentata dal Consigliere Riccarand.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
IL CONSIGLIO
Ai sensi del secondo comma dell'articolo 53 del Regolamento
interno del Consiglio;
DELIBERA
di procedere nell'adunanza in corso alla discussione e alla
decisione sull'oggetto: "Presa di posizione sullo schema di decreto
legislativo concernente norme di attuazione sul Parco Nazionale del
Gran Paradiso".
