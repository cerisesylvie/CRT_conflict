Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2270 del 6 ottobre 1986 - Resoconto
OGGETTO N. 2270/VIII - APPROVAZIONE DI NORME RELATIVE
ALL'ATTRIBUZIONE DI CONTRIBUTI A FAVORE DI STUDENTI VALDOSTANI
ISCRITTI PRESSO L'UNIVERSITÀ DI CHAMBERY. - ANNO ACCADEMICO
1986/87. - APPROVAZIONE ED IMPEGNO DI SPESA.
PRESIDENTE:
Do lettura della delibera in oggetto:
IL CONSIGLIO
- richiamata la propria deliberazione n. 1737/VIII in data 19
dicembre 1985;
DELIBERA
1°) di approvare l'istituzione, per l'anno accademico 1986/87,
di contributi di studio a favore di studenti iscritti presso
l'università di Chambéry per una spesa complessi va di lire
15.000.000;
2°) di impegnare la suddetta spesa di lire 15.000.000 con
imputazione della stessa al capitolo del bilancio di previsione
della Regione per l'anno 1987 corrispondente al capitolo 44200 del
bilancio di previsione per l'anno 1986 ("Concessione di borse,
assegni e sussidi straordinari di studio");
3°) di stabilire che l'eventuale ulteriore impegno di spesa,
qualora le domande fossero superiori al previsto, e alla
liquidazione dei contributi si provveda con deliberazioni di
Giunta;
4°) di confermare, per l'attribuzione dei predetti contributi di
studio, le norme approvate con il provvedimento consiliare citato
in premessa, con le seguenti modifiche ed integrazioni:
- ART. 1, il punto 4) è così riformulato:
appartengano a nuclei familiari il cui reddito annuo netto, da
cui sarà detratta la quota di lire 2.000.000 per ogni persona a
carico del capo famiglia, non superi lire 25.000.000. Dal reddito
lordo derivante esclusivamente da lavoro dipendente, ivi compreso
il reddito derivante da pensione, viene detratta ulteriormente una
quota pari al 40%.
- ART. 2, 1° comma: il termine per la presentazione delle
domande è fissato al 27.2.1987;
punto 2): il riferimento all'anno accademico 1985/86 deve
intendersi fatto al 1986/87;
punto 3): il riferimento all'anno 1984 deve intendersi fatto al
1985.
- ART. 3, ultimo comma, dopo "giudizio" si aggiunge:
estendendo, ove applicabili, le norme approvate per la
concessione degli assegni di studio agli studenti universitari
iscritti ad atenei italiani.
PRESIDENTE:
Pongo in votazione la delibera in oggetto
testé letta:
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
