Classificazione
DEMANIO E PATRIMONIO REGIONALE
FINANZA REGIONALE E LOCALE
Partecipazioni azionarie regionali



Oggetto del Consiglio n. 845 del 4 novembre 2009 - Resoconto
OGGETTO N. 845/XIII - Interpellanza: "Presentazione da parte
della società Vallée d'Aoste Structure di una relazione
sull'attività svolta e sull'attuazione dei programmi di dismissione
dei beni".
Interpellanza
Vista la legge regionale n. 10 del 18.06.2004, in merito agli
"Interventi per il patrimonio immobiliare regionale destinato ad
attività produttive e commerciali";
Richiamati gli indirizzi strategici previsti nella sopra
citata legge, approvati dal Consiglio regionale nell'adunanza del
05.04.2007 che prevedono che ogni anno, entro 20 giorni
dall'approvazione del bilancio societario, Vallée d'Aoste Structure
s. a r.l. presenta alla Giunta regionale, per il tramite delle
strutture regionali competenti, una relazione contenente i
risultati economici, una relazione concernente i principali
interventi di manutenzione, una relazione in merito all'attuazione
dei programmi di dismissioni dei beni e il Presidente della Regione
relaziona al Consiglio regionale sull'attività della società e
sull'attuazione dei programmi di cui al comma 1 dell'articolo 4
della legge in questione;
Vista l'importanza rivestita dai settori industriale ed
artigianale;
i sottoscritti Consiglieri regionali
Interpellano
il Presidente della Regione affinché illustri:
1) se Vallée d'Aoste Structure ha presentato alla Giunta
regionale le relazioni contenenti i risultati economici,
strategici, gestionali e di dismissione dei beni riferiti all'anno
2008;
2) se, nel caso tale relazione sia stata depositata, è
intenzione dell'interpellato illustrare e relazionare al Consiglio
regionale in merito alla situazione sia dell'anno 2007 che
dell'anno 2008;
3) considerata la situazione difficile dei settori in
oggetto, qual è l'analisi effettuata dal Governo regionale e quali
sono le prospettive e gli intendimenti in merito;
4) se ritiene ancora opportuno e significativo, a oggi,
ottemperare agli impegni assunti nella seduta del Consiglio
regionale del 05.04.2007.
F.to: Chatrian - Bertin
Président
- La parole au Vice-président Chatrian.
Chatrian (VdAV-R)
- Merci, M. le Président. Presidente,
la nostra interpellanza mira a conoscere nel dettaglio,
possibilmente, il lavoro svolto da Vallée d'Aoste Structure, ma
soprattutto quali sono stati gli indirizzi dati
dall'Amministrazione regionale. Cinque anni fa il Consiglio
decideva di spogliarsi del patrimonio immobiliare produttivo e
commerciale e di far provvedere a questa nuova società il curare,
il valorizzare, il gestire e anche l'alienare questo bene
importante; sempre in legge cinque anni fa si esplicitavano con
chiarezza i ruoli della società da un lato e dall'altro
dell'Amministrazione regionale.
La nostra interpellanza mira a conoscere lo stato dell'arte
legato alle relazioni 2007-2008, all'analisi, alle prospettive e se
è sempre necessario o opportuno confrontarsi, discutere,
interessarsi a livello di Consiglio regionale della situazione e
soprattutto delle prospettive del settore produttivo.
Président
- La parole au Président de la Région,
Rollandin.
Rollandin (UV)
- Grazie, Presidente. Ringrazio anche il
Consigliere Chatrian per aver accolto la proposta di discutere di
tale iniziativa questo pomeriggio invece che questa mattina, come
era nella scaletta. Inoltre credo sia anche opportuno parlare di
Vallée d'Aoste Structure nei termini in cui è stato spiegato, ossia
tener conto del richiamo corretto alla normativa della legge, che
aveva una sua motivazione e uno spirito con cui è stato
predisposto, quindi sapere cosa si vuole fare nel merito di questa
organizzazione.
Per quanto riguarda la prima domanda:
"se Vallée d'Aoste
Structure ha presentato alla Giunta regionale le relazioni
contenenti i risultati economici, strategici, gestionali..."
,
tale società ha presentato in data 8 ottobre 2009 la relazione
prevista dalla delibera del Consiglio regionale n. 2625 del 5
aprile 2007, in cui si dà conto, per quanto riguarda il 2008, dei
risultati economici conseguiti, dei principali interventi di
manutenzione effettuati nel 2008 e previsti per il 2009, della
strategia per gli immobili non locati e dell'attuazione del
programma di dismissione dei beni; in pratica credo che, come ha
capito il collega, ci sono i punti in questa relazione che sono di
interesse anche del Consiglio.
"Se, nel caso tale relazione sia stata depositata, è
intenzione dell'interpellato illustrare e relazionare al
Consiglio..."
: la relazione riferita al 2008 è attualmente
all'esame delle competenti strutture dell'Amministrazione regionale
e quanto prima sarà portata all'attenzione di questo Consiglio.
Capisco che sia in ritardo, ma sapete anche che c'è stato un
momento di difficoltà nell'ambito dell'organizzazione delle
strategie che si sono volute portare avanti, perché all'inizio c'è
stata un po' di difficoltà nell'organizzare le varie proposte anche
a livello di utilizzo dei beni, utilizzarli in un certo modo
tenendo conto dei problemi della crisi. Questa relazione quindi
arriverà quanto prima in Consiglio per dare una valutazione
nell'insieme.
"Considerata la situazione difficile dei settori in oggetto,
qual è l'analisi effettuata dal Governo regionale e quali sono le
prospettive e gli intendimenti in merito"
: l'economia
valdostana, seppure con uno sfasamento temporale rispetto al trend
nazionale e con le sue peculiarità dimensionali e settoriali,
subisce gli effetti della crisi internazionale per:
- la relativa uniformità con cui il sistema bancario ha reagito
alla crisi selezionando maggiormente, quando non riducendo, i
finanziamenti concessi alle imprese, in particolare alle piccole e
medie imprese, per cui diciamo che il sistema ha retto perché c'è
stata la Confidi che ha fatto da ammortizzatore, però questo
sistema si è sentito anche in Valle d'Aosta;
- l'integrazione ancora esistente fra il comparto manifatturiero
regionale e le realtà produttive piemontesi;
- l'importanza, soprattutto per la principale azienda
valdostana, la Cogne Acciai Speciali, ma non solo, della domanda
proveniente dall'estero;
- la rilevanza del comparto edile, diffusamente interessato dal
calo della domanda privata;
- il ruolo della domanda di consumi in un'economia come quella
valdostana, in cui ai consumi dei residenti si sommano quelli
generati dai flussi turistici italiani e internazionali.
Queste sono alcune delle concause che il collega conosce quanto
me e che hanno influito nel settore. Pur in assenza di dati
macroeconomici consolidati, alcuni dati registrati ad inizio 2009
risultano indicativi:
- la variazione annua dei prezzi rilevata dall'ISTAT nel corso
del 2009 indica una dinamica in Valle d'Aosta ancora più rallentata
rispetto al quadro nazionale;
- arrivi e presenze turistiche nei primi tre mesi del 2009 sono
risultati in calo rispetto allo stesso trimestre del 2008;
- i dati della Banca d'Italia indicano un progressivo
rallentamento dei crediti concessi fra dicembre 2007 e dicembre
2008;
- i dati del registro delle imprese indicano che il numero di
imprese cessate nel 2008 è del 38 per cento superiore a quello del
2007 e che nel primo trimestre del 2009 prosegue il trend
negativo;
- dopo un 2008 sostanzialmente in linea rispetto al 2007, le ore
complessive di cassa integrazione generale nel periodo
gennaio-agosto 2009 fanno segnalare un'impennata rispetto allo
stesso periodo dell'anno precedente;
- la periodica indagine previsionale trimestrale realizzata
dalla Confindustria indica per il primo trimestre 2009 un
significativo deterioramento del quadro rispetto all'ultimo
trimestre 2008.
L'indagine relativa al secondo trimestre 2009 non indica
inversioni di tendenza e mostra che il comparto manifatturiero
risulta essere il più colpito, perché quello maggiormente esposto
alla concorrenza proprio sui mercati esteri.
Le misure anticrisi adottate (le sappiamo, ne discuteremo nei
prossimi giorni) dalla Regione fra la fine 2008 e l'inizio del
2009, che sono legate a quella analisi che era stata fatta a suo
tempo ed al confronto con le rappresentanze imprenditoriali e
sindacali, hanno consentito di presidiare gli ambiti più critici e
di proteggere le imprese in attesa del mutamento dello scenario
congiunturale. Nonostante ciò, in modo apparentemente paradossale,
al rafforzarsi dei processi dell'economia globale e del verificarsi
di fattori negativi per l'economia quale l'attuale crisi
economico-finanziaria, si intensifica il significato delle economie
regionali come aree di competizione. La dimensione territoriale
locale, infatti, ha superato il ruolo di mercato di sbocco finale
di beni e servizi per assumere una nuova funzione. I cambiamenti
nell'organizzazione della produzione, nelle scelte di
localizzazione, nei processi di trasferimento delle conoscenze
hanno significato un rafforzamento del ruolo delle aree regionali
come fonte di innovazione e di sostegno alla crescita
socio-economica, all'espansione delle reti di impresa e di
superamento delle congiunture economiche negative che si
manifestano a livello globale; questa è la tendenza con cui si è
registrato l'andamento in questo ultimo periodo.
Il potenziamento di una serie di fattori interni rappresenta il
contesto imprescindibile e al tempo stesso amplifica gli effetti
dello sviluppo complessivo del territorio. Sostegni agli
investimenti produttivi e alla nuova imprenditoria, investimenti in
ricerca industriale e diffusione dell'innovazione, promozione di
reti formali e informali radicate nel territorio, sviluppo di un
bacino di competenze di elevata qualità, apposite misure di governo
della domanda pubblica e di attivazione degli incentivi per le
imprese, innovazione e valorizzazione delle attività economiche
tradizionali, possono mettere in movimento un processo capace di
autosostenersi e di porre le basi per il nuovo ciclo di sviluppo
economico. Uno dei fattori più rilevanti di supporto delle attività
produttive industriali ed artigianali valdostane è la disponibilità
sul territorio di immobili destinati all'insediamento delle
imprese. La Regione ha perseguito tale obiettivo anche attraverso
opere di bonifica, di infrastrutturazione e di nuova edificazione
per il recupero di aree industriali dismesse che si sono adattate e
vanno ad aggiungersi al patrimonio immobiliare regionale già
disponibile:
- l'area ex Ilva Cogne di Aosta, nella quale è stato realizzato
un parco industriale, denominato "Espace Aosta", contraddistinto
dall'elevata qualità ambientale e destinato ad ospitare in
contenitori attrezzati imprese con produzioni similari o
complementari di tipo "leggero" e caratterizzato inoltre dalla
presenza della
Pépinière d'entreprises
, che ha un ruolo
diverso, ma comunque aveva questo
appeal
;
- l'area autoportuale di Pollein-Brissogne;
- l'area industriale dell'ex Ilssa Viola di Pont-Saint-Martin,
per non dire della Tecdis, che aspettiamo ancora di poter
utilizzare, perché è ancora purtroppo sotto l'egida... adesso, come
è stato detto dal collega Pastoret, dovrebbe risolversi, però è
ancora sotto questa difficoltà di poterne avere la piena
disponibilità.
Ho fatto questo richiamo facendo un riferimento a quello che lei
chiedeva, ossia come si pensa di attivare dei meccanismi anche
attraverso tale sistema, ebbene il discorso degli immobili
sicuramente è un punto importante, però bisogna poterli adattare in
tempi utili e rapidi per dare delle risposte. Sicuramente, come è
stato detto da altri in quest'aula, in particolare per la zona di
Châtillon (Tecdis), abbiamo questa difficoltà di entrare in
possesso dell'edificio per poterlo utilizzare al meglio, però per
le altre aree quella che è stata la movimentazione in quest'ultimo
periodo dà il segno di quello che si vuole fare a livello
regionale.
Ultima domanda:
"se ritiene ancora opportuno e significativo,
a oggi, ottemperare agli impegni assunti..."
, riteniamo che sia
opportuno, anche se condividiamo il ritardo rispetto all'anno 2008,
in questa particolare fase di difficoltà dei comparti produttivo e
commerciale, che il Consiglio sia messo a conoscenza della
situazione del patrimonio immobiliare regionale destinato a queste
attività, conferito alla società Vallée d'Aoste Structure. Al
riguardo l'Assessorato delle attività produttive sta lavorando ad
una modifica della legge n. 10/2004, al fine di consentire alla
società Vallée d'Aoste Structure di intervenire con maggiore
facilità ed efficacia sul patrimonio immobiliare. Il disegno di
legge verrà portato all'attenzione del Consiglio, ma questo nulla
toglie all'interesse dei colleghi per sapere cosa si vuole fare di
Vallée d'Aoste Structure. Credo che abbia un ruolo importante, nel
momento in cui discuteremo di questa relazione, avremo gli
elementi, a cui non ho fatto cenno adesso, per fare un'analisi più
attenta e puntuale delle diverse branche che già il collega
ricordava: la pianificazione, il controllo, l'intervento di Vallée
d'Aoste Structure nei singoli settori, per avere la possibilità di
discutere nel dettaglio l'obiettivo che ci siamo posti, se si è
ottemperato ai dettati della legge e se, come riteniamo, sia
possibile migliorarne l'impostazione per dare delle risposte più
puntuali alle aziende proprio in un momento di crisi.
Président
- La parole au Vice-président Chatrian.
Chatrian (VdAV-R)
- Merci, M. le Président. Grazie,
Presidente. Indubbiamente ci fa piacere confrontarci e discutere e
oltretutto diamo la nostra disponibilità. Questa interpellanza
mirava a fare un po' di chiarezza da una parte, ma dall'altra a
fare il punto della situazione, non tanto legato a cosa sta facendo
Vallée d'Aoste Structure, ma a come si era organizzato il processo
e i ruoli. Non ho capito bene la sua risposta per quanto riguarda
il punto n. 2, ma l'anno scorso la Giunta ha preso atto della
relazione trasmessa da Vallée d'Aoste Structure, non mi risulta che
la stessa relazione sia stata portata in Consiglio, ecco perché
nella nostra interpellanza ho inserito 2007-2008, è più un discorso
di forma che di sostanza, perché la relazione è allegata alla presa
d'atto della Giunta e noi ce la siamo letta, abbiamo fatto le
nostre considerazioni. Un anno fa circa voi approvavate questa
presa d'atto inserendo in delibera e dicendo che l'Assessorato
delle attività produttive intendeva procedere alla revisione delle
procedure per l'insediamento delle imprese, proprio quello che lei
oggi ci ha portato a conoscenza. Non solo condivido, ma
condividiamo le sue premesse di rapidità di tempo e di utilità, ma
un anno dopo, oggi, siamo a discutere di procedure, quindi,
conoscendola un po', colgo una certa stranezza a parlare dopo un
anno di modifiche di procedure e soprattutto di modifiche di
disegni di legge. Per questo la nostra interpellanza mirava a
conoscere, senza delle informazioni chiare, non solo quello che sta
facendo Vallée d'Aoste Structure, ma quali sono gli indirizzi della
parte politica, perché il Consiglio, come lei sa meglio di me,
aveva affrontato questo dossier in maniera puntuale e dettagliata
il 5 aprile 2007 (da lei ribadito), dove si elencava molto bene il
ruolo di Vallée d'Aoste Structure, ma soprattutto i risultati
attesi, da cui sarebbero dovuti scaturire degli indirizzi e delle
strategie dal punto di vista politico.
Prendiamo atto oggi che c'è questa volontà di rivedere le
procedure, prendiamo atto che c'è la volontà di snellirle da una
parte e di rivederle dall'altra, ma chiediamo più trasparenza per
sapere il percorso che c'è a livello di Assessorato e di Governo
regionale su quali sono gli indirizzi, altrimenti con le nostre
piccole grandi iniziative possiamo conoscere nel dettaglio la
Tecdis, piuttosto che la
pépinière
di Pont-Saint-Martin,
però non abbiamo il quadro generale della situazione produttiva
valdostana. Non vorremmo che la modifica di queste procedure e la
modifica della legge n. 10/2004 porti ad avere rapidità come lei ha
auspicato, ma mi chiedo se la rapidità è scrivere un anno fa in
delibera, "dobbiamo modificare le procedure" e oggi stiamo
discutendo di procedure... Vorremmo una totale trasparenza per noi
consiglieri nell'avere il quadro generale del sistema produttivo
valdostano. Grazie.
