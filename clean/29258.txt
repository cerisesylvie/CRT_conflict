Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 210 del 18 settembre 1967 - Resoconto
OGGETTO N. 210/67 - Partecipazione del Gruppo greco "Apollon"
al 15° Festival internazionale del folklore di St. Vincent.
Richiesta di informazioni. (Interpellanza)
Balestri (P.S.I.)
- Come sapete, chi fa l'organizzazione,
attraverso l'Assessorato del Turismo di questi gruppi, è l'ENAL: ci
siamo trovati con questo gruppo, abbiamo assunto informazioni e ci
è stato risposto che era un gruppo popolare che praticamente non
aveva niente a che fare col...? Queste sono le informazioni che ci
hanno dato, tanto è vero che ci siamo interessati attraverso Roma e
poi abbiamo saputo che non gli davano nemmeno il permesso di
espatriare. Molto probabilmente le informazioni corrispondevano:
infatti il gruppo non è nemmeno sbarcato in Italia.
Germano (P.C.I.) -
È un pretesto puerile quello di dire
che è l'ENAL che invita, l'ENAL invita con il parere e con i
consigli e i suggerimenti della Regione, è la Regione che pubblica
e che affronta tutte le spese.
Ma insomma, qui è una questione di sensibilità politica; mi
stupisce che la risposta venga da un socialista unificato; questi
non bisognava invitarli, non bisognava invitarli, se si aveva una
sensibilità politica, una coscienza antifascista e democratica, non
è logico che si invitassero, non è logico che il Gruppo greco
risultasse. In Grecia è avvenuto il colpo di Stato, forse voi
potete avere delle simpatie perché ha agito un po' come agite voi,
perché non volete le elezioni, allora, per non fare le elezioni,
state lì e non indite le elezioni.
(si sente in lontananza la voce di Caveri)
Montesano (P.S.D.I.)
- Consigliere Caveri, non ha la
parola, non ha la parola, non ha la parola, Lei Consigliere
Caveri... non ha la parola, ecco che fa il prepotente Lei, poi dà
la colpa al Presidente...
Caveri
(U.V.)
- Io ho imparato da Lei.
Montesano (P.S.D.I.)
- No, Lei ha fatto sempre così, in
tutta la sua vita...
Germano (P.C.I.) -
Poteva essere ammissibile la cosa se
fosse successa subito dopo, ma le cronache italiane, i giornali
italiani hanno fatto scandalo che il Governo italiano di centro
sinistra abbia invitato i riservisti della Nato a Trieste. Ci sono
state manifestazioni popolari, si protesta ancora attualmente,
perché si vogliono fare le manovre con le truppe greche, al confine
iugoslavo. È una cosa viva e non bisognava invitarli; è evidente
che lì, da quella parte, di coscienza democratica, antifascista,
non ve ne è molta.
Io prendo atto che le autorità greche fasciste non hanno
lasciato venire questo gruppo ma è evidente che il compito di una
Giunta che si sente antifascista è quello di non invitare qualsiasi
rappresentanza del fascismo greco.
C'è un altro aspetto che vorrei sottolineare alla Giunta: sono
cose che magari sfuggono, sono sfuggite a noi, adesso però vengono
fuori. Quando vengono fuori, bisogna cercare di provvedere: lì, per
esempio, alla scuola media De Tillier, vi è ancora una bella
lapide, forse nessuno ci ha mai fatto caso, che dice: "Sulle vie
dell'Impero e della civiltà segnate dal Duce, confermarono col
sangue e la fede fascista. La scuola che li educò all'amore della
Patria, consacra reverente e fiera la memoria degli alunni, ora
maestri di sacrifici e di gloria, alla giovinezza d'Italia: capo
manipolo Bosonetto Antonio, medaglia d'oro in Spagna, Tenente Avv.
Massalia Bortolomeo Spagna, ecc., ecc.".
Personnettaz
(D.C.) -
C'era già con l'altra
Giunta...
Germano (P.C.I.) -
... sì, l'ho già detto Signorina, non
si preoccupi, l'ho detto che non l'abbiamo vista noi. Però adesso
che l'abbiamo vista ve la segnaliamo, che almeno in questa
occasione vi sia un po' di coscienza antifascista, non dico di fare
come ha fatto il Sindaco, o anche il Partito socialista unificato,
che ha riverniciato quel magnifico Palazzo, e che hanno messo in
bella evidenza un fascio che prima, quando era brutto, non si
vedeva molto. Io direi, mentre si riverniciava, si poteva benissimo
fare saltare quel fregio che non rendeva proprio niente, direi: è
una campagna che è in corso in tutta Italia, teniamolo presente
anche noi e vediamo di mettere a posto queste cose che non sono
cose che stanno bene con la realtà attuale.
... scuola Media De Tillier... ah no, Liceo Ginnasio, ci sono
due lapidi...
