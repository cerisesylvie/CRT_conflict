Classificazione
CONSULTE COMMISSIONI E ORGANI COLLEGIALI



Oggetto del Consiglio n. 3779 del 10 luglio 2024 - Resoconto
OGGETTO N. 3779/XVI - Sostituzione di una componente della
Consulta regionale per le pari opportunità di cui alla legge
regionale 23 dicembre 2009, n. 53.
Bertin (Presidente) -
Punto n. 3.01. La legge regionale
23 del dicembre 2009, che ha istituito la Consulta regionale per le
pari opportunità, prevede che tre componenti dei dieci componenti
siano eletti dal Consiglio regionale, di cui alla lettera a), comma
1, articolo 7 della legge in questione.
In data 2 luglio la Presidente della Consulta regionale per le
pari opportunità mi ha comunicato che la signora Alessia Prochilo,
membro eletto dal Consiglio regionale, ha rassegnato le dimissioni
il 30 giugno scorso, pertanto propongo che il Consiglio regionale
proceda alla sostituzione della signora Prochilo.
L'elenco dei componenti vi è stato trasmesso, ulteriori soggetti
che hanno mandato la loro disponibilità e ulteriori soggetti
proposti dovranno avere le caratteristiche elencate dalla legge. Se
vi sono proposte, poi procediamo alla votazione. La parola al
consigliere Manfrin.
Manfrin (LEVA VDA) -
Solo per proporre il nome di Flavia
Varetti per la Consulta.
Presidente -
Ha chiesto la parola il consigliere Aggravi,
ne ha facoltà.
Aggravi (RV) -
Per proporre, a nome di Rassemblement
Valdôtain, il nome di Laura Menzio.
Presidente -
Vi sono altre indicazioni? Se non ve ne
sono, passiamo alla distribuzione delle schede. Possiamo votare al
banco se non vi sono altre richieste. Distribuiamo le schede e
procediamo alla votazione al banco. Se tutti hanno votato, possiamo
procedere alla chiamata per depositare la scheda.
VOTO PER SCHEDE AL BANCO
(Segretario: Jordan, scrutatori: Manfrin, Marguerettaz,
Malacrinò)
Presenti: 35
Votanti: 35
Nulle: 0
Valide: 35
Bianche: 4
- Flavia Varetti: 9
- Laura Menzio: 20
- Chiara Giordano: 2
Risulta eletta Laura Menzio.
Propongo, se siete d'accordo, una breve pausa per arieggiare i
locali. Il Consiglio è sospeso.
La seduta è sospesa dalle ore 11:32 alle ore 11:53.
