Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 637 del 24 novembre 1982 - Resoconto
OGGETTO N. 637/VII - ISCRIZIONE ALL'ORDINE DEL GIORNO
DELL'ADUNANZA ODIERNA DI NUOVI OGGETTI.
PRESIDENTE:
Come avevo annunciato, si tratta di passare
ora all'esame di quei disegni di legge che vi sono stati
distribuiti, per i quali è stata richiesta l'iscrizione d'urgenza
all'ordine del giorno e la discussione per domani.
I primi due sono la proposta di legge n. 437 e il disegno di
legge n. 448 che sono abbinati ed hanno tutti e due il parere
allegato. Alla proposta di legge n. 437, presentata dal Gruppo
consiliare comunista in data 14 ottobre 1982, concernente: "Primo
intervento regionale per l'acquisizione ed il recupero urbanistico
ed edilizio del Quartiere Cogne di Aosta", è stato dato il parere
favorevole dei Consiglieri Bajocco, Mafrica e Tonino. I Consiglieri
De Grandis, Faval, Lanièce, Lustrissy, Maquignaz, Martin e Tamone
si astengono dall'esprimere il parere in merito ritenendo che il
disegno di legge n. 448 presentato dalla Giunta regionale abbia
recepito i contenuti della proposta di legge n. 437.
Il disegno di legge n. 448, presentato dalla Giunta regionale in
data 12 novembre 1982, concernente: "Finanziamenti integrativi
regionali nel settore dell'edilizia residenziale pubblica", ha il
parere favorevole dei Consiglieri De Grandis, Faval, Lanièce,
Lustrissy, Maquignaz, Martin e Tamone; mentre i Consiglieri
Bajocco, Mafrica e Tonino si riservano di esprimere il loro parere
in aula e di presentare eventuali emendamenti al testo predisposto
dalla Giunta regionale.
Ha chiesto di parlare il Consigliere Mafrica, ne ha facoltà.
MAFRICA - (P.C.I.):
Siamo d'accordo sull'urgenza di
questi provvedimenti perché c'è stato il tempo necessario in
Commissione per esaminarli e per fare delle valutazioni, d'altronde
uno dei due disegni di legge era stato presentato da noi il 14
ottobre ed avevamo lamentato il ritardo da parte dell'Assessore
alle Finanze nell'esprimere il parere. Quindi rispetto all'urgenza
dei disegni di legge oggi presentati valuteremo caso per caso: in
questo caso siamo favorevoli.
PRESIDENTE:
Metto in approvazione la proposta di
iscrizione della legge n. 437.
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
PRESIDENTE:
Metto in approvazione la proposta di
iscrizione del disegno di legge n. 448.
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
PRESIDENTE:
Per il disegno di legge n. 444, presentato
dalla Giunta regionale in data 10 novembre 1982, concernente:
"Aumento della spesa per l'applicazione della legge regionale 9
maggio 1963, n. 12, concernente l'istituzione dell'Ente valdostano
per l'Artigianato Tipico", c'è il parere favorevole dei Consiglieri
De Grandis, Lustrissy, Nebbia, Tamone e Martin all'approvazione del
disegno di legge nel testo predisposto dalla Giunta regionale. Il
Consigliere Mafrica si astiene dall'esprimere il parere nel merito
del provvedimento, ritenendo ingiustificata l'urgenza.
Ha chiesto di parlare il Consigliere Mafrica, ne ha facoltà.
MAFRICA - (P.C.I.):
Rispetto agli altri disegni di legge
che oggi la Commissione ha esaminato, il nostro comportamento sarà
il seguente: per il disegno di legge che riguarda gli Sports
Popolari Valdostani siamo favorevoli all'urgenza, perché si tratta
di una variazione di bilancio collegata effettivamente al bilancio
del 1982. Gli altri tre disegni di legge sono relativi a
finanziamenti previsti nel fondo globale; contrariamente a quanto
sostenuto da qualcuno al fine di sollecitare la discussione urgente
da parte del Consiglio, non è vero che, se non vengono votati in
questo Consiglio, salta tutto rispetto al bilancio, perché il caso
è espressamente previsto all'art. 41 della legge di contabilità,
che recita: "In deroga a quanto stabilito nel precedente articolo
40, ultimo comma, le quote dei fondi globali non utilizzate entro
il termine dell'esercizio finanziario possono costituire sede per
la copertura finanziaria di spese derivanti da provvedimenti
legislativi presentati al Consiglio regionale entro il termine
dell'esercizio finanziario medesimo, purché tali provvedimenti
siano approvati nel corso dell'esercizio successivo". C'è quindi il
tempo per esaminare questi provvedimenti, sono stati presentati
prima della scadenza dell'anno e potranno al momento in cui saranno
votati far riferimento a quel fondo globale del bilancio 1982.
Chiediamo che questi provvedimenti, per i quali l'urgenza è a
nostro giudizio una forzatura, non vengano iscritti all'ordine del
giorno.
PRESIDENTE:
Metto in approvazione la proposta di
iscrizione del disegno di legge n. 444.
ESITO DELLA VOTAZIONE
Presenti: 31
Votanti: 24
Astenuti: 7 (Bajocco, Carlassare, Cout, Dolchi, Mafrica, Péaquin
e Tonino)
Favorevoli: 24
Il Consiglio approva
PRESIDENTE:
Per il disegno di legge n. 445, presentato
dalla Giunta regionale in data 10 novembre 1982, concernente:
"Aumento della percentuale di intervento per l'attuazione dei
compiti attribuiti alla "Federachon di Sport de Noutra Tera" dalla
legge regionale 11 agosto 1981, n. 53", c'è il parere favorevole,
con una proposta di emendamento soppressivo all'art. 1.
Metto in approvazione la proposta di iscrizione.
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
PRESIDENTE:
Al disegno di legge n. 450, presentato dalla
Giunta regionale in data 12 novembre 1982, concernente:
"Autorizzazione di spesa per la costruzione di un canile
regionale", il parere espresso è il seguente: il Consigliere
Lanièce esprime parere favorevole a condizione che l'eccezionalità
dell'urgenza non diventi una regola. Il Consigliere Faval esprime
parere favorevole, il Consigliere Maquignaz si riserva di esprimere
parere nel corso del dibattito consiliare, i Consiglieri Bajocco e
Tonino non esprimono il parere sul disegno di legge in quanto non
vi è possibilità di approfondire l'argomento e non ritengono
giustificata l'urgenza. Questo è il parere della IIa Commissione
per l'Assetto del Territorio.
Il parere della Ia Commissione: i Consiglieri De Grandis,
Lustrissy, Martin, Nebbia e Tamone esprimono parere favorevole
all'approvazione del disegno di legge nel testo predisposto dalla
Giunta regionale. Il Consigliere Mafrica si astiene dall'esprimere
un parere nel merito del provvedimento ritenendo ingiustificata
l'urgenza.
Metto in approvazione la proposta di iscrizione.
ESITO DELLA VOTAZIONE
Presenti: 31
Votanti: 24
Astenuti: 7 (Bajocco, Carlassare, Cout, Dolchi, Mafrica, Péaquin
e Tonino)
Favorevoli: 24
Il Consiglio approva
PRESIDENTE:
Per il disegno di legge n. 453, presentato
dalla Giunta regionale in data 18 novembre 1982, concernente:
"Proroga della garanzia fideiussoria della Regione presso Istituti
di Credito e Aziende bancarie, per la concessione di prestiti e di
fido bancario a favore della Cooperativa Produttori Latte e Fontina
della Valle d'Aosta", vi è il parere della Commissione Affari
Generali: i Consiglieri De Grandis, Lustrissy, Martin, Nebbia e
Tamone danno parere favorevole all'approvazione del disegno di
legge nel testo predisposto dalla Giunta regionale. Il Consigliere
Mafrica si astiene dall'esprimere il parere nel merito del
provvedimento ritenendo ingiustificata l'urgenza.
Metto in approvazione la proposta di iscrizione.
ESITO DELLA VOTAZIONE
Presenti: 31
Votanti: 24
Astenuti: 7 (Bajocco, Carlassare, Cout, Dolchi, Mafrica, Péaquin
e Tonino)
Favorevoli: 24
Il Consiglio approva
