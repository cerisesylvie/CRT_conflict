Classificazione
ASSISTENZA SOCIALE
Alcolismo e tossicodipendenze
Assistenza socio-sanitaria


Resoconto integrale del dibattito dell'aula
Oggetto del Consiglio n. 1567 del 5 ottobre 1995 - Resoconto
SEDUTA ANTIMERIDIANA DEL 5 OTTOBRE 1995
OGGETTO N. 1567/X Risultati concreti e prospettive per il
"Progetto Arianna" nell'ambito della lotta alle tossicodipendenze.
(Interrogazione con risposta scritta)
Interrogazione r.s. Preso atto dell'attività svolta negli ultimi
anni dalle strutture socio-sanitarie dell'Amministrazione regionale
nel settore delle tossicodipendenze (droga e alcool), attività
estrinsecatasi in lotta al consumo di dette sostanze nonché nella
prevenzione svolta nelle scuole e in altri luoghi competenti;
Visto l'operato in tal senso del "Progetto Arianna", iniziativa
regionale che dal 1989 si pone come obiettivo lo studio e la
discussione nelle scuole medie inferiori e superiori sul consumo e
sugli effetti delle sostanze stupefacenti, e sul perché è
necessario evitare il consumo di tali droghe;
Tenuto conto che tale iniziativa ha certamente comportato, in
questi anni, all'Amministrazione un notevole impegno economico,
impegno che non necessariamente poteva garantire risultati almeno
apprezzabili in merito alla diminuzione del consumo di
stupefacenti;
il sottoscritto Consigliere regionale
Interroga
la Giunta regionale per sapere:
1) se l'Amministrazione regionale intende sospendere il
"Progetto Arianna" nell'anno in corso, e se è intenzione della
stessa riprendere più avanti tale iniziativa;
2) quali e quanti sono stati i fondi destinati al "Progetto
Arianna" dal 1989 sino ad oggi e come sono stati ripartiti, e quali
compiti attribuiti ai conduttori dei gruppi del Progetto,
beneficiari di una parte dei fondi destinati;
3) quali sono stati i risultati concreti del "Progetto Arianna",
ovvero in che misura si è riusciti ad ottenere almeno
un'attenuazione del consumo di sostanze stupefacenti e di alcool
tra i giovani.
F.to: Lanièce
Presidente É stata data risposta con lettera n. 2898 in data 18
settembre 1995.
