Classificazione
EDILIZIA
Edilizia residenziale



Oggetto del Consiglio n. 1261 del 10 giugno 2015 - Resoconto
OGGETTO N. 1261/XIV - Interpellanza: "Chiarimenti in merito
alle nuove disposizioni attuative dell'emergenza
abitativa".
Presidente
- Per l'illustrazione, la parola al
Consigliere Ferrero.
Ferrero (M5S)
- Grazie Presidente.
Già la parola "emergenza" dovrebbe fare riflettere. Quando si
parla di emergenza, si parla di provvedimenti che dovrebbero essere
attuati in tempi brevi perché ci sono situazioni che lo richiedono.
Sappiamo che è in corso di revisione la normativa che riguarda
l'emergenza abitativa e che farebbe passare una parte delle
attività svolte attualmente dai Comuni in capo alla Regione e
questo dal punto di vista della gestione è sicuramente positivo,
perché? Perché da parte dei vari Comuni e per carenza di personale,
e per carenza di impegno, e per altri tipi di carenza abbiamo avuto
delle situazioni a macchia di leopardo sul territorio: alcuni
Comuni erano virtuosi, altri Comuni erano più impacciati nel
gestire l'emergenza abitativa. Tra i Comuni più impacciati
ovviamente risulta il Comune capoluogo che è il Comune di Aosta, il
quale ha una buona mole di domande già accolte di emergenza
abitativa, ma quando il possibile fruitore, l'inquilino si presenta
con un proprietario - perché poi la casa devi andartela a cercare
anche te e devi arrivare in Comune con il proprietario disponibile
ad affittartela - vengono messe in campo una serie di problematiche
non meglio definite, fatto sta che c'è gente che, pur avendo a
disposizione il proprietario che gli affitta la casa e che
rientrerebbe nell'emergenza abitativa, da 3 a 4 mesi è lì che
continua a fare la spola dal Comune di Aosta alla Regione, poi la
Regione ovviamente dice: "no, ma è una questione di competenza del
Comune". Allora, questa è una situazione effettivamente molto grave
perché in una situazione di emergenza qui c'è qualcuno che gioca
allo scaricabarile e sicuramente la Regione con quest'atto
normativo riprende in mano una parte del gioco, d'altro canto
bisogna capire che ai Comuni va sottratta anche completamente la
gestione delle domande, perché? Perché i Comuni hanno dimostrato,
il Comune capoluogo
in primis
, di non essere in grado
neanche di effettuare la gestione delle domande, senza poi entrare
in strane dinamiche preelettorali che...insomma, sulle quali
sorvoliamo perché è meglio sorvolare, per cui noi cerchiamo di
capire qual è la situazione di queste domande perché la Regione
finora ha fornito ai Comuni i fondi per far fronte all'emergenza
abitativa, però non può lavarsi poi le mani della situazione
effettiva, perché se il Comune non provvede e se tutto rimane lì,
allora c'è una legge regionale che, per un soggetto pubblico che è
fermo, immobile, non viene attuata e qui c'è gente che è in mezzo
alla strada, deve ricorrere all'ospitalità dei parenti, degli amici
o dei familiari, è comunque in grave difficoltà. Chiediamo quindi
all'Assessore lumi su questa situazione, che è una situazione che
ho potuto verificare personalmente e quindi non è che porto delle
voci o che ci metto il condizionale. La situazione è questa.
Presidente
- Per la risposta, la parola all'Assessore
Mauro Baccega.
Baccega (SA)
- Grazie Presidente.
Credo che l'interpellanza ci permetta di fare chiarezza rispetto
ad un percorso che si è avviato e che ci porterà dal 1° luglio a
dover gestire l'emergenza abitativa per tutti i comuni della Valle
d'Aosta. Il cambio di rotta (proprio rispetto a questi
comportamenti tenuti finora per l'emergenza abitativa) nasce
soprattutto dal crescente numero di persone che si rivolgevano e
che si rivolgono ai Comuni per presentare istanza di emergenza
abitativa in quanto si trovano in situazioni di sfratto, o di
finita locazione, o casi di separazione che stanno generando un
numero piuttosto pesante di situazioni di emergenza abitativa.
Inoltre si riscontravano, come lei diceva, dei comportamenti
differenti tra i Comuni nell'interpretare le norme e nel metterle
in pratica. Talvolta poi si riscontrava la disponibilità di alloggi
in un comune, comune che non aveva casi/domande di emergenza
abitativa...mentre magari il comune limitrofo aveva situazioni di
emergenza abitativa che potevano essere sicuramente soddisfatte, ma
ancora di più: i costi lievitavano pesantemente, la crescita del
fenomeno portava evidentemente all'esigenza di ottimizzare i costi
e dare migliori e più efficaci risposte. Infine era necessario
costruire un percorso di monitoraggio nei casi di emergenza
abitativa perché a volte abbiamo riscontrato che i furbetti ci sono
anche in quell'ambito e il controllo andava anche nella direzione
per ribassare i costi di gestione degli alloggi reperiti dal
mercato privato, perché talvolta le richieste erano piuttosto
esose.
Tutto questo ha fatto sì che si sia avviato l'anno scorso, nel
luglio 2014, un percorso tra le strutture regionali Famiglia e
politiche giovanili e Edilizia residenziale pubblica, un percorso
che ha visto la convocazione, appunto nel luglio 2014, della
Consulta della casa, alla quale si davano le informazioni su quelli
che erano gli obiettivi che si volevano perseguire nel percorso e
che ha visto il coinvolgimento in più riunioni delle assistenti
sociali di sportello, delle assistenti sociali dei Comuni e c'è
stata la creazione di sottogruppi che andavano a studiare il
fenomeno e approfondire le tematiche del disagio abitativo in Valle
d'Aosta. In due occasioni, nell'ottobre e nel novembre 2014,
abbiamo incontrato i sindaci interessati all'emergenza abitativa e
condiviso con loro, attraverso il CELVA, le modifiche alle
disposizioni attuative della delibera n. 1582 del 2013, che
regolava, appunto, l'emergenza abitativa. A seguito
dell'approvazione del piano operativo la Giunta ha approvato la
nuova proposta di delibera che è stata sottoposta all'esame del
CPEL e l'8 maggio la Giunta regionale ha approvato le nuove
disposizioni attuative, quindi il percorso si era definito. Un
provvedimento fortemente condiviso da tutti che non lascia spazio
ad interpretazioni e che vedrà dal 1° luglio, appunto, l'ufficio
ERP della Regione occuparsi delle situazioni di emergenza
abitativa. È ovvio che fino a quella data tutti i Comuni devono e
dovevano continuare a gestire i casi di emergenza abitativa
in
toto
, anche con proroghe contrattuali nelle quali subentrerà la
Regione successivamente.
Per rispondere ai quesiti:
"quante sono le domande già
assentite relative ad emergenza abitativa giacenti presso il Comune
capoluogo"
: all'Ufficio regionale che gestisce le graduatorie
dei nuclei familiari riconosciuti in emergenza abitativa ad oggi
risultano presenti nella graduatoria del Comune di Aosta 276
nuclei, 133 negli altri comuni (come informazione). Se per
"domande assentite giacenti"
si intende conoscere quanti di
questi nuclei sono ancora in attesa di assegnazione di un alloggio,
il Comune di Aosta ci ha comunicato che ad oggi sono 63.
Quesito n. 2:
"se sono state impartite da parte
dell'Amministrazione delle disposizioni ai Comuni valdostani ed in
particolare al Comune capoluogo in ordine alla sospensione
dell'istruttoria delle domande di emergenza abitativa già
accolte"
: assolutamente no, nessuna disposizione è stata
impartita ai Comuni valdostani in ordine a qualsiasi tipo di
sospensione delle procedure di emergenza abitativa, che, in quanto
tale, necessita, appunto, di solleciti adempimenti, di accelerare i
percorsi e quindi di andare a dire con gli uffici comunali preposti
che emergenza abitativa significa emergenza abitativa. In
particolare, al Comune di Aosta, che in più occasioni alla fine
dell'estate 2014 ha lamentato la scarsa disponibilità di risorse
economiche per accedere alla stipula di nuovi contratti di
locazione, l'Amministrazione regionale ha anticipato 100.000 euro
in data 17 settembre e proprio il mese scorso abbiamo scritto al
Comune di Aosta impegnandoci a subentrare anticipatamente nei loro
contratti di locazione per consentire lo svincolo di risorse da
destinare con sollecitudine alla stipula dei contratti in sospeso.
Va sottolineato che il costo ai Comuni è l'80 percento dell'80
percento del costo effettivo del canone; il 20 percento lo paga
l'assegnatario e l'80 percento lo paga la Regione, di quell'80
percento noi riconosciamo ai Comuni la cifra.
"Se, nelle more dell'attuazione della nuova normativa con il
passaggio alla Regione delle competenze, il Comune abbia facoltà di
bloccare l'istruttoria delle domande di emergenza abitativa già
accolte, anche in presenza di segnalazione da parte degli aventi
diritto..."
: le nuove disposizioni attuative approvate con la
delibera dell'8 maggio, di cui ho anticipato nella premessa il
percorso, sono state condivise con tutti i soggetti interessati e
non è prevista assolutamente nessuna interruzione delle procedure
per l'emergenza abitativa, che, come ho già detto, necessita sempre
di solleciti adempimenti da parte degli uffici.
"Se il competente Assessore non ritenga opportuno inviare una
circolare volta a chiarire le procedure e le attribuzioni in questa
fase transitoria, al fine di evitare gravi disservizi e
malintesi..."
: non c'è nessuna fase transitoria, il percorso è
immediato, cioè il 1° luglio scade, ma anche il 30 giugno il Comune
può fare un contratto, noi subentriamo ad ottobre con quel
contratto, accollandoci poi i costi successivi. Non c'è quindi una
fase transitoria e i Comuni possono e devono continuare a stipulare
i contratti fino alla fine del mese di giugno e la Regione
subentrerà entro la fine dell'anno. Abbiamo avuto confronti con
ARER, APS, Comune di Aosta, Consorzio permanente degli Enti locali,
servizi sociali e in più occasioni su questo tema, chi ha avuto
dubbi ci ha telefonato. Il Comune di Aosta ci ha scritto e, come
detto, abbiamo risposto invitando il Comune di Aosta - leggo
testualmente -:
"a procedere con estrema sollecitudine alla
stipula dei nuovi contratti in sospeso da alcuni mesi, con
particolare riferimento alle situazioni di prima accoglienza in
scadenza dei termini"
.
Concludo dicendo che la Commissione regionale di edilizia
residenziale pubblica che esamina le pratiche di emergenza
abitativa si riunisce mediamente due volte al mese e quindi quella
è un'altra occasione nella quale sono presenti i Comuni, sono
presenti tutti coloro che sono coinvolti nella tematica e
sistematicamente da gennaio ad oggi abbiamo sempre ribadito e
sottolineato questo percorso che andava nella direzione. Concludo
dicendo che la gestione delle domande, secondo la nuova norma, può
anche essere attribuita allo sportello sociale, quindi gli utenti,
anziché rivolgersi all'Ufficio casa del Comune, possono
tranquillamente rivolgersi allo sportello sociale che recepisce la
domanda e immediatamente dopo la relazione sociale la domanda viene
inoltrata alla Commissione, che ne determina l'accoglienza o meno.
Spero di essere stato esaustivo. Grazie.
Presidente
- Per la replica, la parola al Consigliere
Ferrero.
Ferrero (M5S)
- Grazie Presidente.
Ringrazio l'Assessore che ha risposto puntualmente e quindi ha
fatto veramente chiarezza sulla questione. Non c'è una fase
transitoria, le domande fino a quando non saranno accolte dalla
Regione dovranno essere accolte dal Comune e le domande giacenti
presso il Comune devono essere istruite nel momento in cui c'è un
proprietario disponibile a locare o comunque affittare i locali
alla persona che è in emergenza. Questo è fondamentale perché
purtroppo è mancata da parte del Comune di Aosta una comunicazione
trasparente alle persone che sono state fatte andare avanti e
indietro diverse volte e gli è stato impedita la possibilità di
effettuare poi la stipula del contratto, anche perché il
proprietario non sta lì dei mesi ad aspettare, magari lo trovi e
trascorso un mese ha affittato a qualcun altro, oppure inizia a
sospettare che ci sia qualche cosa che non va. Tra molti
proprietari adesso c'è la convinzione che: "ma c'è questa fase
transitoria, se qualcuno viene, diciamo, ricompreso nella fase
transitoria, ci rimetto, non vengo pagato", cosa che l'Assessore ha
detto bene non è vera. A questo punto io personalmente mi recherò
con chi ha avuto dei problemi allo sportello del Comune di Aosta,
gentilmente faremo anche riferimento a quanto ha detto lei,
Assessore, in quest'aula, se perdureranno gli atteggiamenti così
dilatori, beh, a questo punto ognuno si assumerà le proprie
responsabilità, noi vorremo una risposta scritta e qualcuno dovrà
rispondere per omissione d'atti d'ufficio, perché a questo punto,
effettivamente, dopo anche questi chiarimenti, non ci può essere
più alcun dubbio. Grazie Assessore.
Président
- Point 10 à l'ordre du jour.
