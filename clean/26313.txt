Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 98 del 14 marzo 1973 - Resoconto
OGGETTO N. 98/73 - Distribuzione carte carburanti e problemi
I.V.A. sui carburanti stessi. (Interpellanza)
Ramera (D.C.) -
... due interpellanze di seguito che
hanno trovato subito risposta in provvedimenti della Giunta
Regionale almeno il primo ho visto che è stato presentato il
disegno di legge, sul secondo sono state distribuite le carte
carburanti subito dopo però vi è qualche cosa almeno nell'aria si
sente che non va e cioè c'è un pagamento, c'è stato un aumento del
prezzo per cui vorrei sapere come è stato stabilito, le differenze
tra la vera I.V.A. e questo. Mi sembra sia stato aumentato di 5
lire o di 6 lire non lo so bene dato che poi oltretutto c'è una
certa insoddisfazione anche nei gestori in quanto, non conoscendo
ancora i prezzi definitivi, si trovano dalle case impegnate ad
anticipare delle somme notevoli senza avere immediatamente la
restituzione ma soprattutto c'è questo prezzo aumentato così come
lo era stato negli altri generi contingentati che a un dato momento
non mi soddisfa e desidererei sapere appunto qualche cosa di
preciso in merito.
Dujany (D.P.) -
Tanto vorrei precisare che l'incertezza
nella quale si trovano i distributori di carburanti è una
incertezza che esiste in tutta Italia e non solo in Valle d'Aosta
poiché la legge che fissa il prezzo della benzina in modo
particolare dei carburanti in genere che doveva essere approvata
nella sedute mi pare, nel Senato il 7, in seconda lettura il 7
marzo, non è stata ancora approvata a tutt'oggi quindi, anche in
campo nazionale, il prezzo dei carburanti è distribuito con una,
con un importo provvisorio salvo conguaglio.
Per quanto riguarda il problema particolare della Valle d'Aosta,
la distribuzione delle carte carburanti è stata iniziata il 7 e il
motivo del ritardo era proprio dovuto alla speranza che il
Parlamento avesse approvato tempestivamente la legge fissante i
prezzi dei carburanti in campo nazionale onde poter anche noi, a
nostra volta, stabilire il prezzo di vendita in modo preciso.
Purtroppo la legge ritardava e quindi abbiamo dovuto procedere alla
distribuzione con dei prezzi provvisori salvo conguaglio.
I prezzi di cessione alla pompa della benzina del gasolio, sono
aumentati di 5 lire al litro per la benzina e di 9 lire al litro
per il gasolio, tutto ciò è conseguente all'applicazione
dell'imposta I.V.A.
Per quanto riguarda invece l'aumento del prezzo dello zucchero
il problema si presenta in termini diversi: le cause che hanno
determinato l'aumento del prezzo dello zucchero per il contingente
1973 sono da addebitarsi più che all'incidenza dell'I.V.A.
all'aumento del prezzo del prodotto all'origine, mentre l'anno
scorso all'origine il prezzo del prodotto era di 85 lire al chilo
quest'anno il prezzo è salito a 138 o 35 lire al chilo; quindi c'è
stato un aumento di circa 40-50 di circa 70 lire al chilo,
scusatemi non al litro al chilo, in più c'è stato un incidenza
dell'I.V.A. di 5 e 15 lire al chilogrammo quindi questo è il motivo
essenziale di questo aumento dello zucchero attualmente attuato
nella Regione. Il prezzo all'origine è la conseguenza del Mercato
Internazionale dello zucchero. Occorre tenere presente che i prezzi
della benzina e del gasolio sono stati determinati dall'ufficio
della zona franca in relazione a quanto, in relazione alle
indicazioni date dalla legge in discussione attualmente al Senato;
se l'Amministrazione regionale intendesse assorbire solo l'aumento
dei generi contingentati conseguenti all'applicazione dell'I.V.A.,
avrebbe questo oneri:
315.000.000 per lo zucchero - dico solo la quota di rincaro
conseguente all'I.V.A. - senza tenere conto in modo particolare per
lo zucchero e per il caffè dell'aumento del prodotto all'origine,
quindi avrebbe un maggior onere di 315 milioni per lo zucchero.
85.000.000 per il caffè
170.000.000 per la benzina
74.000.000 per il gasolio
58.000.000 per l'olio e lubrificanti
e di 30.000.000 per il petrolio, in totale questo eventuale
diciamo minor aumento di costo al consumo inciderebbe per il
bilancio regionale per un totale di 734 milioni.
Per quanto riguarda poi lo zucchero dobbiamo poi tenere presente
che questa famosa moneta fluttuante ci porta in condizioni tali da
fare degli acquisti basandoci sul cambio del dollaro, il quale
fluttua pure lui, per cui il valore della nostra moneta si trova in
una continua svalutazione rispetto alle altre monete per cui c'è
anche la prospettiva di un ulteriore aumento che dovremmo esaminare
per non aggravare ancora maggiormente il costo del consumo di un
genere alimentare che è di prima necessità.
Ecco credo di aver risposto sufficientemente...
O, per quanto riguarda il problema dell'applicazione dell'I.V.A.
sono stati presi contatti, voi lo sapete, con il Ministro alle
Finanze affinché la Regione venisse esentata dall'applicazione
dell'imposta dell'I.V.A., limitatamente ai generi contingentati; il
Ministro non ha voluto naturalmente sentire ragioni in questo senso
poiché ha ritenuto, poiché ha ritenuto che la legge dell'I.V.A. non
fosse una legge sostitutiva dell'I.G.E. ma fosse una legge
aggiuntiva e ha ritenuto che questi contingenti non fossero un
acconto della extra-territorialità doganale, ma fosse un favore
particolare a sé stante.
Successivamente per quanto riguarda i carburanti voi siete al
corrente che l'emendamento presentato in sede di Senato di
Assemblea al Senato per l'esenzione di applicazione dell'I.V.A. a
favore dei carburanti in esenzione fiscale in Valle d'Aosta è stato
respinto dal Senato con una maggioranza, con voti determinati anche
dei tuoi amici democristiani.
Ramera (D.C.) -
...questo, è stata l'ultima battuta che
io... era provocatoria quest'interpellanza ma io faccio sempre le
cose provocatorie quindi, io speravo appunto... perché il
Presidente della Giunta deve capire con me che il problema intero
diciamo dei contingenti, dell'I.V.A. se fosse discusso sul piano
amministrativo in tutta cordialità di rapporti tra le diverse
componenti del Consiglio Regionale, troverebbe un altro modo di
discussione e troverebbe forse una base unanime nel fare
determinate azioni senonché che accade? Accade che, se aumenta
qualche cosa, anche se questo capita poi in tutto il mondo, ma in
Italia, se accade qualche cosa, la colpa è della Democrazia
Cristiana e infatti a che cosa abbiamo assistito nei giorni
precedenti la distribuzione delle carte carburanti una serie,
all'affissione di una serie di manifesti in cui si accusava la
Democrazia Cristiana di essere la colpevole di questi aumenti.
Ora io su questo proprio sul piano, sul modo di fare la polemica
politica che non sono d'accordo e ho presentato questa
interpellanza non che non sia d'accordo sulla polemica politica,
altrimenti faremmo parte tutti della stessa chiesa, ma è il modo,
perché non ci siano permessi di rispondere a questi manifesti, ci
siamo permessi di fare l'interpellanza per capire e discutere in
questa che è la sede prima di tutto e poi lo discuteremo anche
fuori il perché è avvenuto questo. Gli emendamenti presentati oggi
non contano un corso di niente perché quando si è discussa la
riforma tributaria in Italia e, c'era la Commissione dei 30, quella
era la sede opportuna per fare valere le nostre ragioni di Regione
per tutto quello che avevamo interesse; ora io dico al Presidente
della Giunta che bene ha fatto a preoccuparsi ad andare alla
Commissione dei 30 a discutere per quello che erano le tasse
relative al Casinò di St. Vincent ma allora altrettanto si doveva
fare per l'I.V.A. altrettanto no, si doveva fare per l'I.V.A.
perché quella era la sede per poter dire l'I.V.A. sta bene però
questa parte di contingente sono una cosa sostitutiva della zona
franca quindi vanno esentati.
Ora, dico questo io, non mi permetto di dire niente, io non mi
sono permesso di dire ma colpa è di tizio o di tale partito ecc. io
denuncio una carenza perché? Perché dall'altra parte mi si denuncia
colpevole dell'aumento dei contingenti, perché abbiamo assistito in
questo Consiglio che quando determinati problemi sono stati portati
a soluzione ci si è arrogati il merito di aver risolto determinati
problemi anche se altre forze avevano concorso e quando non si sono
risolti certi problemi la colpa è della Democrazia Cristiana del
Governo Centrale, ora è questo che noi non accettiamo, sul piano
amministrativo il Consiglio Regionale nei grandi problemi deve
essere unanime nel portare a soluzione determinate cose senza
polemiche, perché se va bene va bene per tutti mentre invece quando
si viene e su tutte le case di Aosta io penso che saranno anche nei
paesi, la colpa è della D.C. perché la benzina aumenta, io dico
rovescio subito la cosa e dico la colpa e di chi non l'ha discusso
con la Commissione dei 30 l'I.V.A. e quindi questa benzina la si
paga in più per carenza, per l'assenza dei nostri poteri nella
discussione generale con lo Stato.
Ora, mi pare poi, che questo discorso vada portato avanti perché
non è logico che, se la Regione si assumesse tutti gli oneri
pagherebbe 730.000.000 però se non li paga la Regione, li pagano i
cittadini quindi anche qui bisognerebbe anziché mettere fuori i
manifesti si sarebbe dovuti venire in Consiglio e dire facciamo
un'altra azione di tutti i gruppi per risolvere la cosa. No, prima
si mettono fuori i manifesti, la colpa è della D.C. e poi magari si
verrà poi a chiedere la partecipazione della D.C. per risolvere -
noi siamo sempre disponibili questo è chiaro - ma allora non ci si
accusi, semmai si faccia il "mea culpa" su determinate assenze.
Dujany (D.P.) -
... ma io a stretto rigore non potrei più
rispondere niente, però ringrazio il Presidente del Consiglio
vorrei dare un chiarimento.
Il Consigliere Ramera sostiene che la Giunta non si è
interessata del problema tempestivamente ora mi pare giusto
rispondere che ci siamo interessati del problema tempestivamente e
il problema è stato sottoposto all'esame del Presidente del
Consiglio dei Ministri a cui avevamo presentato due memoriali uno
attinente al lavoro della Commissione dei 30 circa l'applicazione
delle imposte sugli spettacoli da parte della Casa da Gioco e il
secondo circa le conseguenze nelle quali ci saremmo trovati con
l'applicazione dell'I.V.A. in Valle d'Aosta. Quindi i due memoriali
sono stati presentati personalmente al Presidente del Consiglio dei
Ministri Andreotti per esaminare i due problemi. Tutto questo
purtroppo è stato fatto senza un preventivo dibattito in Consiglio
regionale perché voi dovete ricordare che la Commissione dei 30 si
è riunita, se non vado errato, nella prima quindicina del mese di
settembre, nel periodo delle vacanze in un periodo in cui il
Consiglio non funzionava.
Per quanto riguarda poi il problema contingente
dell'applicazione dell'I.V.A., per quanto riguarda soprattutto in
particolare l'emendamento presentato dal Senatore Fillietroz vorrei
sottolineare che il rifiuto del Parlamento non è solo rifiuto ad un
emendamento presentato dal parlamentare ma anche a un ordine del
giorno votato unanimemente dal Consiglio regionale, quindi credo
che il discorso qui sia un discorso di dialettica che sarà un
discorso che continuerà ancora del tempo fra una concezione di
decentramento e di accentramento, un discorso fra il centralismo e
fra il... la decentrazione del potere quindi direi è un discorso di
carattere molto più ampio che passa attraverso i partiti ma che,
soprattutto, passa anche attraverso gli uomini dei vari partiti
quindi ed è chiaro che un tipo di scelta di questo genere è un tipo
di scelta che non rispetta la nostra autonomia, d'altra parte avrò
occasione successivamente di intrattenere in Consiglio anche su
un'altra proposta di legge.
Montesano (P.S.D.I.) -
E a questo chiarimento
naturalmente il Consigliere Ramera... vuol dire...
Ramera (D.C.) -
... chiarisce... però mi chiarisce una
cosa che mi conferma, cioè che mi lascia fermo nelle mie
convinzioni, perché il Senatore Martinelli, Presidente della
Commissione dei 30, sa di aver discusso il problema relativo
all'imposta sugli spettacoli,
mentre non ha discusso mai l'altro problema di tutti gli altri
generi contingentati e questo l'ho saputo 20 giorni fa quando sono
andato a Roma perché le cose appunto anziché dibatterle in
Consiglio bisogna mandarsele a cercare all'origine per sapere come
si svolgono le cose in Valle d'Aosta; ma dico, a un certo momento,
ha cominciato la Commissione dei 30 a funzionare nella seconda
quindicina di settembre ma poi ha proseguito, ora io dico, a un
certo momento, era quello il momento prima che entrasse in funzione
la legge dell'I.V.A. che noi dovevamo prendere una posizione
unanime di tutti...
Dujany (D.P.) -
... se ho portato il pro-memoria al
Presidente del Consiglio, l'applicazione dell'I.V.A. è conseguente
di un decreto deciso dal Consiglio dei Ministri, previo Commissione
consultiva dei 30, la Commissione dei 30 è solo una Commissione
consultiva, tanto è vero che quello che è stato deciso dalla
Commissione dei 30 non è stato accettato dal Consiglio dei
Ministri, quindi non confondiamo le acque!!!...
Ramera (D.C.) -
Ma no, io non confondo proprio niente,
caro Presidente! Ma, caro Presidente, io non confondo...
Dujany (D.P.) -
La Commissione dei 30 è una Commissione
consultiva, chi decide è il Consiglio dei Ministri, e il Consiglio
dei Ministri era a conoscenza...
Ramera (D.C.) -
Chi decide è il Presidente eh!
Dujany (D.P.) -
No, era una legge delegata, è una legge
delegata! Non confondiamo.
Ramera (D.C.) -
Era investita come doveva essere
investita del problema, avrebbe fatto sue, forse io non lo
dico...
Dujany (D.P.) -
È una Commissione consultiva!!
Ramera (D.C.) -
Per il Casinò di St. Vincent ha accettato
le tesi portate...
Dujany (D.P.) -
Che poi il Governo non ha accettato,
quanto ha deciso la Commissione consultiva, questa è la
realtà...
Ramera (D.C.) -
Guardi come funziona la legge
dell'I.V.A.... La Regione ha avuto la ragione che aveva caso
strano...
Dujany (D.P.) -
Comunque il decreto del Governo non ha
accettato quanto ha sottoposto e ha deciso la Commissione
consultiva dei 30.
Ramera (D.C.) -
Questa non è già più una
interpellanza...
Montesano (P.S.D.I.) -
Dobbiamo chiudere, dobbiamo
chiudere questo argomento...
Ramera (D.C.) -
Chiudo appunto dicendo che quando si
tratta di problemi amministrativi prima di iniziare le polemiche
sulle piazze o sui muri della Valle d'Aosta, i problemi vengano
dibattuti qui dentro e si chieda la partecipazione, perché noi la
diamo, per risolvere i problemi.
