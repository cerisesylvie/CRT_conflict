Classificazione
ASSISTENZA SOCIALE
INFORMAZIONE
Sistema informativo



Oggetto del Consiglio n. 1833 del 8 giugno 2011 - Resoconto
OGGETTO N. 1833/XIII - Interrogazione: "Predisposizione di
corsi di formazione per l'utilizzo del computer da parte delle
persone ultrasessantacinquenni".
Interrogazione
Richiamata l'interpellanza oggetto del Consiglio n. 1596 del
26 gennaio 2011 con la quale veniva chiesto alla Giunta regionale
se intendesse consentire l'effettivo accesso alle tecnologie
dell'informazione anche agli ultra sessantacinquenni, prevedendo
per questi ultimi appositi corsi ovvero un contributo per
l'acquisto di un computer;
Preso atto della risposta data in quella sede dal Presidente
della Regione, che ha concluso precisando che "Siamo a buon punto
nell'organizzazione e a breve partiremo con la predisposizione dei
corsi che vanno nell'ottica da lei auspicata";
Richiamata inoltre la deliberazione della Giunta regionale n.
3252 in data 20 novembre 2009 con la quale si approvava il progetto
di promozione e sviluppo della società dell'informazione denominato
"Un computer in famiglia" rivolto alle famiglie con figli nati dal
1° gennaio 1998 al 31 dicembre 1998;
i sottoscritti Consiglieri regionali
Interrogano
il Presidente della Regione per conoscere:
1) a che punto sia l'organizzazione dei corsi di formazione
sull'utilizzo del computer da parte dei residenti ultra
sessantacinquenni e in quali tempistiche potranno essere
avviati;
2) se è stata prevista la possibilità di estendere il
progetto di promozione e sviluppo della società dell'informazione
denominato "Un computer in famiglia" anche alle famiglie con figli
nati negli anni 1999 e 2000.
F.to: Carmela Fontana - Rigo - Donzel
Président
- La parole au Président de la Région,
Rollandin.
Rollandin (UV)
- Merci M. le Président. Ringrazio la
collega per aver riproposto un tema che abbiamo già avuto modo di
verificare in aula. Risponderò ai due punti che mi sono stati
sottoposti.
Per quanto riguarda il primo punto:
"a che punto sia
l'organizzazione dei corsi di formazione sull'utilizzo del computer
da parte dei residenti ultra sessantacinquenni e in quali
tempistiche potranno essere avviati"
, devo dire che il tema
generale del digital divide e della diffusione della cultura
digitale presso gli over 65 è sicuramente all'attenzione da tempo
di tutto il Consiglio. Voglio ricordare e segnalare che, con
deliberazione della Giunta regionale n. 1149 del 13 maggio scorso,
in accordo con l'Assessore alla sanità, abbiamo approvato la
presentazione, nell'ambito del programma Interreg Italia-Svizzera,
di un progetto che si intitola: "Sostegno alle persone anziane
vulnerabili mediante l'adozione di soluzioni innovative". Il
progetto, definito in partenariato con il Canton Ticino per un
costo complessivo di 412.500 euro, ha come obiettivo principale
quello di diffondere l'adozione delle nuove tecnologie digitali
nella fascia di popolazione over 65. Il progetto si propone di
coinvolgere come prima tappa 40 anziani attivi e di formarli
all'utilizzo di un particolare dispositivo informatico
touch
screen quest
, concepito sulle esigenze e sugli interessi degli
over 65. Queste 40 persone opereranno poi sul territorio per
introdurre altri 80 anziani non autosufficienti o parzialmente non
autosufficienti, presi a campione, all'uso del dispositivo
informatico, al fine di promuovere la cosiddetta "inclusione
digitale" e contrastare la situazione di isolamento sociale,
psicologico e geografico. Questa è la prima parte, perché volevamo
verificare in che termini su queste esperienze...siccome ci sono
diverse modalità di approccio...come si poteva individuare una
risposta positiva da parte dell'anziano che, come già detto,
dovrebbe avere alcune attitudini per arrivare ad utilizzare il
computer, altrimenti rischiamo di fare l'operazione computer per i
nipoti...il che è anche utile, ma non è per l'anziano!
Il progetto si configura come una prima sperimentazione in vista
di una generalizzazione del modello, sia a livello regionale che
interregionale-transfrontaliero. Si tratta di una prima iniziativa,
al fine di mettere in opera azioni positive per diffondere
l'utilizzo delle nuove tecnologie digitali nella fascia di
popolazione over 65, che servirà da base di partenza per la
definizione di altri interventi in tal senso. Al riguardo,
parallelamente, stiamo valutando alcune ipotesi di interventi in
questo campo, osservando con attenzione esperienze già conseguite
in altre realtà e che hanno dato buoni risultati, al fine di
verificare in che termini possono essere sperimentate e poi
generalizzate sul nostro territorio. Ci sono esperienze in Emilia,
in Liguria, che stiamo seguendo e che, se vanno, non stiamo a
rifare, useremo l'esperienza già fatta in queste Regioni. L'ottica
in cui ci muoviamo è quella di individuare delle iniziative che, a
fronte delle risorse messe in campo, non si sostanzino solamente
nell'erogazione di un contributo per l'acquisto di un computer, ma
siano in grado di generare ricadute positive ed effettive sul
territorio nella diffusione della cultura informatica.
Per quanto riguarda la seconda domanda:
"se è stata prevista
la possibilità di estendere il progetto di promozione e sviluppo
della società dell'informazione denominato "Un computer in
famiglia" anche alle famiglie con figli nati negli anni 1999 e
2000"
, abbiamo verificato innanzitutto quale tipologia può
essere proposta adesso ai giovani rispetto al computer classico,
proposto a suo tempo. Abbiamo verificato che per dare una risposta
ai ragazzi del 1999, sennò i reduci credo siano...perché si presta
ad interpretazioni non proprio aderenti...per quanto riguarda
questo progetto, il costo si aggira sui 500.000 euro e crediamo di
poterlo attivare nell'autunno di quest'anno.
Président
- La parole à la Conseillère Carmela
Fontana.
Fontana (PD)
- Grazie Presidente per le risposte che mi
ha dato...mi sembrano delle buone iniziative. Quella per i giovani
va bene, mi ha dato una risposta ben precisa. Quella invece degli
ultrasessantacinquenni, al di là di questo progetto complesso che
trovo molto apprezzabile...e comunque ci va anche una ricerca
così...la mia domanda era - perché ci fanno fretta - per capire più
o meno quando partono questi benedetti corsi...
(interruzione del Presidente della Regione, fuori
microfono)
...a settembre, anche per gli over 65? Allora non avevo capito
bene io, anche perché non immaginavo che ci fosse veramente una
voglia di adesione così da parte degli anziani, e continuano a fare
pressione...comunque mi ritengo soddisfatta. Grazie.
