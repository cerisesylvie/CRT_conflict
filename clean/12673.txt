Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3609 del 16 luglio 1992 - Resoconto
OGGETTO N. 3609/IX Comunicazioni del Presidente del
Consiglio.
Bich (Presidente)Do lettura dell'attività degli organi del
Consiglio dopo l'ultima adunanza dell'8 luglio.
Disegni di legge presentati:
Disegno di legge n. 436 presentato dalla Giunta regionale in
data 8 luglio 1992, "Modificazioni delle norme sullo stato
giuridico del personale della Regione" (II Commissione)
Disegno di legge n. 437 presentato dalla Giunta regionale in
data 8 luglio 1992, "Interventi finanziari per l'adeguamento delle
Caserme alla vigente normativa igienico sanitaria" (III, V e II
Commissione)
Disegno di legge n. 438 presentato dalla Giunta regionale in
data 8 luglio 1992 concernente "Interventi a sostegno degli
agricoltori a seguito di oneri e danni derivanti dalla conduzione
aziendale" (III e II Commissione).
Riunioni
:
I Commissione: 1
II Commissione: 2
III Commissione: 1
IV Commissione: 2
V Commissione: 1
Ufficio di Presidenza: 1
Con lettera pervenuta l'8 luglio 1992 a questa Presidenza, il
Presidente del Consiglio dell'Ordine degli Avvocati, Procuratore di
Aosta, ha trasmesso copia del comunicato inviato agli Organi di
Stampa regionale con il quale l'Ordine intende sottoporre
all'attenzione dell'opinione pubblica l'attuale grave stato di
crisi in cui versa l'attività giudiziaria anche in Valle d'Aosta.
Nel comunicato si sottolinea che la causa primaria di tale
situazione è da attribuire alla mancata copertura ed inadeguatezza
degli organici e si richiede tra l'altro che il Consiglio
regionale, Giunta regionale e i Parlamentari valdostani, vogliano
sensibilizzare il Ministero e il Governo per porre rimedio ad una
situazione grave e penalizzante per la Regione.
Copia del documento è disponibile presso gli Uffici di
segreteria e quindi può essere consultata.
E' pervenuta in data 9 luglio 1992 a questa Presidenza, copia
dell'Ordine del giorno approvato dall'Assemblea dei Sindaci della
Valle d'Aosta a seguito della notizia del previsto arrivo di
elementi mafiosi nel carcere di Brissogne.
Copia del documento è disponibile presso gli Uffici di
segreteria del Consiglio.
L'Assessore all'Industria, Commercio e Artigianato, ha trasmesso
in data 14 luglio 1992 a questa Presidenza, un documento sui
problemi della siderurgia in Valle d'Aosta e sulla Cogne S.p.a. in
particolare che potrà essere utile per comuni riflessioni sulle
misure politiche amministrativa da adottare.
Copia del documento sarà distribuita, ma è a disposizione presso
la Segreteria.
Penso inoltre di interpretare il consenso di tutta l'Assemblea
nell'esprimere le sentite condoglianze all'Assessore Faval per la
scomparsa della mamma.
