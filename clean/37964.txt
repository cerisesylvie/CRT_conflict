Classificazione
COMMERCIO
Fiere, mostre e mercati
TURISMO E INDUSTRIA ALBERGHIERA



Oggetto del Consiglio n. 1592 del 18 novembre 2015 - Resoconto
OGGETTO N. 1592/XIV - Ritiro di interpellanze:
"Determinazioni per il prosieguo dell'attività della società EXPO
VdA e "Attività svolta e obiettivi futuri della società EXPO
VdA".
Presidente
- Ha chiesto la parola il Consigliere Bertin
per l'illustrazione, ne ha facoltà.
Bertin (ALPE) -
Grazie Presidente.
L'interpellanza viene ritirata anche perché abbiamo avuto la
risposta da un emendamento presentato in finanziaria con il quale
la società EXPO VdA S.p.A. chiude i battenti a fine anno,
diversamente da quanto era previsto dalla legge. Una società che
forse...non forse, che non avrebbe mai dovuto avere luce e oggi si
chiude un po' miseramente quest'esperienza. L'interpellanza, come
dicevo, è ritirata. Grazie.
Presidente -
Ha chiesto la parola la Consigliera Certan,
ne ha la facoltà.
Certan (ALPE) -
Sì, confermo che ritiriamo la nostra
interpellanza. Che la società EXPO VdA 13 mesi fa fosse un
giocattolino costituito per calmare i capriccetti di quel momento
di qualcuno l'avevamo capito e l'avevamo detto chiaramente lo
scorso anno. La risposta alla nostra interpellanza ce l'avete già
data lunedì mattina quando l'Assessore Perron ha portato
l'emendamento alla finanziaria, quindi vuol dire che le nostre due
interpellanze sono state utili, è arrivato l'emendamento con la
decisione chiarissima di cosa farà quella società, ne discuteremo
quindi in sede di bilancio, oggi la ritiriamo. Grazie.
Presidente -
Chiede la parola l'Assessore Marguerettaz,
ne ha la facoltà.
Marguerettaz (UV)
- Grazie.
Prendo atto del ritiro delle due interpellanze, quindi avremo
modo di parlarne durante l'emendamento. Credo comunque che la
rappresentazione del ritiro non ci trova ovviamente concordi,
quindi quello che voglio dire è che durante la trattazione di
questi punti avremo modo di evidenziare quella che è stata
l'attività e quelle che sono state le opportunità, quindi mi fa
piacere, ma ritorneremo volentieri sull'argomento.
Presidente -
Grazie Assessore.
Il Consiglio prende atto del ritiro.
Presidente -
Punto 24 all'ordine del giorno.
