Classificazione
ASSISTENZA SOCIALE
Politiche giovanili
FORMAZIONE PROFESSIONALE



Oggetto del Consiglio n. 296 del 9 gennaio 2019 - Resoconto
OGGETTO N. 296/XV - Interpellanza: "Riapertura dei termini
per l'iscrizione ai corsi di formazione per "giovani in
partenza"".
Rini (Presidente) -
Punto 26 all'ordine del giorno,
per l'illustrazione, la parola al collega Manfrin.
Manfrin (LEGA VDA)
- Come evidenziato nella parte delle
premesse di questa interpellanza, in data 14 dicembre 2018 è stata
inoltrata una comunicazione, da parte del Centro per l'impiego di
Aosta, agli iscritti a quel servizio. In questa comunicazione erano
contenuti diversi
link
, che si riferivano ai corsi di
formazione denominati "Corsi di formazione per giovani in
partenza".
Abbiamo trovato assolutamente utile e positivo che venisse fatta
questa trasmissione, questa comunicazione, che è assolutamente
valida e ben accetta, se non fosse che vi è stato un problema con
le date d'iscrizione e, più specificamente, su cinque corsi che
sono stati trasmessi con la comunicazione del 14 dicembre: uno,
quello d'impiantista elettrico, aveva la scadenza per il 25
gennaio, quindi l'iscrizione è ancora disponibile, e uno,
denominato "Ali", scadeva il 21 dicembre, quindi circa una
settimana dopo la comunicazione arrivata via mail.
Fin qui niente di strano, quasi, se non fosse che si dava una
settimana di tempo per l'iscrizione. Per gli altri corsi, però,
nello specifico il "Quo vadis" e la specializzazione per
acconciatore, secondo quanto riportato nei link comunicati nella
mail, i termini scadevano il giorno stesso in cui sono stati
comunicati a coloro che potevano essere la platea degli iscritti; e
ancora più difficile è stato iscriversi al corso per specialista
del bar, che aveva scadenza il 12 dicembre, quindi due giorni prima
rispetto alla comunicazione trasmessa.
È evidente, quindi, che, secondo quanto esposto, risulti
abbastanza difficile potersi iscrivere a questi corsi che scadono
lo stesso giorno o due giorni prima della loro comunicazione. Senza
dubbio questi corsi erano conoscibili da chi voleva iscriversi,
anche senza la comunicazione del Centro per l'impiego, ma sono
proprio numerosi i potenziali corsisti ad averci segnalato questa
anomalia, questo difetto nella comunicazione, peraltro anche in
maniera piuttosto animata, visto che erano abbastanza seccati per
il fatto che ci fosse stato questo ritardo, e quindi,
probabilmente, questi corsi tanto conoscibili non erano.
Detto questo, con questa interpellanza andiamo a chiedere
all'Assessore competente quali siano le motivazioni che hanno
portato a un tardivo invio, da parte del Centro per l'impiego, o a
un mancato controllo su quello che è stato inviato, e, nel caso sia
possibile - perché non sappiamo se sia possibile eventualmente una
riapertura dei termini, non sappiamo se il fatto che vi sia stata
una comunicazione tardiva possa essere oggetto di una dilazione dei
termini di chiusura - riaprire i termini dell'iscrizione per fare
in modo che anche coloro che fossero venuti a conoscenza
successivamente alla data di chiusura delle iscrizioni, potessero
ancora aderire ai corsi in oggetto.
Presidente -
Per la risposta, la parola all'Assessore
Bertschy.
Bertschy (UVP) -
Grazie collega. Credo che anche a lei
siano arrivate le informazioni da parte delle persone che hanno
avuto una segnalazione di questo tipo, ma c'è un equivoco di fondo
che le spiego, e poi non c'è nessun problema a creare migliore
informazione in futuro.
L'equivoco di fondo è che gli enti di formazione non hanno
aggiornato, sul loro sito, la data di alcuni corsi, che è cambiata.
Quando ho letto il testo dell'interpellanza mi sono premurato
anch'io di capire cos'era successo, perché - al di là del ritardo
per alcuni corsi - addirittura per due date, la comunicazione, era
tardiva rispetto alla possibilità d'iscrizione. I corsi sono stati
modificati sul sito, ma non sono state modificate le date sulle
pagine degli enti di formazione, per cui, richiamando il link, si è
generato l'equivoco che è venuto fuori.
La comunicazione su questi corsi, in ogni caso, è stata fatta
con largo anticipo. L'Assessore Aggravi credo lo sappia, perché
alcune delle informazioni erano già partite con la
Semaine de
l'emploi
e tutti i corsi sono stati comunicati sul sito della
Regione. Quest'ulteriore mail - bisognerà comunque cercare di
essere più bravi a comunicare - era un ulteriore
rappel
rispetto ai corsi.
I corsi scadevano rispettivamente: il corso 1 il 20 dicembre; il
corso 2, impiantista elettrico, il 25 gennaio; il corso 3,
specializzazione per acconciatore, 25 gennaio; per il corso 4,
specialista bar, è stata spostata la scadenza al 18 gennaio; e, per
quanto riguarda, il corso 5, "Avvicinarsi al lavoro in Italia", la
scadenza era al 21 dicembre.
Di fondo c'è stata dunque una gestione sbagliata, perché non è
corretto allarmare le persone e suscitare delle preoccupazioni.
Faremo presente agli enti di formazione di essere più precisi
rispetto all'attività che devono fare, che restituisce
l'organizzazione generale dell'amministrazione pubblica, perché
lavorano per l'amministrazione pubblica. Però, detto questo, nel
caso specifico dovremmo essere in tempo per permettere ai giovani
quello che credo interessi a lei come a noi, cioè di potersi
iscrivere ai corsi.
Richiamando quindi "l'errore", che non genera un'impossibilità a
partecipare, e un'attenzione maggiore che chiederemo agli enti di
formazione, in questo caso, per fortuna il lavoro è stato fatto
correttamente e le persone potranno comunque iscriversi.
Presidente -
Per la replica, la parola al collega
Manfrin.
Manfrin (LEGA VDA)
- Ringrazio ovviamente l'Assessore per
la risposta puntuale. Sono felice di apprendere quindi che i corsi
dal 2 al 4... il numero 1 e il numero 5 avevano già una scadenza di
una settimana, quindi vi era ampiamente la possibilità
d'iscriversi. Chiedo magari, Assessore, se è possibile indicare al
Centro per l'impiego di mandare una seconda comunicazione per
avvisare che sono cambiati i termini, oppure che i termini
comunicati non sono corretti e quindi che vi è ancora la
possibilità d'iscriversi, visto che quello che scade prima ha per
termine il 18 gennaio e le iscrizioni sono aperte.
Mi dichiaro quindi soddisfatto dell'azione e della risposta e mi
auguro che d'ora in poi la comunicazione sia efficace e precisa e
non s'incorra più in questo tipo di errori.
