Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2967 del 8 gennaio 1992 - Resoconto
OGGETTO N. 2967/IX Elezione del Presidente del Consiglio
regionale.
Presidente
Colleghi consiglieri, siamo chiamati a
procedere all'adempimento importante della nomina del Presidente di
questa Assemblea.
Ricordo che questa materia è assoggettata all'articolo 7 del
Regolamento interno, il quale recita testualmente al secondo comma:
"Per la validità dell'elezione è richiesta la presenza di almeno
i 2/3 dei consiglieri presenti in Consiglio, e nel caso che nella
prima adunanza non ci sia la maggioranza, l'elezione è rinviata in
un'altra adunanza da tenersi entro 8 giorni., purché sia presente
la metà più uno. Il Presidente è eletto con scrutinio segreto, a
maggioranza assoluta dei consiglieri in carica e se dopo tre
votazioni nessun candidato ha ottenuto la maggioranza assoluta, si
procede ad una quarta votazione nella quale è eletto il candidato
che ha ottenuto il maggior numero di voti, a parità di voti è
eletto il candidato più anziano in età"
.
Questa è la prassi che dobbiamo seguire. Io constato la presenza
dei due terzi dei consiglieri previsti dall'articolo 7 e chiedo ai
colleghi consiglieri se ci sono designazioni da fare.
Ha chiesto la parola il Consigliere Bajocco, ne ha facoltà.
Bajocco (PCI-PDS)
A nome del gruppo del PCI-PDS e a
nome della maggioranza proponiamo a Presidente del Consiglio il
Consigliere Enzo Cout.
Presidente
Ha chiesto la parola il Consigliere
Gremmo, ne ha facoltà.
Gremmo (UAP)Mi scuso, ma io volevo intervenire prima di questa
designazione, perché avevo una richiesta che volevo fare ai
colleghi ed a tutto il Consiglio. A mio modo di vedere, poteva
essere un'eccellente occasione di chiarificazione istituzionale,
utilizzare le dimissioni del collega Dolchi per mettere a posto le
cose dell'Ufficio di Presidenza, la cui composizione attuale non
rispecchia quelli che dovrebbero essere i rapporti tra maggioranza
e minoranza.
Io sono disponibile a dare subito le mie dimissioni da
consigliere segretario purché anche gli altri colleghi lo facciano;
nel senso che io voglio chiedere formalmente a chi presiede
l'Assemblea in questo momento e che venne eletto vicepresidente
dall'allora maggioranza consiliare, al collega Stévenin e al
collega Agnesod, di fare lo stesso, perché l'occasione è propizia
visto che dobbiamo andare al rinnovamento per stabilire un
equilibrio che attualmente non c'è.
Quindi io faccio un appello ad alta voce, e mi scuso con il
collega Bajocco perché avrei dovuto farlo prima: se i colleghi lo
ritengono, politicamente, e io credo anche dal punto di vista del
rispetto di un istituto come l'Ufficio di Presidenza, di addivenire
a questa decisione, sicuramente si porrebbe riparo ad una
situazione che io considero grave. Per sollecitare la scelta dei
colleghi, in particolare del collega Stévenin, nel caso che si
arrivasse a queste dimissioni, io non ripresenterei la mia
candidatura; credo che questo sia un argomento a cui il collega
Stévenin può essere molto sensibile.
Presidente
Je donne la parole au Vice-président du
Conseil, monsieur Bich.
Bich (Ind)
Grazie. Prendo la parola a seguito
dell'intervento un po' anomalo del Consigliere Gremmo. Mi sembra un
intervento "telecomandato"...perché è risuonato qui questo criterio
della votazione, del ripristino...
(...interruzione del Consigliere Gremmo...)
Presidente
Consigliere Gremmo, per favore, altrimenti
l'allontano dall'aula. La parola al Vicepresidente Bich.
Bich (Ind)
La demenza che adotta il Consigliere Gremmo
in questa occasione tradisce senz'altro la validità delle mie
parole...
Presidente
Se continua ad interrompere sospendo la
seduta.
Bich (Ind)
... quindi mi sembra più che mai che il
Consigliere Gremmo in questa sua istanza sia "telecomandato" da
altre volontà come lo è stato anche in altre circostanze anche di
rilievo.
Io ho avuto modo di spiegare in modo molto chiaro che la mia
elezione a vicepresidente del Consiglio, avvenuta mi sembra il 22
di luglio dell'anno scorso, era simultanea alla elezione della
Giunta regionale e che il mio voto era determinante per la
costituzione della Giunta regionale stessa.
Essendo questo voto determinante e seguendo il principio
giuridico generale... io ho chiesto se si voleva ripristinare lo
status quo
; questo doveva valere per tutti, non soltanto per
uno solo.
Sul piano politico non si può far gravare il senso di
instabilità nel momento in cui dovevano essere prese le risoluzioni
necessarie e conseguenti alla situazione creatasi nel mese di marzo
dell'anno scorso. Questo non è stato fatto.
Allora mi sia restituito il mio voto. Avvenga questo scambio
politico. Io questo l'ho già detto; l'abbiamo già espresso nel
massimo della correttezza e nel massimo della linearità. Quindi se
tutto questo dovesse avvenire, se tutto questo dovesse essere
ripristinato e dovessimo ripartire... ebbene a correttezza si
contrappone correttezza. Le mie dimissioni sono lì pronte,
esattamente come devono essere pronte, di chi ha in qualche modo
usurpato, e in quelle condizioni, dei rapporti politici che erano
equilibrati in un certo modo. Io su questo non vorrei più
ritornare.
So che ci sono altri "barbagianni" che discutono di questa
materia e che fanno saltar fuori la parola
dell'"
impeachment
" in certe circostanze, soprattutto quando
la voce del Consigliere Bich diventa scomoda, diventa scomoda
materia, di grandi operazioni; allora salta fuori la minaccia
dell'"
impeachment
". Si proceda d'"
impeachment
" se
necessario e diremo perché questo avviene, diremo cosa c'è sotto
questa trama dell'"
impeachment
" e quale minaccia tanto
scura, precisa, corrente.
Alcuni burattinai di questa Assemblea cercano di portare avanti
per far tacere per non far parlare, ma questo non sta nelle
tradizioni, non sta nel buon senso. Quindi il dibattito è
perfettamente aperto, collega Consigliere Gremmo. Si ripristinino
le condizioni di regolarità, di equilibrio, così come erano. Siamo
tutti pronti a fare il nostro dovere; nessuno di noi tende ad
usurpare titoli che non ha. Non intendo più ritornare su questo
argomento.
Presidente
Ha chiesto la parola il Consigliere Gremmo,
ne ha facoltà.
Gremmo (UAP)
Solo per fatto personale, perché ritengo
insultante, partitocratico, provocatorio e indegno di questa
Assemblea il fatto che qualcuno pensi che qui ci siano persone che
non pensano con il proprio cervello.
Io sono arrivato da Torino questa notte alle una e trenta. Ieri
c'è stata una riunione di maggioranza, alla quale io non ho neanche
partecipato; l'unica cosa che ho fatto è telefonare ad un collega
per scusarmi dicendo che non potevo esserci e che comunque avrei
valutato in aula le scelte della maggioranza e le proposte della
maggioranza.
Quindi io penso con il mio cervello, piccolino finché vuole, io
non ho la testa grossa e neanche lucida; non sembra una lampadina,
però con la mia povera testa penso da solo. Allora con la mia
po-vera testa io ho pensato che la Presidenza del Consiglio
regionale non é la Giunta. Sono due organi separati, diversi; solo
chi é addentro, "stravaccato", appianato su una logica
partitocratica, può pensare in termini spartitori, in termini di
contrappeso, di piaceri e di voti, le presenze negli organi
costituzionali. La Giunta è una cosa, l'Ufficio di Presidenza é
un'altra.
Io ho fatto ad alta voce un ragionamento che credo questo
Consiglio debba fare. E' giusto che i rapporti tra maggioranza e
minoranza - e questo lo dico senza avere nessuna posizione
preconcetta, perché oggi sono nella maggioranza e domani posso non
esserlo più, ed é facilissimo che non lo sia più, perché io non
sono abbarbicato né alle sedie né alle maggioranze, perchè se non
sono d'accordo con le cose io sono pronto a prendermi la mia
libertà in qualunque momento - vadano salvati.
Se il Regolamento e, soprattutto, io credo, il discorso
democratico di tipo anglosassone, fa in modo che la maggioranza
governa e l'opposizione controlla e fa in modo di trovare le pecche
della maggioranza per poi domani eventualmente rovesciarle e
passare a sua volta al governo, le cose devono essere chiare.
Io ho fatto una richiesta su cui la maggioranza probabilmente
non é d'accordo: se l'Ufficio di Presidenza così com'é composto non
rispecchia i rapporti, deve rispecchiarli. Tutti i messaggi in
codice e certe dietrologie che io non conosco, perché sono abituato
a dire sempre ad alta voce quello che penso, i messaggi in codice e
i discorsi dei "burattinai", queste dietrologie lasciamole per
favore ad altri che magari hanno una certa età e sono arrivati
all'arteriosclerosi. Non trasciniamo il Consiglio regionale in
visione di persecuzioni che francamente ancora non ho visto; non mi
sembra, lo dico ad alta voce.
Ho sentito qualche buon intervento del collega Bich, perché
riesce anche lui a fare qualche volta un buon intervento, e qualche
volta l'ho sentito anche fingere di fare opposizione, l'ho sentito
molto spesso accodarsi a quello che fa... Non credo ci sia, qui
dentro o fuori, qualcuno che vuole perseguitare il collega Bich.
Non mi sembra che questo sia l'andamento delle cose e, ripeto,
trovo sbagliato e banale, quasi una barzelletta, che si vengano a
dire certe cose qua dentro.
Presidente
Ha chiesto la parola il Consigliere Bich,
per il secondo intervento.
Bich (Ind)
Io volevo prendere la parola per fatto
personale. Volevo partire da una considerazione biologica. Metà del
mio sangue è sarda, l'altra metà è valdostana. La parte sarda della
circolazione sanguigna mi spingerebbe a rispondere alle
provocazioni del Consigliere Gremmo perché quello è un sangue
reattivo. Lo farei anche volentieri, però so che faremmo scadere il
dibattito, che fino adesso ha avuto un buon tono e un buon livello,
proprio alle condizioni dell'osteria dove è prospiciente il
parcheggio dei taxisti, ed io questo non voglio farlo. Potrei
ribadire punto su punto tutto ciò che ha detto, la sua volontà di
non insultare ma che poi è continuamente insultante; lo voglio
evitare, non voglio dire di più, non voglio fare questo tipo di
polemica.
Penso di avere esaurito le dichiarazioni politiche come dovevano
essere rese, penso che l'intervento del Consigliere Gremmo sia
assolutamente strumentale, dal momento che oltre al cambio della
guardia ha parlato dei due rami dell'amministrazione del Consiglio
- c'è stato anche un cambiamento della guardia nell'ambito della
Giunta - che non sono stati fatti rilievi di tipo analogo; io non
voglio aggiungere assolutamente di più. Dico che sarebbe il caso
che si cominciasse a parlare in modo un po' più corposo di politica
e si lascino da parte queste polemiche che sono semplicemente
spazzatura.
Presidente
Ha chiesto la parola il Consigliere
Milanesio, ne ha facoltà.
Milanesio (PSI)
Io intendo evitare qualunque polemica
di tipo personale. Certo è che abbiamo ascoltato, prima, da parte
di un consigliere, una denuncia di una tesi assolutamente aberrante
tra quelli che sono i rapporti che devono intercorrere tra la
Giunta e l'Ufficio di Presidenza. Io dico assolutamente aberrante,
perché due sono i sistemi di votazione, diversi.
La Giunta viene presumibilmente eletta da una maggioranza perché
se non ci fosse una maggioranza non ci sarebbe una Giunta.
L'Ufficio di Presidenza viene eletto con votazione differenziata.
Una maggioranza certamente deve esserci per esprimere il Presidente
del Consiglio, poi, quando si passa all'Ufficio di Presidenza, si
vota in forma differenziata in modo tale da consentire alla
minoranza di essere rappresentata; cioè c'è il principio del voto
limitato.
Questo è sancito chiaramente dal nostro Regolamento. Il nostro
Regolamento poi non dice "nel caso che ci siano dei cambi di
maggioranza", perché questa è una di quelle cose che appartiene al
costume politico, alla tradizione democratica, alla legge dei
numeri; direi che è quanto meno superfluo.
Ora qui io ho sentito teorizzare esattamente il contrario, cioè
ho sentito teorizzare che se uno ha dato un voto una volta a favore
di una Giunta per eleggerla, anche se oggi la sua posizione in
questo Consiglio è da un'altra parte, cioè sui banchi di
opposizione, deve continuare a rappresentare la maggioranza alla
quale lui non ha più dato la fiducia e dalla quale gli è stata
tolta la fiducia. Questo per continuare ad avere un incarico anche
di un certo prestigio quale quello di Presidente del Consiglio.
Io non voglio caricare di nessun significato personale queste
cose anche se sappiamo benissimo che ci riferiamo a fatti e persone
realmente esistenti e a fatti realmente accaduti. Concordo sul
fatto che non sia il caso, oggi, in questa circostanza, di perdere
del tempo; sarebbe stata un'occasione propizia e non la si vuole
prendere. Vorrà dire che il Consiglio si preoccuperà, nella sua
capacità regolamentare, di eliminare quelle anomalie del
funzionamento democratico che ci sono, che sono grandi come una
casa e che offendono il funzionamento del Consiglio.
Presidente
Ha chiesto la parola il Consigliere
Andrione, ne ha facoltà.
Andrione (UV)
Vu que l'on prend l'habitude de faire
des considérations à haute voix, qui son légèrement en dehors de
celle qui est l'activité actuelle du Conseil, qui est appelé
simplement à élire le Président du Conseil, je veux rappeler que
nous avions pris, comme Conseil, l'habitude d'élire le Président du
Conseil parmi les forces de minorité, jusqu'à ce qu'il y a eu une
majorité plus forte que celle d'aujourd'hui, mais pas si forte pour
réduire, si je me souviens bien, à neuf membres
l'opposition.
Cette bonne habitude démocratique, nous venons de saluer
monsieur Dolchi, n'avait absolument pas empêché le fonctionnement
du Conseil. Monsieur Dolchi a été pendant longtemps Président du
Conseil en étant minoritaire comme position politique au sein de ce
Conseil.
Les affirmations faites à haute voix sur un ton de discours sont
simplement encore une fois la preuve que les partis ne peuvent
tolérer absolument qu'aucune place ne soit occupée par un de leurs
représentants. Cela est plutôt pénible et disons, du point de vue
démocratique anglo-saxon , que l'on se plaît à rappeler dans cette
salle, d'un niveau très bas.
Presidente
Pongo in votazione la nomina del
Consigliere Cout alla carica di Presidente del Consiglio, come
proposto dal Consigliere Bajocco.
Presenti: 35
Votanti: 33
Astenuti: 2 (Lanivi e Maquignaz)
Schede bianche: 12
Schede valide: 33
Hanno riportato voti:
Cout: 20
Gremmo: 1
Il Consigliere Cout è eletto Presidente. Invito il nuovo
Presidente del Consiglio a prendere posto per presiedere
l'Assemblea.
