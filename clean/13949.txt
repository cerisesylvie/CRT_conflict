Classificazione
CONSIGLIO REGIONALE
Attività consiliare d'aula


Resoconto integrale del dibattito dell'aula
Oggetto del Consiglio n. 472 del 9 febbraio 1994 - Resoconto
OGGETTO N. 472/X - Ratifica di deliberazioni adottate dalla
Giunta regionale in via d'urgenza.
Oggetto n. 10107 in data 3 dicembre 1993:
Applicazione
della legge 4 agosto 1989, n. 823 "Provvedimenti urgenti per la
lotta all'eutrofizzazione delle acque costiere del mare Adriatico e
per l'eliminazione degli effetti". Approvazione di interventi
urgenti e prioritari ai fini della predisposizione degli schemi
previsionali e programmatici annualità 1992/1995. Richiesta di
finanziamento.
Presidente -
Pongo in votazione la ratifica della
deliberazione in oggetto.
Presenti, votanti e favorevoli: 27
Il Consiglio approva all'unanimità.
Oggetto n. 10297 in data 10 dicembre 1993:
Approvazione
del programma regionale applicativo del reg. CEE 2078/92,
concernente metodi di produzione agricola compatibili con le
esigenze di protezione dell'ambiente.
Presidente -
La parola all'Assessore
dell'agricoltura, forestazione e risorse naturali, Vallet.
Vallet (UV) -
Voglio illustrare questa delibera
che riveste un'importanza notevole per la nostra agricoltura. Con
la riforma della politica agricola comunitaria all'agricoltura è
stato riconosciuto il du­plice ruolo di attività destinata alla
produzione di alimenti da una parte, e alla gestione dello spazio
naturale, dall'altra. La CEE ha introdotto le misure
agro-alimentari e in questo quadro si inserisce il regolamento
20/78 del 1992 che coinvolge la quasi totalità delle attività
agricole. Gli scopi di tipo agro-ambientale che il regolamento ci
pone passano attraverso un'ampia serie di misure tecnico-gestionali
che le aziende interessate dovranno adottare; in cambio, saranno
predisposti dei contributi che serviranno sia come incentivo, sia a
compensare i minori red­diti o i maggiori costi della nuova
gestione.
Noi abbiamo recepito il regolamento mediante la redazione di un
programma pluriennale in cui è stata posta attenzione ai problemi
che provengono dal settore zootecnico. Infatti, la di­mensione e la
concentrazione degli allevamenti hanno deter­minato conseguenze
negative, quali l'elevata concentrazione di animali su piccole
superfici e la produzione di liquame. Altro problema piuttosto
preoccupante riguarda l'abbandono delle superfici agricole: i danni
derivanti sono di tipo agronomico e paesaggistico, ma riguardano
anche la sicurezza del territorio. Lo scopo principale del
programma relativo al regolamento 20/78 è proprio quello di dare
una prima risposta a queste pro­blematiche, tentando un'inversione
di tendenza. Il programma si compone di 8 sottoprogrammi.
Presidente -
Pongo in votazione la ratifica della
deliberazione in oggetto.
Presenti, votanti e favorevoli: 27
Il Consiglio approva all'unanimità.
Oggetto n. 10575 in data 16 dicembre 1993:
Approvazione
del progetto esecutivo e dell'appalto a licitazione privata degli
impianti gas medicali e relativi locali di deposito nel presidio
ospedaliero di Viale Ginevra, 3 in Comune di Aosta. Impegno di
spesa.
Presidente -
Pongo in votazione la ratifica della
deliberazione in oggetto.
Presenti, votanti e favorevoli: 27
Il Consiglio approva all'unanimità.
Oggetto n. 10839 in data 24 dicembre 1993:
Approvazione
del progetto e dell'appalto a licitazione privata dei lavori di
po­tenziamento dell'acquedotto comunale con nuova adduzione da una
sorgente nei pressi dell'alpe Praz-Oursy in Comune di Champdepraz
(1° lotto). Finanziamento della spesa.
Presidente -
Pongo in votazione la ratifica della
deliberazione in oggetto.
Presenti, votanti e favorevoli: 27
Il Consiglio approva all'unanimità.
Oggetto n. 11193 in data 30 dicembre 1993:
Proposta
fi­nanziaria per la realizzazione di interventi urgenti diretti
alla salvaguardia della pubblica incolumità ed a tutela di
infra­strutture pubbliche a seguito di eventi franosi sul
territorio verificatisi a partire dal 23 settembre 1993, in comuni
vari.
Presidente -
Pongo in votazione la ratifica della
deliberazione in oggetto.
Presenti, votanti e favorevoli: 29
Il Consiglio approva all'unanimità.
Oggetto n. 11355 in data 30 dicembre 1993:
Revoca,
appro­vazione e impegno di spesa in ordine ad interventi formativi,
collegati a programmi comunitari, da attuare in riferimento alla
deliberazione n. 3248/93, ratificata dal Consiglio con
deli­berazione n. 4543/1993. Variazione al bilancio di previsione
della Regione per l'anno 1993 per l'iscrizione di somme deri­vanti
dallo Stato destinate a scopi specifici.
Presidente -
Vi è un emendamento: nel titolo, dopo
la parola "scopi", l'ag­gettivo "benefici" è stato sostituito
dall'aggettivo "specifici".
Pongo in votazione la ratifica della deliberazione in
oggetto.
Presenti: 28
Votanti e favorevoli: 22
Astenuti: 6 (Bavastro, Collé, Linty, Marguerettaz, Tibaldi e
Viérin Marco)
Il Consiglio approva.
Oggetto n. 17 in data 4 gennaio 1994:
Approvazione di un
corso professionale per disoccupati da qualificare come rileva­tori
dell'architettura storica minore. Approvazione del bando e rinvio
del finanziamento della spesa.
Presidente -
La parola al Vicepresidente, Viérin
Marco.
Viérin M. (PpVA) -
Mi pare che non si cambi nulla
della volontà politica nel fare questi corsi di formazione perché
sulla spesa di mezzo miliardo si fissa l'impiego per un anno di 10
persone per fare questa ri­levazione, però leggo:
"...sono
accolte le domande di giovani in possesso di diploma di maturità
classica, scientifica, istituto d'arte e magistrale"
. Allora
facciamo i corsi per persone che di queste materie non hanno mai
avuto una certa preparazione, è come quando assumiamo i maestri di
scuola e facciamo parteci­pare anche i geometri e i ragionieri. Ci
deve essere serietà: apriamo il bando a persone che hanno studiato
queste materie; pazienza se avessimo della disoccupazione in questi
settori, ma da quello che risulta vi è un gran numero di persone
che hanno una preparazione in materia e sono disoccupate, quindi
non voteremo la delibera.
Presidente -
La parola al Consigliere
Marguerettaz.
Marguerettaz (PpVA) -
Nella parte antecedente a
quella deliberativa è scritto:
"All'unanimità di voti favorevoli
segretamente espressi per quanto avviene ai punti 3 e 4"
.
Volevo sapere se i punti 3 e 4 sono quelli della parte deliberativa
e, se è così, non mi risulta che ci voglia una votazione segreta;
credo di non aver capito bene come sia avvenuta la votazione.
Presidente -
La parola al Presidente della Giunta,
Viérin Dino.
Viérin D. (UV) -
Quant à l'avis de concours et donc quant
à ceux qui peuvent présenter leur candidature pour cette activité,
prévue par une loi régionale, le choix qui a été fait a été celui
de priviléger ceux qui sont pourvus d'un diplôme et on a donné la
priorité, pour ceux qui sont à l'université, aux facultés
d'architecture et d'in­génierie; par rapport à ceux qui ont le
diplôme, le choix a été fait dans le domaine de ce qu'on définit
l'instruction classique et artistique et, dans le secteur de
l'instruction classique, sont compris non seulement les deux lycées
mais aussi l'école nor­male.
Quant à l'autre question qui a été posée par monsieur
Marguerettaz, je dois avouer qu'il s'agit d'un problème de na­ture
formelle. Le principe général veut qu'on fasse une votation secrète
quand il s'agit de personnes. J'avoue ne pas être à même de saisir
le renvoi qui est inséré aux points 3 et 4 parce que, à mon avis,
le tout prête à confusion par rapport aux points de la
délibération.
L'interprétation que je donne, s'agissant d'une délibération du
tourisme, est par rapport au fait que l'on devait pourvoir à
confier la direction de cette activité à un architecte qui a été
choisi par une commission prévue par la loi. Je dois avouer que le
renvoi aux points 3 et 4 ne répond pas aux mesures de transparence
que l'on sollicite pour la rédaction des actes ad­ministratifs.
Je me demande si la question est importante pour voter la
délibération; dans le cas contraire, ne disposant pas d'éléments
suffisants, je serais obligé de renvoyer le vote. Je suis néammoins
convaincu que dans le renvoi il s'agit de don­ner des indications
sur les personnes concernées par la délibération.
Presidente -
Nelle premesse c'è scritto che la
direzione del corso sarà affida­ta all'architetto Remacle Claudine
proposto dal comitato del co­ordinamento. Quindi il nome è nelle
premesse.
La parola al Consigliere Marguerettaz.
Marguerettaz (PpVA) -
Volevo solo sapere se la
Giunta si ricordava come aveva votato la delibera, al di là
dell'inconveniente tecnico.
Presidente -
La parola al Presidente della Giunta,
Viérin Dino.
Viérin D. (UV) -
Je prie monsieur Marguerettaz de
m'excuser si je n'ai pas com­pris le sens de son intervention. Je
croyais que l'intervention se rapportait aux contenus, parce que
sur les modalités de vota­tion nous ne pouvons que confirmer qu'on
a procédé à un vote à bulletin secret puisqu'il s'agissait de
personnes.
Presidente -
Pongo in votazione la ratifica della
deliberazione in oggetto.
Presenti: 28
Votanti e favorevoli: 25
Astenuti: 3 (Collé, Marguerettaz, Viérin Marco)
Il Consiglio approva.
Oggetto n. 138 in data 14 gennaio 1994:
Dipendente
regio­nale Sig. Giuseppe Trasino. Collocamento a riposo a
domanda.
Presidente -
Pongo in votazione la ratifica della
deliberazione in oggetto.
Presenti, votanti e favorevoli: 27
Il Consiglio approva all'unanimità.
