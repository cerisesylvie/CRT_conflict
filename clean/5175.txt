Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 808 del 8 novembre 1989 - Resoconto
OGGETTO N. 808/IX - APPROVAZIONE DI UN SECONDO PIANO DI
RIPARTO, PER L'ANNO 1989, DELLA SOMMA DI LIRE 500.000.000 PER OPERE
PUBBLICHE DESTINATE ALL'ASSISTENZA DELLE PERSONE ANZIANE, INABILI E
HANDICAPPATE, DI CUI ALLA LEGGE REGIONALE 25.10.1982, N.
71.
PRESIDENTE:
Do lettura della proposta di deliberazione in
oggetto, iscritta al punto 25 dell'ordine del giorno.
IL CONSIGLIO
- Visto il parere della quinta Commissione consiliare
permanente;
- richiamata la legge regionale 25 ottobre 1982, n. 71
("Interventi per opere pubbliche destinate all'assistenza delle
persone anziane, inabili ed handicappate"), con la quale è stato
previsto l'intervento della Regione per la realizzazione di opere
pubbliche destinate all'assistenza alle persone anziane, inabili e
handicappate, nel triennio 1982/1984;
- vista la legge regionale 28.12.1983, n. 82, con la quale è
stato approvato un ulteriore finanziamento di lire 4.645.000.000
per l'applicazione della legge regionale 25 ottobre 1982, n. 71,
finanziamento così suddiviso:
- lire 2.645.000.000 per spese dirette;
- lire 2.000.000.000 per contributi agli enti locali;
- richiamata la legge regionale 13 dicembre 1984, n. 65, con la
quale è stato approvato un terzo finanziamento di £. 4.800.000.000
occorrente per il completamento o per l'ulteriore finanziamento
delle strutture, per l'assistenza alle persone anziane, inabili e
handicappate, sulla base del programma triennale 1982/1984;
- richiamata la legge regionale 5 maggio 1985, n. 29 con la
quale veniva approvato un quarto finanziamento di £. 5.000.000.000
per il completamento o per l'ulteriore finanziamento delle
strutture di cui si tratta;
- richiamata la deliberazione del Consiglio regionale n. 694 del
15 dicembre 1982, con la quale è stato approvato il piano di
riparto della somma di lire 2,5 miliardi per l'anno 1982, ai sensi
e per i fini di cui alla precitata legge regionale;
- richiamata pure la deliberazione del Consiglio regionale n.
232 del 7 aprile 1983, con la quale è stato approvato il piano di
riparto della somma di lire 1,5 miliardi per l'anno 1983, sempre ai
fini della citata legge regionale 25 ottobre 1982, n. 71;
- richiamata la deliberazione del Consiglio regionale n. 1425 in
data 27 giugno 1985 con la quale, per le stesse finalità, è stato
approvato il piano di riparto della somma di £. 2.875.424.000;
- richiamata la deliberazione del Consiglio regionale n. 2005 in
data 8 maggio 1986 con la quale, per le stesse finalità, è stato
approvato un secondo riparto, per l'anno 1985, della somma di £.
450.000.000;
- richiamata la deliberazione del Consiglio regionale n. 2162 in
data 9 luglio 1986 con la quale, per le stesse finalità, è stato
approvato il piano di riparto per l’anno 1986 della
somma di £. 4.534.295.000;
- richiamata la deliberazione del Consiglio regionale 2799/VIII
del 22 aprile 1987, con la quale è stato approvato il piano di
riparto per l’anno 1987, della somma di £.
1.000.000.000 (unmiliardo);
- richiamate le deliberazioni del Consiglio regionale n.
3611/VIII del 23 marzo 1988 e 3771/VII del 9 maggio 1988 con le
quali sono stati approvati i piani di riparto per
l’anno 1988, rispettivamente delle somme di £.
595.000.000 e di £. 3.325.000.000:
- richiamata, infine, la deliberazione del Consiglio regionale
n. 587/IX del 7.6.1989 con la quale è stato approvato il primo
piano di riparto per l’anno 1989, della somma di £.
1.380.000.000;
DELIBERA
A) di approvare il piano di riparto della somma di £.
500.000.000 (cinquecentomilioni) per opere pubbliche, destinate
all'assistenza delle persone anziane, inabili e handicappate, per
l’anno 1989, come dall'allegato A);
B) di dare atto che la spesa complessiva di £. 500.000.000
graverà sul Capitolo 22832 del bilancio di previsione della Regione
per l’anno 1989 "Contributi agli Enti locali per la
costruzione e ristrutturazione di presidi residenziali e
socio-assistenziali":
C) di dare atto che per la concessione dei contributi ai comuni
beneficiari dovrà essere osservata la procedure prevista dall'art.
3 della legge regionale n. 71/1982;
D) di dare atto, che per ciò che concerne l'esame,
l'approvazione dei progetti, l'appalto dei lavori e l'obbligo del
rendiconto per le opere ammesse a contributo, si applicano le
disposizioni di cui agli articoli 4, 5, 8 e 9 della legge regionale
11 aprile 1984 n. 6;
E) di stabilire che alla liquidazione dei contributi assegnati
agli Enti locali provveda la Giunta regionale con successivi
provvedimenti deliberativi.
ALLEGATO A)
PIANO DEI FINANZIAMENTI PER L’ANNO 1989 PER OPERE
PUBBLICHE DESTINATE ALL’ASSISTENZA DELLE PERSONE
ANZIANE, INABILI ED HANDICAPPATE (PRESIDI SOCIO-ASSISTENZIALI)
DISTRETTI
COMUNE BENEFICIARIO
TIPO DI PRESIDIO SOCIO ASSISTENZIALE
NATURA DEI LAVORI
FINANAZIA-MENTO 1989
11
Champdepraz
Centro diurno e notturno
Ristrutturazione
200.000.000
4
St. Oyen
Centro diurno e notturno
Ristrutturazione
150.000.000
9
Pontey
Micro-comunità
Costruzione
150.000.000
TOTALE
500.000.000
PRESIDENTE:
Ha chiesto la parola l'Assessore alla Sanità
ed Assistenza Sociale, Lanièce; ne ha facoltà.
LANIECE (DC):
Sarò breve. Per poter ultimare alcuni lavori
e permettere l'appalto di altri, la Giunta ha ritenuto opportuno
presentare al Consiglio questo secondo piano di complessivi 500
milioni per consentire ai Comuni di Champdepraz e di St. Oyen di
appaltare i rispettivi centri diurni e notturni, che erano già
stati finanziati dal precedente piano con 200 milioni cadauno, ed
al Comune di Pontey di completare, con 150 milioni, la
realizzazione della micro-comunità per la quale erano già state
stanziate 3.298.046.000 lire.
Questo secondo piano serve quindi solo per ultimare la
micro-comunità di Pontey e permettere l'appalto dei centri diurni
degli altri due Comuni.
PRESIDENTE:
Comunico al Consiglio che questo provvedimento
è accompagnato dall'unanime parere favorevole della 5a
Commissione.
Se nessuno chiede la parola, pongo in votazione la proposta di
deliberazione in oggetto.
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
