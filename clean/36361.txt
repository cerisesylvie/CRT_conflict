Classificazione
GIUNTA REGIONALE



Oggetto del Consiglio n. 517 del 26 marzo 2014 - Resoconto
OGGETTO N. 517/XIV - Approvazione di risoluzione: "Invito al
Presidente e al Governo regionale a rassegnare le proprie
dimissioni".
Presidente -
Colleghi, visto anche l'esito della
risoluzione precedente, viene meno l'iscrizione all'ordine del
giorno dell'altro testo di risoluzione, poiché è stato sorpassato
dall'approvazione del testo della risoluzione della minoranza. C'è
però l'altro testo di risoluzione che è stato già distribuito e va
iscritto. Colleghi, apriamo l'iscrizione della risoluzione, sempre
presentata dalle forze di minoranza, l'altro testo. L'altra
risoluzione è decaduta ovviamente con l'approvazione dell'altro
testo. Votate colleghi. Chiudiamo la votazione.
Presenti: 33
Votanti: 33
Favorevoli: 33
Il Consiglio approva all'unanimità. Il punto è iscritto
all'ordine del giorno.
Viene discusso, così come deciso in Conferenza di Capigruppo,
subito. Qualcuno intende illustrarne il testo?
(interruzione del Consigliere Viérin Laurent)
... stiamo discutendo del vostro testo della risoluzione.
Collega Viérin Laurent, prego.
Viérin L. (UVP)
- Merci Madame la Présidente.
Sinceramente avremmo gradito, come da noi richiesto, come
richiesto dall'opposizione, sapere quali erano le intenzioni a
seguito della risoluzione approvata, avere subito la garanzia e ci
appellavamo anche a lei, Presidente Rini, per fare in modo che
questo voto, che è stato un voto politico, fosse anche un voto che
trasmettesse effettivamente anche in atti concreti quella che è la
volontà che questo Consiglio ha espresso. Nell'attesa di sentire
poi quali siano le determinazioni in merito e visto che la nostra
prima iniziativa si interseca, come abbiamo anticipato, con
quest'iniziativa, partiamo subito nel dire che oggi non avete
voluto vedere le responsabilità di chi, da un punto di vista
tecnico, ha condotto al fallimento la casa da gioco. Avete voluto
ostinarvi questo pomeriggio nel difendere appunto l'indifendibile,
nell'addurre nelle motivazioni del disastro la crisi
internazionale, collega Marco Viérin, i casinò d'Europa stanno
andando male, probabilmente anche questa crisi internazionale
colpisce la Valle d'Aosta, avete cercato di trovare quelle
soluzioni democristiane, come noi le abbiamo definite, che
evidentemente non funzionano più.
Siamo giunti in un'epoca dove c'è la comunicazione, la
mediatizzazione, il Consiglio visto da tutti, la presenza dei
lavoratori, la politica vissuta quotidianamente da tutti in modo
diretto; oggi non si può pensare di venire in Consiglio e di
raccontar frottole pensando di farla franca, perché la gente è
preparata, la gente legge, la gente si fa un'idea da sé di quella
che è la politica, anche se spesso la politica è lontana dalla
gente. Certo che atteggiamenti come i vostri allontanano ancora
maggiormente la politica dalla gente, perché dobbiamo sempre
ricordarci che noi siamo votati dalla comunità per interpretare,
per saper interpretare i sentimenti della gente, non per prenderla
in giro solo quando fa comodo. Voi questo oggi non avete saputo
farlo, avete voluto fare i cocciuti, come è nell'indole di
qualcuno, che si è ostinato a difendere chi oggi era sul banco
degli imputati, ma adesso l'attenzione si sposta su qualcun altro,
perché il Presidente lo ha ricordato molto bene nel suo intervento
conclusivo: il Governo ha la responsabilità della gestione del
casinò, ve ne assumete le responsabilità, ve ne assumete quindi
indirettamente i risultati negativi. È per questo che noi, malgrado
ciò che qualcuno ancora ieri in una riunione con gli amministratori
locali ha definito un "finto mandato", riferendosi a ciò che noi
abbiamo ricevuto come mandato dall'assemblea di venerdì 21, oggi
siamo qui a richiedere il secondo mandato ricevuto dai lavoratori:
il primo era chiaramente che tutta la dirigenza andasse a casa, e
questo avverrà, perché è avvenuto attraverso questa votazione; il
secondo mandato per alzata di mano, palese...è stata la richiesta
che l'intero Governo e il Presidente vadano a casa, in quanto
responsabili di questi ultimi mesi di gestione, perché nessuno
vuole ricondurre ad altre responsabilità, ma in questi mesi in cui
non si è fatto nulla, in cui forse si sarebbe potuto fare qualcosa
di più...invece di guardare tanto il passato, iniziamo a guardare
al presente e iniziamo soprattutto a prospettare un futuro diverso
per questa casa da gioco, ma solo l'indirizzo politico può,
attraverso una casa da gioco pubblica, dare le direttive
giuste.
Ebbene, noi chiediamo delle cose semplici, che, considerati i
risultati negativi, considerati gli atteggiamenti che voi avete
voluto continuare ad avere nella doppia corda che vi lega
all'Amministratore unico e alla dirigenza di questa casa da gioco,
che è strettamente connessa al vostro mandato...noi, attraverso
anche il mandato ricevuto, vi chiediamo oggi di rassegnare le
dimissioni, perché la politica fallimentare, che non è solo
ritenibile...non è solo riconducibile a questo dossier del casinò,
avremo modo di parlare di altri dossier...ma, e noi l'abbiamo detto
spesso, Presidente, in quest'aula che il casinò sta ai personaggi
politici valdostani come la Russia sta ai grandi personaggi della
storia: da Napoleone a Hitler hanno lasciato le penne in quella
terra e tanti sono scivolati sul dossier del casinò...senza andare
a scomodare il libro scritto da Elio Riccarand - ne abbiamo parlato
l'altro giorno in una riunione delle forze di opposizione -, ma
andando soprattutto a vedere ciò che sta avvenendo, il casinò è a
rotoli e la strategia dovrebbe partire da chi oggi ha la
responsabilità politica di questo dossier.
Ebbene, questa responsabilità che voi vi assumete oggi deve
andare di pari passo con una dichiarazione che noi rendiamo
pubblica: della vostra incapacità a gestire questo dossier ed è per
questo che chiediamo semplicemente, è un invito, che però è
codificato attraverso una risoluzione, affinché questo Governo,
questo Governo del non fare, questo Governo probabilmente
dell'impossibilità di portare avanti certi dossier, nell'incapacità
di comporre le visioni diverse che ci sono, questo Governo che è
probabilmente figlio di un modo di pensare e di agire che è frutto
dei retaggi del passato in una società in evoluzione...oggi è tempo
di cambiare passo, oggi è tempo di assumere decisioni. Il
decisionismo che qualcuno ha sempre avuto, ingabbiato in una
maggioranza risicata, probabilmente non sta...anzi sicuramente non
sta dando i risultati sperati per la comunità valdostana. Abbiamo
la comunità in ginocchio, ogni settore fa acqua, abbiamo dei tagli
lineari su un bilancio che voi oggi tentate di farci credere di
voler modificare quando l'avete approvato solo qualche mese fa, una
situazione disastrosa e basta parlare con la comunità in generale
per riuscire a percepire non solo la preoccupazione, ma
l'indignazione delle persone che non solo oggi sono qui, ma che ci
seguono da fuori e che hanno decretato prima della risoluzione di
oggi la fine di questo Governo regionale.
Oggi noi crediamo che sia arrivato il momento di decretare la
fine politica in quest'aula, perché è in quest'aula che ci dobbiamo
assumere le responsabilità di ciò che è il futuro di questa
comunità, per questo siamo stati votati, ha detto bene il collega
Gerandin, se oggi non c'è una possibilità per questo Governo di
continuare a portare avanti anche in male modo e anche in modo
disastroso i dossier, si torni a votare, si torni ad elezioni, ma
si dica e si porti davanti alla popolazione il disastro che sta
avvenendo in Valle d'Aosta dopo tutte le bugie che sono state
portate avanti in campagna elettorale.
Oggi noi crediamo con il dossier Casinò di poter riuscire a
sintetizzare tutti i dossier che oggi non hanno avuto risposta e
che sono dei dossier vergognosi, che sono frutto di quella polvere
sotto il tappeto di cui abbiamo parlato spesso, ma che oggi, dopo
tante bugie, non possono più reggere alla verità che la gente sta
scoprendo quotidianamente sulla propria pelle, purtroppo, quindi in
modo pacato e sereno, anche se duro nei toni e soprattutto nei
contenuti, vi chiediamo di farvi da parte, perché non vi riteniamo
adeguati e all'altezza della comunità che rappresentate.
Presidente
- Grazie collega Viérin, giusto per
educazione, anche per rispondere, visto che mi ha posto una domanda
diretta: anch'io, per quello che mi riguarda, le assicuro e vi
assicuro che vigilerò affinché le decisioni assunte da questo
Consiglio regionale vengano sempre puntualmente rispettate.
Ci sono altre richieste? Ha chiesto la parola la collega
Morelli.
Morelli (ALPE)
- Merci Madame la Présidente.
Finalmente le responsabilità vengono a galla, finalmente i
problemi gravi della casa da gioco, ma non solo, che da tempo il
nostro gruppo e tutta l'opposizione sta cercando di sollevare,
escono allo scoperto grazie ad un lavoro di analisi, ad un lavoro
di studio...perché questa minoranza studia e si impegna e
approfondisce i problemi, collega Borrello. Un lavoro condiviso da
tutta l'opposizione tendente a rendere evidenti le contraddizioni
di questa maggioranza, che oggi sono più palesi che mai, e
l'assenza totale di un vero disegno strategico, di una visione
complessiva che possa ridare fiato, che possa ridare speranza ad
una struttura che ha contato moltissimo negli anni. Sia dal punto
di vista lavorativo, sia dal punto di vista economico portava
denaro nelle casse della Regione, che poteva essere utilizzato,
come bene ha detto il collega Guichardaz, a beneficio di tutta la
comunità ed esercitava un'azione di riverbero non soltanto sul
comune di Saint-Vincent, ma in generale su tutta la nostra regione.
Il Casino de la Vallée - e ci piace chiamarlo così - era un fiore
all'occhiello, faceva parte dell'offerta turistica della nostra
Regione con un fascino particolare: il fascino onirico di quei
luoghi dove ci si estranea dalla realtà, dove si sogna, dove ci si
illude anche, dove si vive un'esperienza particolare. Dico: faceva
perché è innegabile che questo fascino non esiste più, questo sogno
non esiste più e neanche l'illusione esiste più e i pochi clienti,
i pochi turisti che ancora provano a ricercare
le temps
perdu
in quel luogo ne escono profondamente delusi e non ci
ritornano. Il casinò sta diventando - e lo diciamo con un rammarico
enorme - una bisca sordida, con un livello di clientela che
costantemente si abbassa; una clientela che non solo non rende, ma
rende quasi incompatibile un altro tipo di clientela. Il Presidente
Rollandin e l'ormai ex Amministratore Frigerio...
(interruzione di un Consigliere, fuori microfono)
...non mancano mai di farci notare come la contrazione del
fatturato sia stata aggravata dalla crisi economica. Certamente il
più volte evocato problema del limite di utilizzo del contante a
1.000 euro ha svantaggiato il Casinò di Saint-Vincent rispetto alle
case da gioco situate oltre il confine. Certamente la convivenza
con il cantiere edile non ha aiutato, ma c'è ben di più: ci sono
responsabilità politiche e personali che vanno ben oltre la crisi e
il cantiere edile. Qui c'è un disegno scellerato che è stato
portato avanti da qualcuno ed è stato spalleggiato, o quanto meno
non ostacolato da altri.
I ravvedimenti dell'ultima ora, colleghi della Stella Alpina,
lasciano il tempo che trovano. Non ci riferiamo solo alla politica
miope e inadeguata adottata dall'Amministratore unico su precisa
indicazione dell'azionista unico, che hanno individuato nel
cantiere edile la loro vera, personale priorità, con costi
altissimi se rapportati ai risultati pessimi che abbiamo potuto
verificare personalmente...dai lavori fatti in modo affrettato e
approssimativo alla sostanziale sciatteria degli ambienti, altro
che
hôtel
a cinque stelle! Non basta riempire gli spazi con
costosissimi pezzi
design
, con i vari tavolini Tulip o le
sedie di Vitra. I pezzi
design
mi appassionano molto, ma vi
assicuro che l'impressione di quel cinque stelle è di un magazzino
dove i pezzi sono accatastati senza anima. Ci vuole ben altro per
fare un
hôtel
e non c'entrano i soldi spesi. Tuttavia, 93
milioni della collettività sono stati investiti in quest'opera
colossale, che ora si rivela piena di pecche e sostanzialmente
senza futuro e per di più fa concorrenza sleale al territorio. È
comodo fare gli imprenditori con i soldi pubblici, con i soldi di
tutti!
Ciò che più fa male è che questa è la cronaca di una morte
annunciata, perché le grida di allarme sull'abbandono progressivo
della clientela importante, sulla costante perdita di quote di
mercato, sul degradarsi della qualità della gestione dirigenziale
giungevano forti, da anni dall'interno del casinò! Da chi era
preoccupato, giustamente, per il proprio posto di lavoro, ma
sollevava anche un problema generale di interesse regionale, e non
si poteva ignorarle! Noi siamo stati trattati, in particolare il
collega Chatrian, come delle Cassandre che non dicevano la verità,
che volevano gettare discredito, invece queste voci sono state
ignorate, ma perché evidentemente c'era tutto l'interesse a volerle
ignorare e a continuare a mentire, a bleffare: questo è stato
fatto, questo ha continuato a fare il Presidente Rollandin, ha
continuato a ripetere che eravamo i più bravi, le maglie rosa, ce
le ricordiamo tutti le frasi ad effetto pronunciate qui in
Consiglio regionale e poi ci è stato detto:
"nessuna riduzione
di personale è prevista"
. False rassicurazioni, promesse
elettorali, bugie.
La Vallée Notizie
di sabato 18 febbraio
2012:
"Casinò: introiti in caduta libera"
, questa era la
nostra denuncia,
mais le Président disait: "ils n'ont jamais été
si bons"
...gli introiti del casinò
.
False
rassicurazioni, promesse preelettorali, bugie che ora stanno
venendo a galla e che anche chi non voleva vedere deve vedere, in
tutta la loro desolazione, come i pesci in un lago inquinato.
I problemi non possono essere risolti dalle stesse persone che
li hanno creati, da quelle persone che non hanno più la fiducia dei
lavoratori e stanno perdendo la fiducia degli elettori...
(interruzione del Consigliere Gerandin, fuori
microfono)
...alle elezioni dobbiamo andare: ha ragione Consigliere
Gerandin. Qualche volta i cittadini che hanno coscienza della
gravità dei problemi non si aspettano dai loro Governanti la
soluzione dei problemi con un colpo di bacchetta magica, qualche
volta un atto di umiltà e di franchezza, quando si dicono le cose
come stanno, è molto più apprezzato e capito rispetto alle
rassicurazioni tracotanti, che suonano false, o addirittura alle
minacce, in tanti lo hanno ricordato! L'umiltà e la franchezza non
hanno mai fatto parte di questa maggioranza e corrispondono
all'esatto contrario di ciò che si sta facendo da parte della
dirigenza del casinò, che giustamente dobbiamo mandare a casa,
dirigenza che è il braccio operativo di questo Governo regionale,
di cui i valdostani non si fidano più. Il Presidente Clinton ha
subito l
'impeachment
per spergiuro, per aver mentito. Noi
chiediamo al Presidente e alla Giunta il buon gusto di
dimettersi...
(interruzione di alcuni Consiglieri, fuori microfono)
...ci sembra veramente il minimo che possiamo fare, grazie.
Président
- La parole au collègue Donzel.
Donzel (PD-SIN.VDA)
- Molto brevemente, Presidente.
Un tema così delicato ci impone di presentare la nostra
posizione. Devo dire che non è soltanto un mandato forte che ci
viene da un'assemblea di lavoratori, ha meritato grande rispetto
per il coraggio e quindi ci ha imposto di preparare un testo in
questo Consiglio regionale. Questo mandato forte che ci viene dai
lavoratori è seguito, per quanto mi riguarda, da parte del Governo
regionale dalla più triste delle scene a cui io ho dovuto assistere
in questi anni...e non sono pochi, più di cinque anni in Consiglio
regionale. Un Governo sfilacciato - parlo del Governo, non della
maggioranza - che si è diviso anche in quest'aula e che ha
dimostrato tutta l'incapacità di poter gestire questa situazione
difficile del casinò. In un momento così difficile questo Governo
non è riuscito a compattarsi e a trovare una proposta forte da
contrapporre alla nostra. Dal nostro punto di vista, quindi non è
avventato chiedervi di rifletterci e di fare davvero un passo
indietro, avete avuto la sfrontatezza, dopo giorni in cui noi
Consiglieri di minoranza, che non riusciamo mai ad avere un
documento dal casinò, avevamo tutto in mano: lettere di sospensione
dei lavoratori...di venire
in extremis
qui ad annunciare che
il provvedimento era stato sospeso. Io ho letto un comunicato del
collega Viérin, ho fatto anch'io i comunicati su
Facebook
,
Twitter
...non ho visto una presa di posizione forte di
nessuno di voi per dire: "basta, risolviamo i problemi del casinò
in un altro modo, non attraverso questo metodo". Ci voleva una
contrapposizione chiara del Governo: "fermate immediatamente questa
macchina infernale", non l'avete fatto, mi sembrate davvero
inadeguati ormai a gestire questa situazione, quindi, dal mio punto
di vista, la vostra incapacità palese è dimostrata anche oggi.
Penso anche allo sconforto che prova un lavoratore che spera che
qualcuno gli salvi la casa da gioco...nel guardarvi, nel vedervi in
queste condizioni, quindi, dal nostro punto di vista, non può che
esserci la richiesta: fate un passo indietro; lasciate che altri,
che hanno voglia, passione e coltivano una speranza, possano dare
una risposta ai problemi della casa da gioco.
Presidente
- Qualcuno intende prendere la parola? C'è
qualcun altro che vuole prendere la parola? Nessuno? Colleghi,
possiamo procedere alla votazione? La parola al collega Viérin
Laurent.
Viérin L. (UVP)
- Oui, Madame la Présidente. Seulement
pour demander le vote secret au nom des groupes de
l'opposition.
Président
- Il n'y a pas de requêtes. On procède à la
votation en accueillant la requête de la votation secrète.
Collègues, vous êtes invités à voter. Tout le monde a voté? On peut
fermer la votation? La votation est fermée.
Presenti: 33
Votanti: 33
Favorevoli: 17
Contrari: 16
Il Consiglio approva.
(
interruzione di alcuni Consiglieri, fuori microfono
)
...colleghi, scusate! Scusate. Vi prego di mantenere un po' di
ordine...
(nuova interruzione di alcuni Consiglieri, fuori
microfono)
...colleghi, scusate! Nei limiti, colleghi, vi chiedo la
cortesia. La parola al collega Bertschy.
Bertschy (UVP)
- Sì, intanto questo doppio voto
evidentemente apre scenari politici che in questa settimana ci
vedranno un po' tutti impegnati. La soddisfazione non è quella di
aver creato questa situazione, la soddisfazione è quella oggi di
aver lavorato tutti insieme per far venir fuori i problemi e
vorremmo a questo punto...aspettiamo a questo punto la risposta al
primo quesito che il collega Viérin ha posto: come intende
lavorare, in questo momento è ancora in carica la Giunta, su
quest'argomento e poi, se del caso, aprire la discussione. Mi
riservo un intervento finale per la mozione che abbiamo presentato
e anche per...
(interruzione di alcuni Consiglieri, fuori microfono)
Presidente
- La parola al collega Viérin Laurent.
Viérin L. (UVP)
- Presidente Rini, noi veramente
aspettiamo che qualcuno di questa maggioranza ci dica qualcosa.
Abbiamo formulato sulla prima risoluzione che è stata approvata una
richiesta ben precisa sugli impegni, l'abbiamo formulata a lei,
Presidente Rini, che ce li ha garantiti, ma li abbiamo formulati
anche al Presidente del Governo, perché noi non ci muoveremo da
questo Consiglio senza avere la certezza, la garanzia che questa
risoluzione, la prima risoluzione sulla dirigenza sia mandata
avanti da un punto di vista operativo.
Chiaramente si aggiunge un ulteriore elemento, che abbiamo
sottolineato avere valenza politica nella prima risoluzione e che
ha ancora una valenza politica superiore nella seconda: il Governo
regionale è invitato ufficialmente dal Consiglio Valle a dimettersi
e noi crediamo che con il rispetto che voi avete detto di garantire
a quest'aula non più di qualche ora fa...quando l'Assessore Baccega
ci ricordava il rispetto per quest'aula e il rispetto del ruolo dei
Consiglieri. Il Consiglio regionale della Valle d'Aosta è votato
dal popolo sovrano, oggi noi qui rappresentiamo l'intera comunità
valdostana e una parte di questo Consiglio vi chiede di farvi da
parte e noi in questa direzione ci aspettiamo da voi, da lei
Presidente, dal Governo delle indicazioni affinché questa volontà,
la volontà di quest'aula sia rispettata.
Presidente
- Vi sono richieste di intervento anche sulla
richiesta avanzata dal collega Laurent Viérin? Non ci sono
richieste? Qualcuno intende replicare e rispondere? La parola al
Presidente Rollandin.
Rollandin (UV)
- Credo sia corretto che la maggioranza
attuale faccia una riflessione su quello che è successo in
quest'aula e poi prenda le decisioni che crede opportune.
Presidente
- La parola al collega Cognetta.
Cognetta (M5S)
- Sì, grazie Presidente.
Scusi non ho capito cioè quando la fate questa riflessione,
perché siamo in Consiglio, potete fare un attimo di pausa, riunirvi
e continuiamo, cioè non capisco perché adesso ci dobbiamo fermare.
È una domanda lecita per sapere, ecco.
Presidente
- Ci sono altre richieste? La parola al
collega Gerandin.
Gerandin (UVP)
- Merci Madame la Présidente.
Il collega Viérin ha posto una domanda molto chiara, nel senso
che abbiamo già avuto nel passato alcune mozioni, risoluzioni, che
poi erano state palesemente disattese, allora, questa è riferita al
fatto della dirigenza. Capiamo bene che sono due risoluzioni che
hanno un aspetto politico diverso, non le chiediamo chiaramente di
rassegnare le dimissioni per quello che riguarda la Giunta in
questo momento, noi le chiediamo semplicemente se si vuole portare
rispetto a quella che è stata la decisione di questo Consiglio
relativa alla dirigenza del casinò. Su questo può rispondere
tranquillamente, perché di questo si tratta: di portare rispetto,
rispettare o meno il ruolo del Consiglio oppure un'altra cosa.
Diverso è il confronto politico in merito a quello che può essere
il futuro del Governo regionale. A noi non piace mischiare le cose,
noi preferiamo la chiarezza, noi vogliamo chiarezza sulla
risoluzione in merito alla dirigenza del casinò. Noi vogliamo
sapere esattamente quali sono gli atti, i momenti, il percorso con
cui verrà comunicato e se verrà comunicato questo. Chiaramente, e
lo dico a titolo del tutto personale, se il ruolo del Consiglio,
vale a dire le decisioni prese in Consiglio verranno disattese,
com'è successo nel passato, almeno da parte mia...del tutto
personale, io in questo Consiglio non ci metterò più piede!
Presidente
- La parola al collega Chatrian, prego.
Chatrian (ALPE)
- Sì, grazie Presidente.
Separo il mio intervento sulle due risoluzioni, in quanto
capisco se la maggioranza deve prendersi qualche ora sulla seconda
risoluzione: quella che invita il Presidente e il Governo regionale
a rassegnare le proprie dimissioni. Per quanto riguarda invece la
prima, vogliamo sapere nel dettaglio, non solo il percorso, ma il
cronoprogramma. Questo Consiglio ha votato a maggioranza e ha
invitato il Governo regionale a revocare immediatamente ed in modo
inderogabile l'intera dirigenza del casinò. Siamo non solo a
conoscenza, la fotografia la conosciamo molto bene, la situazione
ancora di più, quindi io penso che questo Consiglio debba conoscere
nel dettaglio, perfettamente, quali sono gli
step
delle
prossime ore e dei prossimi giorni per quanto riguarda la revoca
immediata e totale dello staff dirigenziale della nostra casa da
gioco, ce lo dovete e vi ascoltiamo.
Presidente
- La parola al collega Donzel.
Donzel (PD-SIN.VDA)
- Grazie Presidente.
Credo sia un momento molto delicato, perché credo di aver colto
nelle parole del Presidente, che ha più esperienza sicuramente di
tanti di noi qui, la gravità di quello che è accaduto. È evidente
quindi che se, come io penso, il Governo dovrà rispettare la
seconda risoluzione, quindi rassegnerà le dimissioni, è ovvio che
sarà un nuovo Governo regionale che dovrà pensare a dare attuazione
alla risoluzione che è stata votata e che manda a casa Frigerio
& Company. Ecco, vedete di non inventarvi settimane di
riflessioni in un momento così delicato per poi ripresentarvi qui e
dirci: "tutto continua come prima e non ci sentiamo di mandare a
casa nessuno", perché questa è un'aula che mi sembra meriti il
massimo rispetto. Io quindi capisco che a caldo così non si voglia
scrivere una lettera di dimissioni, ma penso che sia anche arrivato
il momento di farci capire con chiarezza se tutto quello che si è
detto e si è raccontato in quest'aula, il rispetto che ci
vuole...siete qui per onorare il voto del Consiglio regionale o
siete qui per inventarvi un'altra carnevalata sulla pelle questa
volta però di un'azienda indispensabile alla Valle d'Aosta e di
tanti lavoratori che non se lo possono permettere?
Presidente
- Ci sono altre richieste di intervento?
Colleghi. Non ci sono richieste di intervento? Ricordo che c'è
ancora un punto all'ordine del giorno. Ha chiesto la parola il
collega Laurent Viérin.
Viérin L. (UVP)
- Per prendere atto che questa
maggioranza che era così espansiva sulla risoluzione del casinò si
è zittita e che non dà garanzie su questa vicenda delle risoluzioni
approvate. Capiamo la questione politica che nei prossimi giorni
voi affronterete, ma l'impegno per mandare a casa la dirigenza noi
vi sfidiamo, vi sfidiamo a non mandarlo avanti. È un impegno che
voi vi dovete assumere, oggi non ci sono risposte da parte vostra,
ma ci saranno risposte da parte nostra a partire da questa sera, a
partire da domani, per presidiare, per fare in modo che queste
decisioni siano rispettate. Voi che avete il polso della
situazione, voi che avete i contatti con la gente, voi che sapete
interpretare magari meglio di noi i sentimenti di chi sta fuori da
questo Palazzo dovrete assieme a noi essere i garanti di questa
cosa. Vi assicuriamo quindi una lotta dura, una battaglia che da
questa sera seguirà qualsiasi vostra azione in merito alla
dirigenza del casinò, come chiaramente seguiremo l'evoluzione della
situazione politica che oggi vi vede chiaramente come un Governo
sfiduciato dalla vostra stessa maggioranza e da questo Consiglio,
quindi dall'intera aula. È con questa risoluzione che noi crediamo
di aver posto la parola fine a questo vostro permanere a tutti i
costi su delle poltrone dalle quali voi a partire da domani dovrete
scendere. Grazie.
