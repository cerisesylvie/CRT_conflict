Classificazione
CONSULTE COMMISSIONI E ORGANI COLLEGIALI


Resoconto integrale del dibattito dell'aula
Oggetto del Consiglio n. 474 del 9 febbraio 1994 - Resoconto
OGGETTO N. 474/X - Consulta regionale per la condizione
femminile. Appro­vazione del programma di attività per l'anno
1994.
Deliberazione - Il Consiglio
premesso che:
La Consulta regionale femminile ha presentato il programma di
attività per l'anno 1994 e ne chiede l'approvazione da parte del
Consiglio regionale, ai sensi dell'articolo 8 della legge
regio­nale 23 giugno 1983, n. 65.
La Consulta ha presentato, inoltre, una relazione sulle attività
svolte nell'anno 1993 che si allega alla presente per opportuna
informazione.
Visto il parere favorevole rilasciato dal Dirigente del Servizio
Affari generali della Presidenza del Consiglio, ai sensi del
combinato disposto dell'articolo 72 della legge regionale n. 3/1956
e successive modificazioni, e dell'articolo 21 della legge
regionale n. 18/1980 e successive modificazioni, in ordine alla
legittimità della presente deliberazione;
Ai sensi dell'articolo 8 della legge regionale 23 giugno 1983,
n. 65;
Delibera
1) di approvare l'allegato programma di attività predisposto
dalla Consulta regionale per la condizione femminile per l'anno
1994 che prevede una spesa complessiva di lire 100.000.000
(centomilioni);
2) di stabilire che all'impegno e alla liquidazione della spesa
si provveda con successivi provvedimenti dell'Ufficio di
Presiden­za del Consiglio;
3) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 1 del
decreto legislativo 13 febbraio 1993, n. 40, come corretto dal
successivo 10 novembre 1993, n. 479 e di da­rne esecuzione.
Programma attività 1994
Come potrete leggere da suggerimenti allegati, provenienti dai
diversi gruppi rappresentati in Consulta, gli argomenti posti
all'attenzione della Consulta regionale femminile sono parecchi e
spaziano in diversi settori.
Per stendere quindi il programma di attività per il 1994 sono
state fatte delle scelte.
Porteremo quindi a termine o proseguiremo le iniziative
intra­prese negli anni precedenti e precisamente:
- il progetto per l'istituzione della Casa delle donne (servizio
di accoglienza e ospitalità per donne e minori in stato di disagio
a seguito di violenze psicologiche, fisiche o sessuali);
- il progetto di un programma-pilota per l'inserimento
dell'edu­cazione sessuale nelle scuole della Valle;
- un programma di screening per la mammografia e il pap test in
tutta la regione;
- la pubblicazione di un opuscolo con una relazione relativa
all'indagine sul lavoro femminile condotta in collaborazione con
l'Agenzia del lavoro (integrato con informazioni legislative e di
riferimenti relativi a uffici o istituzioni che si occupano del
lavoro in Valle);
- la pubblicazione dell'opuscolo illustrante l'attività della
Con­sulta regionale femminile dal 1988 al 1993;
- continueremo la pubblicazione del mensile della Consulta
"Informadonna".
Per il 1994 la Consulta incentrerà la sua attenzione sui
rapporti familiari, attraverso la ricerca di collaborazione con le
istitu­zioni culturali e sociali presenti su tutto il territorio e
l'utilizzo di personale specializzato, cercando nuovi modi per
sollecitare l'attenzione e la partecipazione della popolazione.
Le attività saranno finalizzate ad evitare e limitare i danni
do­vuti ad una cattiva educazione e alla mancanza di rapporti
fa­miliari corretti, basati cioè sul reciproco rispetto, sia
all'interno della coppia sia tra genitori e figli.
In particolare, riguardo ai minori, si è prospettata la
necessità di ripetere in bassa Valle il corso di avvicinamento
all'affida­mento familiare, mentre si può prevedere un corso per
l'ado­zione e un'iniziativa di informazione-formazione per gli
opera­tori che nel loro lavoro devono (o dovrebbero) segnalare i
casi di minori in stato di abbandono e disagio (scuole, comuni,
eccete­ra...).
Nel campo del disagio familiare, dato il ruolo sempre più
im­portante svolto dalla Consulta per l'informazione alle donne che
si rivolgono ai nostri uffici per avere un supporto in caso di
bi­sogno, sarebbe a questo proposito importante riuscire a far
de­collare il servizio legale e intraprendere eventuali iniziative
collaterali.
Per quanto riguarda i servizi socio-assistenziali, la Consulta
si premurerà, attraverso iniziative e richieste specifiche, di
solleci­tare una loro piena funzionalità per una maggiore fruizione
da parte delle donne della Valle.
Per quanto riguarda gli asili-nido la Consulta solleciterà le
amministrazioni competenti affinché il territorio della nostra
regione venga dotato di queste strutture che, integrate con altri
servizi, sono un apporto indispensabile alla cura e allo sviluppo
dei bambini.
Nel campo della salute femminile, porteremo avanti le iniziative
già intraprese sull'alcoolismo, i tumori femminili, la prevenzio­ne
delle malattie dell'invecchiamento (osteoporosi, eccetera...).
La Consulta riprenderà in mano il disegno di legge sulle R.S.A.
(residenze sanitarie assistenziali) e il problema in generale
dell'assistenza e dei diritti degli anziani.
La Consulta cercherà di seguire con più attenzione le varie
problematiche legate alla sfera della procreazione (dalla
con­traccezione, all'applicazione della 194, all'informazione e
pre­venzione delle malattie ereditarie, al sostegno di madri in
diffi­coltà).
Nel campo della cultura la Consulta vedrà di rafforzare il ruolo
del proprio giornale, nel campo dell'informazione e, in
collabo­razione con altri enti ed istituzioni, tenterà di rendere
più visi­bile (attraverso iniziative quali: conferenze, ricerche,
pubblica­zioni, eccetera...) la presenza delle donne che fanno o
hanno fatto cultura e storia in Valle e nel resto del mondo.
Per quanto riguarda il lavoro, sempre in collaborazione con
l'Agenzia del lavoro e gli altri organismi esistenti, la Consulta
promuoverà interventi mirati alla qualificazione delle donne in
cerca di lavoro.
Sul piano delle pari opportunità solleciteremo la costituzione
dei vari comitati previsti dai contratti di lavoro, nel contempo si
cercherà di utilizzare le professionalità acquisite dalle persone
che hanno frequentato il corso per agenti e consigliere di
parità.
Data la situazione di crisi, che coinvolge in particolar modo le
donne, la Consulta si premurerà di attivare e sostenere le
ini­ziative economiche atte ad incentivare e aumentare le
possibili­tà di lavoro per le donne.
La Consulta si ripromette attraverso diverse iniziative di
solle­citare una maggiore e più incisiva presenza delle donne nella
vita sociale della Valle in quanto, in questi momenti di
cam­biamento, è necessario che l'opinione delle donne si faccia
senti­re e si possa quindi dare il nostro contributo alla società
che muta ma che non deve perdere di vista le esigenze degli strati
più deboli e svantaggiati.
Siamo certe infatti che è indispensabile il contributo di tutte
noi donne per la costruzione di una società basata su valori quali:
il rispetto della differenza (sessuale, di età, di religione, di
etnia, eccetera...) e la loro valorizzazione in quanto ricchezza
per tutti; la solidarietà tra le varie componenti della società
(giovani, an­ziani, disoccupati, lavoratori, pensionati, ammalati
eccetera...); la giustizia economico-sociale; la pace e il rispetto
della natura, valori che ci permetteranno di migliorare il nostro
mondo e di farvi crescere con serenità le generazioni future.
Presidente -
Tutti hanno potuto conoscere il
programma dell'attività presen­tato dalla Consulta insieme con il
bilancio di previsione per il 1994. C'è un emendamento che è stato
distribuito e di cui do lettura.
Emendamento - Il terzultimo capoverso del "Programma attività
1994" è sosti­tuito dal seguente:
"Data la situazione di crisi che coinvolge in modo particolare
la condizione femminile, la Consulta si premurerà di attivare e
sostenere le iniziative atte ad incentivare ed aumentare la
pos­sibilità di lavoro per le donne".
Viene tolto il termine "economiche".
La parola all'Assessore della pubblica istruzione, Louvin.
Louvin (UV) -
Je voulais d'abord féliciter la Consulta
pour l'activité qu'elle a deployée l'année passée, notamment pour
l'enquête qu'elle a menée en matière
"d'educazione sessuale
nelle scuole"
, dont le rapport nous a été présenté. Nous avons
remarqué que l'on a voulu insérer
"progetto per l'educazione
sessuale nelle scuole"
en sousentendant par là que l'on devrait
avoir des initiatives plus concrètes. Or, je tiens à confirmer
qu'il y a un contact en­tre notre Assessorat et la Consulta et que
l'on est en train de vérifier s'il est possible de réaliser cette
intervention, compte tenu qu'un certain nombre d'initiatives ont
déjà eu lieu dans ce secteur et qu'il est opportun qu'il n'y ait
pas des initiatives pa­rallèles. Donc, de notre part, il n'y a pas
encore une définiton bien arrêtée des initiatives qui pourront être
réalisées dans ce contexte.
Presidente -
La parola al Consigliere
Marguerettaz.
Marguerettaz (PpVA) -
Sull'ultimo numero del
mensile d'informazione della Conferen­za per la condizione
femminile "Informadonna", vi è un articolo, a firma "La Consulta",
dove si esprime un giudizio su un'ini­ziativa portata avanti da
nostri correggionali e mi riferisco alla culla per la vita. Io ho
dato un personale contributo a questo progetto; ora leggo che la
Consulta definisce quest'iniziativa fuori tempo e fuori luogo. Sono
tentato di dire che alcune delle iniziative della Consulta mi
lasciano il sospetto che siano an­ch'esse "fuori tempo e fuori
luogo", con una differenza sostan­ziale: la culla per la vita è
stata un'iniziativa di nessun costo, queste iniziative che andiamo
ad approvare costano, ai citta­dini, 100 milioni. Sarà per alcuni
una motivazione insufficiente ma, a mio avviso, essa è indicativa
della motivazione che mi in­duce ad astenermi.
Presidente -
La parola al Consigliere Tibaldi.
Tibaldi (LN) -
Vorrei fare delle osservazioni
sulla funzione di questo organi­smo. Non so quante donne si
identifichino nella Consulta, non so quante persone vengano
effettivamente tutelate dall'opera della Consulta. Io chiederei al
Presidente Stévenin che venga fatto un controllo sull'utilizzo del
denaro e sui risultati esperiti. Mi pare che da altre associazioni
femminili si levino critiche sui criteri di gestione del denaro,
critiche che sono state manifesta­te alla Consulta e, immagino, al
Presidente Stévenin.
Non vor­rei che tutto ciò si risolvesse in un "salotto bene" di
alcune don­ne di Aosta, che riproduce quegli schemi partitocratici
di altri numerosi organismi istituzionali della nostra Regione.
Quindi chiedo un maggior controllo sui soldi che eroghiamo e
sull'at­tività svolta.
Stévenin (Presidente)
-
La Consulta è stata
approvata nel 1983 e sono pochi i consiglieri che sono oggi qui e
che l'avevano approvata: Lanivi, Mafrica e Voyat. A mio parere, a
tutt'oggi, la Consulta sta espletando il suo compito così come
previsto dalla legge. Noi vigileremo, anche se non abbiamo avuto
nessuna lamentela; oggi c'è quella che ha fatto, abba­stanza
giustamente, Marguerettaz, e noi la faremo presente alla Consulta.
Nel bilancio sono previste delle iniziative che la­sciano alcune
perplessità, ma noi non possiamo entrare nel merito, vi è un
fondo.
Se il compito della Consulta è portare un progetto di
educazio­ne sessuale nelle scuole, questo è discutibile, ma il
problema sarà visto con l'Assessore competente, e se non vi è
l'accordo il progetto non sarà portato avanti. In passato credo che
la Con­sulta abbia operato nel modo migliore.
Passiamo alla votazione della deliberazione in oggetto e del
programma di attività 1994.
Presenti e votanti: 26
Favorevoli: 21
Contrari: 5
Il Consiglio approva.
Presidente -
I lavori della seduta antimeridiana
sono terminati. I lavori del Consiglio riprenderanno oggi
pomeriggio alle ore 16.00.
La seduta è tolta.
La seduta termina alle 12.29.
