Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 378 del 22 dicembre 1993 - Resoconto
OGGETTO N. 378/X - Presa d'atto delle dimissioni rassegnate
dal sig. Azzoni Valdo da rappresentante della Regione nel Consiglio
di amministrazione della Banca della Valle d'Aosta S.p.A. e sua
sostituzione.
Presidente -
Il Consiglio è chiamato a votare la
presa d'atto delle dimissioni del sig. Azzoni Valdo.
Esito della votazione
Presenti, votanti e favorevoli: 25
Il Consiglio approva all'unanimità
Presidente -
Ha chiesto la parola il Consigliere
Perrin Giuseppe Cesare.
Perrin G.C. (UV) -
On propose M. Giornetti
Antonio.
Presidente -
Si procede alla votazione per
scrutinio segreto.
Votazione a scrutinio segreto
Esito della votazione
Presenti: 27
Votanti: 20
Astenuti: 7 (Bavastro, Chiarello, Florio, Linty, Riccarand,
Squarzino e Tibaldi)
Schede nulle: 1
Schede valide: 19
Schede bianche: 2
Ha riportato voti:
? Giornetti Antonio: 17.
Deliberazione - Il Consiglio
Premesso che:
? la legge regionale 27 marzo 1991, n. 12, disciplina le nomine
e le designazioni di competenza regionale e in particolare
all'arti­colo 12 ? primo comma ? stabilisce che le nomine dei
componenti degli organi collegiali di amministrazione, dei sindaci
o revisori dei conti di enti od istituti di diritto pubblico e
privato, aziende, società, fondazioni, comunque spettanti alla
Regione, sono at­tribuite alla competenza del Consiglio
regionale;
? con legge regionale 12 agosto 1987, n. 78 e successive
modifi­cazioni è stata costituita la Banca della Valle d'Aosta
S.p.A.;
? l'articolo 14 dello Statuto della Banca della Valle d'Aosta
S.p.A. riserva alla Regione, ai sensi dell'articolo 2458 del
Codi­ce Civile, la nomina diretta di un numero di consiglieri
propor­zionato alla propria partecipazione al capitale sociale;
? la legge 24 agosto 1992, n. 56 stabilisce che i membri
nomi­nati dalla Regione nel Consiglio di amministrazione della
Ban­ca della Valle d'Aosta devono avere almeno uno dei seguenti
requisiti:
a) laurea in economia e commercio, giurisprudenza o scienze
politiche;
b) almeno tre anni di esperienza di amministrazione di società o
enti del settore creditizio, finanziario o assicurativo;
c) almeno tre anni di attività di insegnamento all'Università o
in scuola media superiore in materie giuridiche ed economiche;
? con provvedimento n. 4410/IX in data 6 aprile 1993, il
Con­siglio regionale ha nominato quali rappresentanti della Regione
in seno al Consiglio di amministrazione della Banca della Valle
d'Aosta S.p.A., per il triennio 1993?1995, i Signori: Armand
Ro­berto, Azzoni Valdo, Caveri Alberto, Genestrone Pierantonio,
Leonardi Andrea, Trussoni Corrado e Vitali Sergio;
Considerato che il sig. Azzoni Valdo, con lettera in data 18
maggio 1993, ha rassegnato le dimissioni da rappresentante della
Regione nel Consiglio di amministrazione della Banca della Valle
d'Aosta;
Atteso che la Commissione per le nomine, a seguito della
pub­blicazione nel Bollettino Ufficiale della Regione n. 37 del 24
agosto 1993 dell'elenco delle nomine in scadenza nel secondo
semestre dell'anno 1993, nella riunione del 23 novembre 1993, ai
sensi dell'articolo 6 della legge regionale 27 marzo 1991, n. 12,
ha ritenuto formalmente ammissibili le proposte di candi­datura di
cui all'allegato prospetto;
Ritenuto opportuno prendere atto delle dimissioni rassegnate dal
sig. Azzoni Valdo da rappresentante della Regione nel Consiglio di
amministrazione della Banca della Valle d'Aosta e procedere alla
nomina di un altro componente in sua sostitu­zione;
Visto il parere favorevole rilasciato dal Dirigente del Servizio
Affari Generali della Presidenza del Consiglio, ai sensi del
combinato disposto dell'articolo 72 della legge regionale n. 3/1956
e successive modificazioni, e dell'articolo 21 della legge
regionale n. 18/1980 e successive modificazioni, in ordine alla
legittimità della presente deliberazione;
Richiamate le leggi regionali 12 agosto 1987, n. 78 e successive
modificazioni, 27 marzo 1991, n. 12 e 24 agosto 1992, n. 56;
Delibera
1) di prendere atto delle dimissioni rassegnate dal sig. Azzoni
Valdo da rappresentante della Regione nel Consiglio di
ammi­nistrazione della Banca della Valle d'Aosta S.p.A. e di
provve­dere alla nomina, ai sensi dell'articolo 2458 del Codice
Civile, del sig. Giornetti Antonio, residente in Roisan, fraz.
Closelli­naz, n. 68 in sua sostituzione, per il triennio in corso
che scadrà il 31 dicembre 1995;
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 1 del
decreto legislativo 13 febbraio 1993, n. 40 co­me modificato dal
decreto legislativo 10 novembre 1993, n. 479 e di darne
esecuzione.
