Classificazione
FINANZA REGIONALE E LOCALE
Partecipazioni azionarie regionali


Resoconto integrale del dibattito dell'aula
Oggetto del Consiglio n. 1912 del 8 maggio 1996 - Resoconto
SEDUTA ANTIMERIDIANA DELL'8 MAGGIO 1996
OGGETTO N. 1912/X Società, enti, consorzi ed imprese con
partecipazione diretta od indiretta della Regione. (Interrogazione
con risposta scritta)
Interrogazione r.s. Preso atto che l'Amministrazione regionale
della Valle d'Aosta detiene direttamente e/o attraverso la propria
Finanziaria regionale "FINAOSTA S.p.A." quote di partecipazione al
patrimonio di diverse società, consorzi ed enti;
Considerato che è utile e necessario disporre un quadro
d'insieme della presenza pubblica regionale nel tessuto
imprenditoriale e produttivo di beni e servizi, onde meglio
indirizzare l'attività amministrativa;
il sottoscritto Consigliere regionale
Interroga
la Giunta regionale per sapere:
1) l'elenco delle società, enti, consorzi ed imprese con
partecipazione diretta od indiretta della Regione Autonoma della
Valle d'Aosta, con l'indicazione, per ciascuna, delle quote di
patrimonio (o di capitale nominale) originariamente sottoscritto e
versato dall'Amministrazione regionale e il valore del patrimonio
netto delle suddette partecipate alla data di approvazione
dell'ultimo bilancio o rendiconto;
2) la composizione nominativa degli organi di amministrazione e
dei collegi sindacali, evidenziando quelli designati o indicati
dalla Amministrazione regionale, nonché della sua partecipata
FINAOSTA S.p.A., con l'indicazione delle funzioni da ciascuno
ricoperta (amministratore delegato, Presidente, eccetera), in
carica nel periodo dal 1993 al 1995 e l'entità dei compensi
deliberati a favore dei singoli componenti i relativi organi
sociali;
3) i risultati conseguiti negli ultimi tre anni (1993-1995)
quale ritorno degli investimenti effettuati attraverso le
partecipazioni di cui è detto.
F.to: Lanièce
Presidente La risposta è stata data con lettera n. 1528 in data
2 maggio 1996.
