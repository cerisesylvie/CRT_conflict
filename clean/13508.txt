Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 4527 del 13 aprile 1993 - Resoconto
OGGETTO N. 4527/IX Disegno di legge: "Rifinanziamento per
l'anno 1993 della legge regionale 7 agosto 1986, n. 42, concernente
incentivi per la realizzazione degli impianti di innevamento
artificiale".
Presidente
Il relatore intende prendere la
parola?
Dichiaro aperta la discussione generale. Nessun Consigliere
chiede di intervenire?
Si passa all'esame dell'articolato. Do lettura dell'articolo
1:
Articolo 1 (Autorizzazione di spesa)
1. Limitatamente all'anno finanziario 1993 è autorizzata
l'ulteriore spesa di lire 2.500 milioni per l'applicazione della
legge regionale 7 agosto 1986, n. 42, concernente incentivi per la
realizzazione di impianti d'innevamento artificiale.
2. L'onere derivante dall'applicazione della presente legge
graverà sul bilancio della Regione per l'anno 1993 al capitolo
64540.
3. Alla copertura della spesa di cui al comma 1 si provvede
mediante utilizzo per pari importo degli stanziamenti iscritti al
capitolo 69020, a valere sugli accantonamenti previsti allo
allegato n. 8 al bilancio per l'anno in corso, concernenti:
a) Valorizzazione sentieri di montagna (area Sviluppo economico
- settore Turismo punto 6.5.1.) - lire 800.000.000;
b) Realizzazione di un'area attrezzata di interesse turistico in
Aosta (area Sviluppo economico - settore Turismo - punto 6.5.7.)
lire 250.000.000.
c) Ristrutturazione di un fabbricato da destinare a "Foyer de
montagne" in Valgrisenche (area Sviluppo economico - settore
Turismo - punto 6.5.8.) - lire 1.450.000.000.
Presidente Pongo in votazione l'articolo 1.
Esito della votazione:
Presenti, votanti e favorevoli: 22
Il Consiglio approva all'unanimità
Presidente
Do lettura dell'articolo 2:
Articolo 2 (Variazioni di bilancio)
1. Al bilancio di previsione della Regione per l'anno
finanziario 1993 sono apportate le seguenti variazioni:
Parte spesa
in diminuzione:
cap. 69020 "Fondo globale per il finanziamento di spese di
investimento"
competenza lire 2.500.000.000
cap. 69440 "Fondo di riserva di cassa"
cassa lire 2.500.000.000
in aumento:
cap. 64540 "Contributi a Società funiviarie per la realizzazione
di impianti d'innevamento artificiale"
legge regionale 07.08.1986, n. 42
legge regionale , n.
competenza lire 2.500.000.000
cassa lire 2.500.000.000
Presidente
Pongo in votazione l'articolo 2.
Esito della votazione:
Presenti, votanti e favorevoli: 22
Il Consiglio approva all'unanimità
Presidente
Do lettura dell'articolo 3:
Articolo 3 (Dichiarazione d'urgenza)
1. La presente legge è dichiarata urgente ai sensi dell'articolo
31, comma terzo dello Statuto speciale ed entrerà in vigore il
giorno successivo a quello della sua pubblicazione nel Bollettino
Ufficiale della Regione.
Presidente
Pongo in votazione l'articolo 3.
Esito della votazione:
Presenti, votanti e favorevoli: 22
Il Consiglio approva all'unanimità
Presidente
Pongo in votazione la legge nel suo
complesso.
Esito della votazione:
Presenti, votanti e favorevoli: 22
Il Consiglio approva all'unanimità
