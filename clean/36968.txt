Classificazione
AMMINISTRAZIONE REGIONALE
Ordinamento degli uffici e del personale



Oggetto del Consiglio n. 853 del 5 novembre 2014 - Resoconto
OGGETTO N. 853/XIV - Interpellanza: "Interventi per la
valorizzazione del patrimonio degli archivi regionali".
Presidente -
Per l'illustrazione chiede la parola la
collega Certan, ne ha la facoltà.
Certan (ALPE) -
Grazie Presidente.
Questa interpellanza ha per noi la funzione di fare chiarezza su
quali sono le idee riguardo alla situazione degli archivi
dell'Amministrazione pubblica, e delimiterei il campo dicendo
archivi correnti e archivi di deposito, e non quindi archivi...non
volevamo occuparci oggi in particolare di archivi storici, che...è
neppure di quelli, direi, a carattere etnografico, che possono
essere tutti i vari archivi del BREL eccetera.
Volevamo avere delle idee e delle delucidazioni su quali sono,
su qual è la situazione a oggi dei nostri archivi cartacei.
Sappiamo che il Comune di Aosta ha una grande quantità di
documentazione, ma anche l'USL, in generale forse tutti gli
assessorati hanno degli archivi, chiaramente personali, relativi
all'Assessorato, qua nel palazzo regionale, sappiamo che ce n'è un
altro, forse il più cospicuo, sappiamo che anche in molte scuole ci
sono giacenti degli archivi che hanno un grande valore sicuramente
storico. Andando indietro di 40 anni tutti gli archivi diventano
storici e volevamo anche avere spiegazioni riguardo a quali sono le
intenzioni riguardo agli archivi, alla tenuta e alla conservazione
del sistema di gestione informatica della documentazione, quindi
non solo all'archivio cartaceo, ma anche all'archivio informatico.
Inoltre, con questa interpellanza vorremmo sapere a che punto è il
discorso della sede, che è stata motivo di ampio dibattito lo
scorso anno e capire, quindi, quali sono le intenzioni a oggi del
Governo regionale per capire se la necessità di avere una sede che
si era profilata negli scorsi anni e che, diciamo, è stato motivo
di ampio dibattito lo scorso anno in sede di finanziaria, è ancora
una priorità oppure con la crisi economica si è deciso di
seppellire questa idea. Vogliamo conoscere se sono state prese
altre decisioni, partendo dal decreto legislativo 42 del 2004, del
codice dei beni culturali, da tutte le leggi che tutelano i beni
culturali, sappiamo quale sia l'alto valore degli archivi.
So che la nostra Amministrazione, ma anche molte amministrazioni
comunali e locali hanno capito il grande lavoro culturale di bene
materiale e immateriale di tali documenti. So per esperienza che
spesso questo viene anche banalizzato, l'archivio viene spostato,
parcheggiato, a volte in scantinati, poi ritorna alla luce con i
traslochi. Spesso viene definita cartaccia da sistemare o da
eliminare. Da vicesindaco di Saint-Christophe ho avuto
l'opportunità di occuparmi della sistemazione dell'archivio
storico, dell'archivio di deposito, dell'archivio dell'ufficio
tecnico, affidando tutta l'archiviazione della documentazione
all'archivista, quindi conosco quali sono le problematiche. Avevamo
deciso di sistemare definitivamente tutta la documentazione che
giaceva negli scantinati della scuola. Non solo per ridurre,
mandare al macero le carte inutili, ma soprattutto per archiviare
in modo scientifico e corretto tutta la documentazione, in modo da
renderla consultabile e fruibile, perché credo che sia questo poi
l'alto valore e il vero valore degli archivi. Non essere
semplicemente archiviati e accatastati, ma archiviati in modo da
essere consultabili con un regolamento che permetta poi la messa a
disposizione di tutti i documenti ai cittadini e agli studiosi.
Abbiamo trovato in quell'occasione dei documenti che hanno 300
anni, ma anche documenti dei primi consigli comunali, pagelle
scolastiche di inizio del XIX secolo oppure documentazione
anagrafica e da questo archivi si possono dedurre tantissime
informazioni sulla situazione ad esempio anagrafica,
socio-culturale, economica, politica di un paese e di una regione.
Credo che sia, comunque, un aspetto da non sottovalutare, anche
proprio a livello di patrimonio, proprio da definirlo patrimonio,
per un'intera regione. So che la nostra Amministrazione ha il
personale qualificato e competente, si occupa di quest'azione, non
mi dilungo di più sul riconoscimento del valore culturale degli
archivi e dell'azione di archiviazione, ma chiediamo di avere una
radiografia chiara sulla situazione attuale, perché lo scorso anno,
appunto, nel dibattito, l'Assessore Marquis parlava di 17 mila
quintali di carta, l'Assessore diceva "quintali di carta da
sistemare e non da accatastare, perché la carta dev'essere
utilizzata e gestita". E poi faceva il passaggio che questo
materiale è altamente combustibile. Vorremmo avere anche la
certezza che l'archiviazione informatica, che è prevista dal testo
unico, sia fatta direi quasi quotidianamente, perché credo che
questa azione debba essere veramente programmata e assolutamente
tenuta aggiornata, per poterla avere nel miglior...efficace e
soprattutto pronta.
In ultimo, come le ho anticipato, vorremmo anche poter capire
quali sono le intenzioni del Governo riguardo alla sede, oggi, alla
vigilia di una nuova legge finanziaria, se è vero che gli 8 milioni
di euro preventivati lo scorso anno per...- preventivato non solo
lo scorso anno, ma che erano comunque ancora nel bilancio lo scorso
anno - la sede degli archivi nel polo fieristico di Pollein,
diciamo, avevamo concordato tutti essere eccessivi, soprattutto in
questo momento di forte crisi, è vero anche che vorremmo sapere se
in questi dieci mesi il Governo ha fatto altri ragionamenti. Lo
scorso anno nel dibattito erano uscite diverse proposte su come
ottimizzare ad esempio spazi presso la nuova università, piuttosto
che la messa a norma di locali già esistenti, insomma nel rispetto
anche della normativa che è molto rigida riguardo agli archivi,
proprio per una questione di protezione di tale documentazione, non
vorremmo che per colpa dei dubbi evidenziati lo scorso anno si sia
poi rinunciato alla messa a dimora e alla valorizzazione di tutto
questo patrimonio. Questo era un po' l'intento della nostra
interpellanza. Grazie.
Presidente
- Chiede la parola il Presidente Rollandin, ne
ha la facoltà.
Rollandin (UV) -
Sì, grazie Presidente.
Non ho sicuramente tutta la competenza che ha la collega in
termini di archivi, dopo aver spulciato, da come ho capito, tutte
le pagelle scolastiche, i libri, per andare a cercare la storia del
suo paese. Penso, credo che, invece, per quanto mi riguarda,
l'unica cosa che ho fatto negli archivi è col professor Lino
Colliard, un corso di paleografia, per cercare di capire come
interpretare queste situazioni. Mi sono fermato, quindi, lì.
Venendo alle domande che sono state puntuali, credo che possiamo
sicuramente dire che come Regione abbiamo da sempre avuto la
massima attenzione per gli archivi. Sia per gli archivi comunali,
che per quelli regionali. In particolare, abbiamo sollecitato i
Comuni ad avere su questo un'attenzione specifica, proprio perché
alcuni documenti non andassero persi. Questo in senso generale, e
credo che la sensibilità dei Comuni, sotto questo profilo, è stata
mediamente alta. Tutti hanno preso a cuore questo tipo di
preoccupazione.
Per quanto riguarda gli archivi, lei ha fatto presente, non
parliamo degli
Archives sonores
o di altri che sono
specifica competenza con associazioni che hanno seguito questa
materia, per gli archivi che lei ha detto, diciamo normali - però
nel normale c'è logicamente l'applicazione della legge - la legge
parla in termini chiari com'è la classificazione archivistica, come
dev'essere portata avanti, con quale criterio, con quale logica e
quando diventano archivi storici, con un percorso a loro stante.
Allora, voglio ricordare che in particolare per quanto riguarda gli
archivi storici, ne approfitto perché credo che sia di interesse di
tutti...la norma di attuazione già approvata, per quanto riguarda
la competenza degli archivi storici, che abbiamo ancora sollecitato
al sottosegretario Bressa lungamente, sembra che finalmente lo
porteranno all'attenzione del Consiglio dei Ministri fra qualche
settimana, per chiudere questa partita e ottenere finalmente la
competenza che ci permetta di dialogare in termini seri con quegli
altri enti che hanno patrimonio storico che deve essere tutelato,
affinché questo non venga in qualche modo veicolato fuori dalla
Valle.
Per quanto riguarda, invece, tutto il patrimonio che si
riferisce agli archivi normali, per la gestione normale, quindi
quella che è la esigenza che lei correttamente ricordava, anche di
consultazione, perché gli archivi sono tali al di là che dopo un
certo numero di anni, a seconda dei documenti, vengono
riclassificati e ricollegati, questi documenti devono essere a
portata di mano di chi li vuole consultare con una loro logica.
Oggi questo patrimonio è disperso in tante sedi, abbiamo sedi che
come lei sa sono un po' al limite, in quanto è aumentato il numero
di documenti, perché la digitalizzazione di cui si parla è in fase
di attivazione, ma non è ancora andata avanti, tranne per alcuni
documenti.
Venendo alla domanda sostanziale, quindi, che lei ha proposto,
qual è la situazione degli archivi, oggi la situazione non è a
rischio, nel senso che c'è una gestione su più locali,
differenziata, ma diciamo che è al limite, nel senso che ci vuole
una programmazione di una nuova struttura, che era quello che ha
fatto oggetto, come lei ha ricordato, del dibattito svolto in
finanziaria, sulla proposta di avere un archivio nella zona
autoporto, che potesse essere un archivio moderno, con una
dimensione di circa 25 mila metri lineari di materiale cartaceo,
distribuito su una sede unica, quindi con una possibilità di
gestione anche automatizzata, fatta in modo tale che fosse
implementato sui vari servizi.
Ora su questo, come la valutazione che è stata fatta - e questa
proposta rimane un punto di riferimento per quanto riguarda i
finanziamenti - la proposta che verrà è quelle di finanziare
attraverso il mutuo regionale che è già acceso. Questo è quanto,
come sede definitiva.
Nel frattempo stiamo seguendo tutte le parti riferite alla
possibilità di esercitare le competenze, che vogliamo avere sulla
parte che diventa archivio storico e quello che lo è già, e
naturalmente avere la possibilità effettivamente di avere un
archivio che sia tale per quanto riguarda il mantenimento a
determinate temperature dei fascicoli, oltre a prevedere
parallelamente un discorso di digitalizzazione dei documenti, che è
sicuramente l'avvenire per quanto riguarda l'ufficializzazione
degli stessi per il futuro.
Presidente -
Per la replica chiede la parola la
Consigliera Certan, ne ha la facoltà.
Certan (ALPE) -
Sì, grazie Presidente.
Credo sia importante ogni tanto fare il punto della situazione,
per capire dove si è e soprattutto se si hanno tutte le
informazioni messe in ordine.
Beh, battute a parte, sa che la consultazione degli archivi e
l'interesse per gli archivi credo che per ogni persona segua un po'
il corso della propria vita, quindi ci sono interessi diversi a
seconda anche del ruolo e delle attività lavorative che si fanno,
quindi credo che sia proprio questo l'alto valore degli archivi,
quello di essere a disposizione. L'avevo sottolineato anch'io
dell'importanza che le amministrazioni comunali hanno dato per gli
archivi comunali e credo che se oggi sicuramente l'hanno fatto
anche a seguito di supporto soprattutto per quanto riguarda le
risorse dell'Amministrazione regionale. Sicuramente una volta messi
in ordine gli archivi, la gestione è molto più semplice, più
facile, e anche a livello di semplificazione burocratica credo che
sia anche molto più celere, perché una volta che si hanno i vari
archivi divisi in epoche, credo che sia un risparmio sia di tempo
che di risorse, quindi credo che sia stato un buon investimento
questo fatto per le amministrazioni locali e anche, chiaramente,
per tutte le varie sedi che ha l'Amministrazione regionale.
La scorsa settimana abbiamo audito in commissione, nella I
Commissione, i componenti la Commissione paritetica, che aveva
appunto proprio parlato di queste tre norme che sono ferme al DAG,
credo. E una è questa, soprattutto per quanto riguarda l'archivio
di Stato, mi pare avessero parlato, e anche poi...sì,
dell'eventuale competenza primaria che dovrebbe spettare alla
Regione, ma che, beh, in questo momento è ancora ferma dal 2011.
Siamo certi che il digitale, almeno - questa forse è una mia
opinione personale, credo che sempre più persone lo credano - non
potrà sostituire il cartaceo, credo che al di là delle disposizioni
sicuramente in parte può essere complementare o comunque può
ottimizzare il cartaceo, ma credo che non possa sostituirlo e forse
non avrebbe neanche un senso, perché credo che abbiano dei ruoli e
dei fascini anche diversi. Mi pare di capire che, quindi, non è
stata abbandonata da parte del Governo regionale l'idea della sede
unica nel polo fieristico, quindi vi chiedo sarà oggetto nuovamente
di dibattito in finanziaria? É confermato, mi pare, quindi, di
capire che questo percorso è stato confermato e che in queste
prossime settimane ci sarà di nuovo in finanziaria e allora sarà
occasione di nuovo per approfondire. Va bene, la ringrazio.
