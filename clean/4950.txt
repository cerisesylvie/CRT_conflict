Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 671 del 15 dicembre 1982 - Resoconto
OGGETTO N. 671/VII - RISCHI DI INQUINAMENTO DELLE ACQUE
DELL'ACQUEDOTTO COMUNALE DI PONT-SAINT-MARTIN -
(Interrogazione).
PRESIDENTE
: Do lettura dell'interrogazione presentata dal
Consigliere Pedrini.
INTERROGAZIONE
Vista la campagna stampa sul problema dell'acqua potabile a
Pont-Saint-Martin;
Lette le dichiarazioni di Amministra tori comunali che
confermano come praticamente tutta la rete idrica è
inquinata;
Sentite le reazioni dei cittadini ponsanmartinesi che sono
preoccupatissimi della situazione dopo avere per anni avuto
assicurazioni che prima o poi tutto sarebbe rientrato nella
normalità;
INTERROGA
l'Assessore competente per sapere se è al corrente di quanto
sopra e che cosa intende e quali provvedimenti stabilisce di
prendere al fine di tranquillizzare la popolazione e far fine ad
uno stato di disagio che dura da anni e che può sfociare in un
gravissimo atto finale di danni per la salute pubblica della
comunità.
PRESIDENTE
: La parola all'Assessore alla Sanità ed
Assistenza Sociale Rollandin. Ne ha facoltà.
ROLLANDIN - (U.V.):
Alla preoccupazione del Consigliere
Pedrini legata alla situazione dell'acqua potabile, e quindi
dell'acquedotto di Pont-Saint-Martin, cercherò di riassumere la
risposta in quanto è una storia, come il Consigliere conosce,
piuttosto lunga, e che si articola quasi nell'ambito di tutto
l'anno.
Si è cominciato con un'indagine che doveva verificare le cause
dell'inquinamento, perché stranamente non si aveva una situazione
omogenea su tutto il tratto, in quanto c'erano dei punti dove
dall'analisi si verificava che l'acqua non era potabile, mentre in
altri tratti questo aspetto non veniva evidenziato.
A seguito di una serie di indagini svolte a livello di analisi
delle acque su determinati tratti presi a campione, si è potuto
escludere che le cause siano da addebitarsi, a quanto mi è stato
riferito dai laboratori, ad un inquinamento della fonte e delle
vasche. Quindi è escluso che l'acqua all'origine sia inquinata.
Sembra, e in questo caso riferisco quanto è emerso nell'ultima
riunione avvenuta il 10.12.1982 tra il responsabile del servizio di
igiene e sanità pubblica, il responsabile dei laboratori e il
Sindaco di Pont-Saint-Martin, che l'acqua non presenti pericoli di
tossicità per la popolazione. Trattasi (mi riferisco a quanto mi è
stato detto a livello tecnico) probabilmente di acqua "aggressiva",
che corrode la ruggine delle pareti delle tubazioni.
Sembra che, e penso che in questo caso ci vuole anche
l'interessamento dell'Assessorato ai Lavori Pubblici, se questa
situazione che adesso stanno verificando dovesse essere confermata
si presenti la necessità di sostituire completamente le tubazioni
attualmente esistenti, facenti parte dell'acquedotto.
Questo è quanto da parte degli uffici mi è stato detto. Penso
che la situazione dovrà essere ancora seguita e poi eventualmente,
anche informalmente, riferirò su quello che è l'andamento del
fenomeno.
PRESIDENTE
: La parola all'Assessore ai Lavori Pubblici
Borbey. Ne ha facoltà.
BORBEY - (D.C.):
Rispondo al Consigliere Pedrini che ho
dato incarico all'ufficio tecnico, e precisamente all'Ing. Berthod
e al Geom. Chanu di interessarsi del caso. Ma voglio precisare che
quanto ha detto l'Assessore Rollandin è molto importante, perché
anche i Comuni, come un tempo la Regione, (ma adesso abbiamo almeno
modificato l'impostazione) prima di appaltare un lavoro e per
ottenere l'approvazione della delibera relativa al progetto
dovevano ottenere un certificato di potabilità dell'acqua, ma non
procedevano all'analisi dell'aggressività dell'acqua stessa, che è
importantissimo poiché se l'acqua è aggressiva corrode le
tubazioni.
In questo caso occorre senz'altro usare dei tubi in ghisa,
perché la ghisa non viene intaccata.
L'Ing. Berthod è in contatto con il tecnico comunale di
Pont-Saint-Martin e con gli Amministratori. Certamente c'è da
augurarsi, per il Comune di Pont-Saint-Martin, che le varie
diatribe fra Comuni confinanti vengano a cessare e si possano usare
le sorgenti che sono in loco: parlo, per esempio, del Comune di
Perloz, dove ci sono delle sorgenti valide per il Comune di
Pont-Saint-Martin, che per questioni di campanilismo non vengono
usate. Certamente, per quanto concerne l'Assessorato e a nome della
Giunta, ho riferito agli Amministratori di Pont-Saint-Martin che la
Regione, salvo i fondi di finanziamento della legge 10, non sarà
disposta ad erogare fondi propri, se il Comune di Pont-Saint-Martin
proporrà di fare nuovi pozzi o l'utilizzazione di sorgenti non
sicure.
PRESIDENTE:
La parola al Consigliere Pedrini. Ne ha
facoltà.
PEDRINI - (Ind. P.L.I.)
: Sono estremamente soddisfatto di
tutte e due le risposte. In primo luogo perché la prima risposta è
stata molto chiara e risponde al vero, e di questo ringrazio
l'Assessore alla Sanità. L'altra risposta è stata altrettanto
chiara perché si era già ipotizzato di scavare degli altri pozzi
nella Dora, con una profondità di addirittura 80 metri, cioè si
ipotizzavano cose veramente fuori dal normale.
In Valle d'Aosta, come ha detto l'Assessore, abbiamo la frazione
di Ivéry che su in alto ha delle sorgenti; abbia mo Tour d'Héréraz
che ha delle sorgenti, fa parte di Perloz ma è dislocata nel
centro, diciamo delle due "envers" e "adret" e abbiamo Perloz dove
ci sono altrettante sorgenti. Non capisco perché si debbano ancora,
dopo aver già sbagliato alcune volte, fare ancora degli altri
pozzi.
Io posso soltanto dire questo: che tutta la popolazione si
lamenta che l'acqua è inquinata, è pericolosa, e questo è stato
detto anche dagli ufficiali medici che sono intervenuti. Inoltre,
al mattino assolutamente non ci si può lavare la faccia tanto è
l'odore che sprigiona quest'acqua; è una cosa che lascia perplessi
non soltanto quando si beve ma addirittura anche quando ci si
lava.
Questa è la realtà di fatto. In particolare, nelle prime ore del
mattino (chi non ci crede può andare a provare) l'odore è
insopportabile. Ora questo, se può non preoccupare finche ci si
lava preoccupa però quando è necessario bere quest'acqua, che al
mattino è vera mente imbevibile.
Mi sta benissimo quanto ha detto l'Assessore Borbey: basta con i
pozzi, abbiamo dell'acqua sana, abbiamo dell'acqua, chiamiamola
valdostana; beviamo la nostra acqua, non andiamo a cerca re delle
altre acque inquinate. Questa è la realtà di fatto; non facciamo la
pazzia di scavare pozzi ad una profondità di ottanta metri!
Ringrazio e sono soddisfatto.
PRESIDENTE
: Seguendo l'orientamento previsto, si dovrebbe
passare all'esame del punto 19 che però è abbinato al punto 42
trattandosi di argomento similare. Per cui passiamo al punto 23
dell'ordine del giorno.
