Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1857 del 14 febbraio 1991 - Resoconto
OGGETTO N. 1857/IX - Sostituzione di componenti in seno alla
Commissione speciale in previsione della realizzazione del Mercato
Unico Europeo.
Presidente: Come è già stato detto, i Consiglieri che facevano
parte di questa Commissione, a cui il Consiglio ha deciso di
affidare la continuazione degli studi sul Mercato Unico Europeo, ha
i seguenti cinque Consiglieri in meno: Beneforti Valerio, Martin
Maurizio, Pascale Liborio e Rusci Pier Carlo perché incompatibili
in quanto nominati Assessori. Il quinto mancante è il Consigliere
Vallet, delle cui dimissioni abbiamo già preso atto.
Pertanto il Presidente, sentita la Conferenza dei Capigruppo,
propone la sostituzione, con votazione palese, dei cinque
componenti mancanti, con i seguenti Consiglieri, che io indico in
ordine alfabetico e che sono stati proposti, discussi e concordati
nella Conferenza dei Capigruppo: Lanivi, Limonet, Ricco, Rollandin
e Viérin, che andrebbero ad aggiungersi ai Consiglieri Mafrica e
Riccarand, i due colleghi che erano rimasti nella Commissione.
Se nessuno chiede la parola, nella mia qualità di Presidente, ai
sensi degli articoli 20 e 21 del Regolamento, sentita la Conferenza
dei Capigruppo, pongo in votazione la proposta che i Consiglieri
Lanivi, Limonet, Ricco, Rollandin e Viérin entrino a far parte
della Commissione per la realizzazione del Mercato Unico
Europeo.
Esito della votazione:
Presenti, votanti e favorevoli: 32
Il Consiglio approva all’unanimità
IL CONSIGLIO
- ai sensi degli articoli 18, 20 e 21 del proprio Regolamento
interno;
delibera
di nominare quali componenti della Commissione speciale in
previsione della realizzazione del Mercato Unico Europeo, in
sostituzione dei Consiglieri Valerio Beneforti, Maurizio Martin,
Liborio Pascale e Pier Carlo Rusci, membri della Giunta regionale,
e del Consigliere Franco Vallet, dimissionario, i Consiglieri:
- Ilario Lanivi
- Renato Limonet
- Raffaele Ricco
- Augusto Rollandin
- Dino Viérin
***
