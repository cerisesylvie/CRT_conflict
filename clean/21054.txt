Classificazione
ISTRUZIONE PUBBLICA



Oggetto del Consiglio n. 1022 del 15 dicembre 2004 - Resoconto
OGGETTO N. 1022/XII - Calendario dei periodi di vacanza nelle
scuole. (Interpellanza)
Interpellanza
Considerato il decreto della Sovrintendente agli Studi
dell'8/06/04;
Evidenziato come il periodo indicato quale "vacanze
d'inverno" in realtà non coincide con il periodo tradizionale del
Carnevale;
Evidenziato che i comuni valdostani proprio in questa
occasione organizzano manifestazioni folcloristiche e culturali
investendo molte risorse economiche per la rappresentazione del
Carnevale sul presupposto che le famiglie valdostane ma soprattutto
i bambini possano partecipare;
Altresì evidenziato che alcune istituzioni scolastiche hanno
autonomamente anticipato le vacanze d'inverno alla settimana
precedente quella più correttamente individuata per le vacanze
mentre altre istituzioni seguendo la direttiva della Sovrintendenza
agli Studi non hanno apportato nessuna modifica a tale
calendario;
Preso atto che tale situazione comporterebbe gravi disagi per
le famiglie valdostane che con più figli si vedrebbero costrette a
più e diversi periodi vacanza;
il sottoscritto Consigliere regionale
Interpella
l'Assessore competente al fine conoscere:
1) quali motivazioni hanno portato la Sovrintendenza agli
Studi a definire nei giorni dal 14/02/05 al 16/02/05 il periodo
delle "vacanze d'inverno" e non invece il periodo dal 7/02/05 al
9/02/04;
2) quali sono gli intendimenti per ovviare tale problematica
che crea notevoli disagi alle famiglie valdostane.
F.to: Lattanzi
Presidente - La parola al Consigliere Lattanzi.
Lattanzi (CdL) - Questa interpellanza nasce dall'avvenuta
conoscenza che il decreto della Sovrintendenza agli studi dell'8
giugno 2004, prevedendo il calendario delle vacanze scolastiche,
indicava quale "vacanze d'inverno" un periodo abbastanza strano,
che è coerente con l'anno passato, ma poco coerente con l'anno
presente: le date indicate sembravano fatte più sul calendario
passato che su quello del 2005, in quanto poco si addicevano al
periodo tradizionale delle vacanze d'inverno, che sono generalmente
le vacanze di Carnevale, periodo nel quale in Valle d'Aosta è
tradizione organizzare eventi e manifestazioni; questo
evidentemente ha creato un po' di disagi. Dietro la comunicazione
si è subito celata l'autonomia scolastica, per cui molti istituti
hanno preso atto di questa "anomala" autorizzazione ed hanno
provveduto autonomamente a modificare il calendario, altre no; però
la domanda che poniamo non è che cosa fanno le scuole nella loro
autonomia, ma perché il Sovrintendente agli studi ha pianificato le
vacanze d'inverno in quelle date alquanto anomale - fra il 14 e il
16 febbraio 2005 -, invece che in quelle più coerenti con le
vacanze di Carnevale, cioè fra il 7 e il 9 febbraio 2005. Vorremmo
sapere dall'Assessore quali sono le motivazioni che hanno indotto
ad indicare questo periodo, chiedendogli da subito di non celarsi
dietro all'autonomia scolastica, perché è un dato noto; lei sa che,
nel momento in cui viene corretta quella che indichiamo come
un'anomalia, le comunità vengono messe in condizioni di regolarsi,
laddove invece per scelte diverse - allineamento politico
all'Assessore o imbarazzo burocratico - si lasciano le vacanze di
inverno sfalsate rispetto a quelle di Carnevale, qualche disagio si
crea.
Presidente - La parola all'Assessore all'istruzione e cultura,
Charles Teresa.
Charles (UV) - La définition du calendrier scolaire, de
compétence du Coordinateur du Département de la Surintendance aux
écoles, se fait tous les ans, après avoir acquis l'avis des organes
compétents, tels que le Conseil scolaire régional et le
Gouvernement régional. Nous précisons que la détermination des
périodes de suspension des activités didactiques et éducatives se
passe, en général, suivant la correspondance des fêtes reconnues au
niveau public et religieux, en particulier des fêtes de Noël et
celles de Pâques. Pour ce qui concerne les vacances d'hiver, qui ne
s'appellent pas vacances de Carnaval comme vous affirmez. Je
souligne que, considérant que Pâques tombe à la fin du mois de
mars, que la fin des vacances de Noël est le 6 janvier, la
Surintendance a évalué l'exigence de suspendre les activités dans
une période de l'hiver qui soit, grosso modo, à moitié chemin entre
la période des vacances de Noël et celles de Pâques.
Il est de mon devoir de préciser que le calendrier de la
Surintendance provient d'un calendrier indicatif - cela vous l'avez
déjà dit - pour les institutions scolaires autonomes, sauf pour ce
qui concerne le terme ultime des cours, parce que cela va en
préparation naturellement de l'examen d'Etat. En effet, aux termes
de la loi régionale de l'autonomie, qui a reconnu la personnalité
juridique aux institutions scolaires de la Région et l'autonomie
qui en découle sur le plan administratif, didactique, sur le plan
de l'organisation, de la recherche et du développement, ces
institutions scolaires elles-mêmes, à travers les organes
collégiaux compétents, déterminent les adaptations du calendrier
scolaire, du reste déjà effectuées, comme le prévoit la loi, après
que le conseil d'institut a délibéré. Ce conseil est l'organe
collégial le plus démocratique des institutions scolaires,
puisqu'il est le plus représentatif des différents éléments de
l'école. Ces adaptations, qui peuvent tout aussi bien concerner la
date du début des cours que la suspension en cours d'année scolaire
des activités éducatives et didactiques, doivent prévoir la
compensation des activités non effectuées, avec des modalités et
des temps de rattrapage dans d'autres périodes de l'année en cours,
des activités éducatives ou des heures de cours non tenus. Dans le
respect de l'article 74, alinéa 3, du décret législatif n° 297 de
1994, les adaptations devront assurer le déroulement d'au moins 200
jours de cours ou dans le cas d'organisation flexible de l'horaire
global du curriculum... et surtout de ne pas faire moins de 5 jours
par semaine, celles-ci sont des données auxquelles les écoles
doivent se tenir; après elles doivent tenir compte de l'observance
des dispositions contenues dans le contrat collectif national de
travail du département de l'école.
Pendant la programmation d'éventuelles suspensions de cours
pendant l'année scolaire, il faut, bien entendu, prendre en
considération des possibles interruptions du service scolaire liées
aux exigences de mettre à la disposition des administrations
communales les établissements scolaires, par exemple, à l'occasion
d'élections politiques et administratives, de référendums et ainsi
de suite. Il est exclu que l'Administration scolaire adopte des
actes unilatéraux qui seraient illégitimes, car ils imposeraient
une limitation dans l'application de la loi régionale. Je précise
que l'Administration n'a même pas pu intervenir à l'occasion de
l'anticipation des cours au début de l'année, qui ont créé des
problèmes non seulement aux familles, mais aussi au sein de
l'organisation des services annexes, tels que le service de
réfectoire et de transport; par conséquent toutes les institutions
peuvent établir leur vacances d'hiver comme elles préfèrent.
Presidente - La parola al Consigliere Lattanzi.
Lattanzi (CdL) - Assessore, io le avevo chiesto una risposta;
questa non può essere la sua risposta, perché se è questa, è un
insulto all'intelligenza delle persone che siedono in
quest'aula!
Se lei mi legge la nota di un dirigente che le ha compilato,
mettendo il soggetto lei, ma in realtà l'ha scritta lo stesso
soggetto che ha fatto l'errore, è evidente che il 90% della sua
risposta è un insulto all'intelligenza delle persone, perché il 90%
della sua risposta è come funziona l'autonomia scolastica. Le ho
già detto che non era quella la questione, invece le avevo posto
una domanda specifica: qual è il motivo per cui il Sovrintendente
ha indicato come data quella del 14-16 febbraio che è una data
anomala!
Lei non mi può rispondere che non sono le vacanze di Carnevale,
perché se lei mi risponde così, lei insulta non solo me, ma tutti
gli enti locali che stanno da 50 anni organizzando i carnevali in
concomitanza delle feste di inverno della scuola....
(interruzione dell'Assessore Charles Teresa, fuori
microfono)
... ma cosa c'entra che possono farlo?
Quello che le ho chiesto è: lei ha la più pallida idea del
motivo per cui la sovrintendente indica come data di vacanze di
inverno una data anomala, a detta di tutti anomala?
Vede, Assessore, lei si offende quando noi evidenziamo la sua
disonestà intellettuale, perché è una disonestà intellettuale
leggere quel documento: vuol dire assumersi la responsabilità
politica della copertura di una stupidaggine, perché questa è una
stupidaggine di qualcuno che ha preso il calendario del 2004 e lo
ha replicato per il 2005, senza rendersi conto che le vacanze di
inverno quest'anno non avrebbe combaciato a parità di data con i
carnevali delle comunità! È più onesto venire qui a dire che c'è
stato un piccolo errore, ma le comunità sono nell'autonomia di fare
quello che vogliono e metteranno la situazione a posto. È più
onesto!
Mettere la copertura politica su una stupidaggine insulta il
ruolo che lei ricopre, insulta l'intelligenza delle persone che le
fanno le domande e poi si stupisce perché noi ci arrabbiamo!
Ma come si fa a rispondere così, con una nota che al 90% è
scritta dalla stessa persona che ha fatto l'errore e che ha la
giustificazione all'errore che ha combinato?
Lei mi fa il 90% di risposta spiegandomi come funziona
l'autonomia; io le ho chiesto di lasciarla perdere, perché lo
sappiamo che l'errore può essere autonomamente corretto. Io le ho
chiesto: perché è stato fatto l'errore? La risposta era
semplicissima: "ce lo avevamo già, perché hanno preso il calendario
del 2004 e lo hanno replicato per il 2005".
Questa è una cosa che capisce un bambino di quinta elementare,
ecco perché dico che lei insulta la nostra intelligenza! Ed è
disonesta intellettualmente - perché non posso pensare che sia
ingenua, la insulterei ancora di più - se lei legge quella nota
pensando che noi possiamo accettare quella nota! Lei dovrebbe
leggersi quella nota e chiedersi: ma posso andare in Consiglio a
leggere tale storpiatura della verità? Questa è un'istituzione che
merita il rispetto, Assessore...
(nuova interruzione dell'Assessore Charles Teresa, fuori
microfono)
... cosa vuole dire: che va bene? Va bene, siamo alla quinta
elementare, la sua risposta è soddisfacente, la ringraziamo per le
stupidaggini che ha detto e siamo tutti contenti. Fare le vacanze
d'inverno nelle scuole valdostane fra il 14 e il 16 febbraio è cosa
intelligente! Assessore, lei gestisce la cultura in Valle d'Aosta,
se lei lo ritiene intelligente, la scuola possiamo chiuderla!
Presidente - Invito i colleghi a mantenere i giudizi sul piano
politico.
