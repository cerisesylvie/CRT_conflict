Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 39 del 8 febbraio 1973 - Resoconto
OGGETTO N. 39/73 - Elezione Vicepresidente del Consiglio.
(Rinvio)
Montesano (P.S.D.I.)
- Dunque, come i signori Consiglieri
ricordano, nell'ultima seduta fu sollecitato, da parte del gruppo
comunista, Ragioniere Dolchi, di sciogliere questa riserva e questo
punto all'ordine del giorno che si trascinava ormai da vari mesi,
per questa ragione fu da me convocata una Conferenza dei Capigruppo
e dell'Ufficio di Presidenza per cercare di ritrovare un certo
accordo, una certa linea per la nomina e per la votazione del
Vicepresidente, riunione che è stata tenuta l'altro ieri.
Io devo dire subito che, allo stato attuale, esiste ancora un
periodo interlocutorio, in quanto non è stato raggiunto un consenso
auspicato e a carattere, diciamo, un po' generale su questo punto
e, per richiesta che mi viene fatta da varie parti, io chiedo al
Consiglio che questo punto, per l'ultima volta, ripeto, per
l'ultima volta, venga rimandato alla seduta del 27 di febbraio,
nella quale, comunque, si addiverrà alla votazione per l'elezione
del Vicepresidente del Consiglio.
Il Consiglio è d'accordo su questa mia proposta?
Va bene.
Allora si passa al punto 4 dell'ordine del giorno.
