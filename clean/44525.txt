Classificazione
EDILIZIA
Edilizia residenziale
ENERGIA
Risparmio energetico e fonti alternative



Oggetto del Consiglio n. 1509 del 12 maggio 2022 - Resoconto
OGGETTO N. 1509/XVI - Approvazione di mozione: "Impegno del
Governo regionale a predisporre, nel primo intervento legislativo
utile, una modifica dell'articolo 95, comma 7, della legge
regionale 11/1998 in materia di obbligo di canne fumarie nei
fabbricati ad alta prestazione energetica".
Marguerettaz (Presidente) -
Punto n. 41 all'ordine del
giorno. Ha chiesto la parola il consigliere segretario Distort, ne
ha facoltà.
Distort (LEGA VDA) -
È un po' una sorte che si affianca
alla mia persona questo ingrato compito di portare all'attenzione
dell'Aula temi particolarmente tecnici. Ho esposto temi relativi al
catasto, alla legittimità edilizia, all'illuminotecnica,
urbanistica in generale, plusdotazione cognitiva, ma, siccome ho
questa formazione, è giusto che sia così e quindi non posso che
dire a me stesso chi è causa del suo mal pianga sé stesso. Non è
certo una partigianeria legata alla competenza accademica ma vi
dico con tutta sincerità il tentativo e la volontà di rendermi
utile, mettendo a disposizione la mia esperienza.
È chiaro che devo adesso introdurre, spiegare e inquadrare il
tema oggetto di questa mozione fortemente tecnica, mi piacerebbe
che a esporlo ci fossero persone del calibro di Alberto Angela o di
Roberto Giacobbo ma il Consiglio dispone di Luca Distort, quindi
cercherò di rendere il più piacevole possibile
quest'esposizione.
Noi partiamo dal concetto di efficienza energetica dei
fabbricati perché le canne fumarie, e il comma 7 dell'articolo 95
della legge n. 11/1998, la legge urbanistica, prevedeva, ovviamente
all'epoca di redazione della legge, l'obbligatorietà di porre un
certo numero di canne fumarie a servizio delle abitazioni, già in
fase di progettazione e di ristrutturazione, per far sì che non ci
fosse un unico sistema di climatizzazione fondamentalmente di
riscaldamento a servizio di un edificio che in quell'epoca
fondamentalmente consisteva in un impianto centralizzato alimentato
a gasolio oppure alimentato a gas, centralizzato o meno, ma il
concetto era pensare, in termini prudenziali, di poter avere una
dotazione di canne fumarie in modo tale da poter adottare, in caso
di necessità, una seconda fonte di produzione di climatizzazione,
di produzione di energia termica, attraverso l'impiego nel caso più
diffuso di una stufa, stufa a legna, poi stufa a pellet, comunque a
biomassa. Questa era la
ratio
della legge, era la
ratio
nel 1998. Nel frattempo è evoluta la tecnologia, sono
evoluti i sistemi di costruzione, di progettazione, sino al punto
di arrivare a concepire noi tecnici dei fabbricati con
caratteristiche di prestazioni energetica così elevate da non aver
nemmeno più bisogno di un'alimentazione a fiamma. Cosa vuol dire?
Mi spiego: innanzitutto si lavora sull'involucro dell'edificio,
quindi vuol dire lavorare su una corretta coibentazione delle
pareti perimetrali, su un corretto posizionamento degli infissi, su
un corretto dimensionamento degli infissi. Quando si parla di
posizionamento, si parla di esposizione per favorire gli apporti
passivi durante l'inverno e per evitare il surriscaldamento
prodotto dal periodo estivo, perché, quando si parla di
climatizzazione, non è per il semplice fatto che siamo in una
località montana che dobbiamo pensare che si limiti al
riscaldamento e penso che ognuno di noi stia percependo ogni estate
la necessità sempre più impellente del raffrescamento, quindi
climatizzazione in senso lato, riscaldamento invernale e
raffrescamento estivo.
È chiaro che migliore è la
performance
, migliore sono le
prestazioni dell'involucro edilizio, quindi delle pareti, dei
serramenti e dei sistemi delle barriere, i
brise-soleil
per
le barriere estive, le stesse prestazioni in termini di
trasmittanza dei serramenti, fanno sì che il fabbricato diventi un
fabbricato di bassissimo livello energivoro. Vuol dire che ha un
fabbisogno energetico estremamente basso. Questo fabbisogno
energetico estremamente basso può essere risolto con sistemi che
prescindono dall'uso della fiamma, quindi un semplice sistema a
pannelli solari, un sistema fotovoltaico, può dare l'apporto
energetico relativo all'intero fabbisogno del fabbricato, sia per
l'utilizzo dell'illuminazione all'interno del fabbricato, sia per
il funzionamento degli elettrodomestici, considerato che la voce
principale nei consumi energetici è fondamentalmente data dal
capitolo della climatizzazione.
Avendo un involucro estremamente prestante, quindi noi abbiamo
un fabbisogno energetico estremamente basso. Una buona
progettazione impiantistica con l'utilizzo attuale della tecnologia
fotovoltaica può rendere possibile la realizzazione di un
fabbricato che prescinda completamente dall'impiego di un sistema a
fiamma. Se si prescinde da un sistema a fiamma come produttore di
energia termica, o inversione anche in energia frigorifera, perché
noi sappiamo che esiste un aspetto specifico a livello
impiantistico che si chiama cogenerazione che può trasformare
l'energia termica in energia frigorifera... comunque, detto questo
aspetto tecnico, sta di fatto che è in piedi una normativa che è
cogente e che condiziona il rilascio dei permessi edilizi, perché
il comma 7 dell'articolo 95 della legge n. 11 recita: "i fabbricati
destinati ad abitazione e quelli destinati ad albergo, commercio o
uffici, devono essere serviti da canne fumarie per permettere il
riscaldamento autonomo di tutti i vani. Per ogni 100 metri quadrati
di superficie utile abitabile o in ogni caso per ogni unità di
immobile vi è l'obbligo di installare una canna fumaria".
È chiaro che questa condizione vincolante, di fronte a una
progettazione virtuosa che non è neanche così difficile da
raggiungere, diventa un controsenso perché un progettista può
tranquillamente prevedere, sia in fase di nuova costruzione, sia in
fase di ristrutturazione globale, l'ottenimento di un edificio che
preveda l'assenza di un equipaggiamento a fiamma, di conseguenza
che prescinda dall'inserimento di una canna fumaria.
Ricordiamoci, tra l'altro, che le canne fumarie, se noi andiamo
a vedere sui prezziari e se andiamo a vedere anche sugli incrementi
di prezzi subiti in questo periodo storico, non sono voci così
insignificanti dal punto di vista della costruzione di un immobile,
quindi non è un qualcosa di così secondario da poter dire: "va beh,
dai, è obbligatorio, mettila, poi non si sa mai". No, anche perché
intanto sono dei costi, poi soprattutto c'è un concetto accademico
di volontà di mettere in atto le risorse del progettista, la
disponibilità del committente a eseguire un fabbricato che sia ad
altissime prestazioni energetiche e, come tale, sia assolutamente
privo della necessità di installazione di una canna fumaria.
Oggetto della mozione è chiedere al Governo di predisporre, in
occasione del primo atto legislativo che sarà sottoposto
all'approvazione del Consiglio, un adeguamento del comma 7
dell'articolo 95 della legge regionale 6 aprile 1998 n. 11 che
preveda l'eliminazione dell'obbligo di dotazione di canne fumarie
in ambito di edifici delle unità immobiliari dei locali in progetto
laddove la stessa progettazione degli interventi preveda requisiti
termo-tecnici ad alte prestazioni energetiche tali da prescindere,
e qua sarà la garanzia data dal progettista e dal direttore dei
lavori, dalla presenza di un'impiantistica a fiamma.
Ho avuto un dialogo costruttivo con il Governo attraverso la
figura dell'Assessore interessato, l'assessore Marzi, il quale ha
manifestato l'interessamento ai contenuti di questa mozione
chiedendo soltanto di poter applicare delle piccole modifiche che
vi leggerò e poi il testo aggiornato lo consegno al Presidente del
Consiglio per la comprensione di quanto si pensa di emendare.
Su richiesta ed in accordo da parte mia e da parte del mio
gruppo con l'assessore Marzi, nelle premesse si è aggiunto la
seguente premessa: "atteso che l'adeguamento normativo che è
previsto in ambito della revisione generale della legge regionale
n. 11/1998 può anche essere considerato oggetto di puntuale
modifica da porre all'attenzione del Consiglio regionale", questa
ulteriore premessa è condivisa perché apre ancora di più un
percorso di snellimento di attuazione di quanto richiesto, per
quanto riguarda l'impegnativa, è stato chiesto di eliminare
l'inciso: "in occasione del primo atto legislativo che sarà
sottoposto" ma andare direttamente a impegnare in questi termini:
"a predisporre e sottoporre all'approvazione del Consiglio un
adeguamento del comma 7 dell'articolo 95 della legge 6 aprile 1998
n. 11 che preveda..." ed è esattamente tutto il testo che vi ho
letto precedentemente, però l'eliminazione dell'inciso: "in
occasione del primo atto legislativo".
Riteniamo, in confronto con il nostro gruppo, con i firmatari
della mozione che quanto proposto, suggerito dall'Assessore vada
esattamente nella linea degli obiettivi e quindi, per quanto ci
riguarda, lo possiamo considerare accolto. Con questo probabilmente
ho già anticipato e rubato il colpo di scena da parte
dell'Assessore, però questo lo dico proprio ai fini di
un'ottimizzazione del tempo dell'Aula.
Presidente -
Ringrazio il collega Distort che ha un
occhio per i tempi, ci sono altri interventi in discussione
generale? La discussione generale è chiusa tenendo conto che è
stato depositato l'emendamento a firma del primo firmatario e
dell'Assessore. Per la replica darei la parola all'assessore
Marzi.
Marzi (SA) -
Grazie collega Distort per avere di fatto
già ottimamente rappresentato come io non avrei saputo fare sia la
mozione che la parte impegnativa della mozione stessa nel recepire
l'accoglimento.
Ritengo sia solo opportuno specificare nuovamente il fatto che
poi nelle premesse è stato aggiunto un "atteso in fase finale che
l'adeguamento normativo che è previsto in ambito della revisione
generale della legge regionale n. 11/1998, può anche essere
considerato oggetto di puntuale modifica da porre all'attenzione
del Consiglio regionale stesso". La scelta che è stata fatta,
proprio andando anche a sostituire la parte dell'impegnativa,
pertanto è quella che, siccome in ambito più generale stiamo
procedendo in maniera anche condivisa con lei, con il
Consiglio  e la Commissione di riferimento a una revisione più
generale del PTP e della legge n. 11/1998... che però poteva avere,
rispetto alle richieste da lei poste con questa mozione, un arco
temporale eccessivamente lungo... tanto per essere chiari, con
questa mozione ci stiamo dicendo anche reciprocamente che, rispetto
a questo tema, che assolutamente ha una sua centralità e che
potrebbe prevedere un intervento molto più puntuale e subitaneo...
magari utilizzeremo quel tipo di via piuttosto che invece inserirlo
nel
mare magnum
della revisione della legge n. 11/1998
successiva al PTP.
Presidente -
La parola al collega Distort.
Distort (LEGA VDA) -
Grazie assessore Marzi, solo per
brevissima replica, chiaramente manifestando soddisfazione,
soprattutto per questo comune intendimento nel velocizzare i tempi
di attuazione di questa norma, che mette in difficoltà
fondamentalmente uffici tecnici comunali, ufficiali sanitari, oltre
che progettisti e committenti, ciò non toglie che la nostra
attività di vigilanza sui tempi non sia assolutamente azzerata.
Presidente -
Aspettiamo solo che arrivi la
mail
con le modifiche prima di mettere in votazione. È arrivata la mail,
i colleghi hanno avuto la possibilità di leggere, direi che
possiamo aprire la votazione sulla mozione all'oggetto 41. La
votazione è aperta. La votazione è chiusa.
Presenti, votanti e favorevoli: 34
La mozione è approvata all'unanimità.
