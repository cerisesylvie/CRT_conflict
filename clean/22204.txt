Classificazione
EDILIZIA
Edilizia pubblica



Oggetto del Consiglio n. 1858 del 5 aprile 2006 - Resoconto
OGGETTO N. 1858/XII - Eventuale trasformazione del Residence
Mont Blanc in struttura ospedaliera. (Interrogazione)
Interrogazione
Preso atto di alcune voci ricorrenti secondo cui sarebbe
intenzione della Regione acquistare l'edificio del Residence Mont
Blanc, che sorge in Aosta, viale Gran San Bernardo, per adibirlo a
sede di eventuali servizi ospedalieri;
Considerato che, se questa notizia corrispondesse a verità,
si darebbe vita ad un'ulteriore appendice dell'attuale struttura
ospedaliera e per di più separata dalla sede principale di viale
Ginevra da due arterie percorse dal traffico
internazionale;
Ritenuto poco opportuno sia aumentare le strutture edilizie
obsolete da adibire a servizio ospedaliero sia incrementare le
difficoltà di comunicazione tra i diversi servizi
ospedalieri;
i sottoscritti Consiglieri regionali
Interrogano
L'Assessore competente per sapere:
1) se corrispondono a verità le voci di un probabile acquisto
del Residence Mont Blanc da trasformare in struttura a servizio del
complesso ospedaliero di viale Ginevra;
2) quale eventuale destinazione sarebbe ipotizzata per questo
complesso edilizio;
3) quale sarebbe il costo dell'acquisto di tale immobile e se
si tratta di un'operazione basata su un attento calcolo di
costi/benefici.
F.to: Squarzino Secondina - Venturella
Président - La parole à l'Assesseur à la santé, au bien-être et
aux politiques sociales, Fosson.
Fosson (UV) - Due parole per un'interrogazione che è basata,
come si dice, su
"preso atto di alcune voci"
, su dei
condizionali
"
probabile"
e
"quale
sarebbe il costo"
. Di vero c'è che il mese scorso, su invito
del Presidente Caveri, ci siamo, lui ed io con gli ipotetici
venditori di questa struttura, recati a visitare questa struttura,
che non conoscevo. E' una struttura che si presta sicuramente a
diversi utilizzi, sia sociali, sia amministrativi. Non credo, per
quello che abbiamo sempre detto e per gli studi fatti, che possa
diventare una struttura sanitaria perché sarebbe "per acuti". Come
abbiamo sempre detto, e gli studi attendibili del resto lo
dimostrano, il problema è avere un'unica sede e il far viaggiare
dei malati per un chilometro invece che per 4 o 5 chilometri non
cambia il problema. Di serio c'è che nel piano acquisti, che è
l'atto formale appena approvato dal Consiglio, non figura questa
struttura. Non sappiamo neanche se i proprietari hanno intenzione
di vendere e quali siano i costi... quindi non figura nel piano
acquisti e non è nei nostri progetti. Nel piano acquisti figura,
per la sanità, solo l'acquisto di un capannone in Regione
Tzamberlet per l'utilizzo e la riabilitazione degli ammalati
tossicodipendenti.
Président - La parole à la Conseillère Squarzino Secondina.
Squarzino (Arc-VA) - Prendo atto della risposta, prendo atto
allora che avevano un fondamento le voci che evidenziavano un
possibile interesse da parte della Regione rispetto a questa
struttura. Prendo atto che non è ancora stato deciso cosa fare,
prendo atto con soddisfazione del fatto che questa struttura non
verrebbe utilizzata come struttura-appendice di un possibile
ampliamento dell'Ospedale, prendo atto del fatto che la Regione non
ha ancora deciso se acquistarla oppure no, ma prendo atto del fatto
che non ha ancora deciso di non acquistarla. L'acquisto di tale
stabile quindi è ancora un progetto che rimane lì nel "sottofondo",
non si è ancora deciso "sì" o "no", ma si comincia a prendere in
esame la questione. Credo che su tale tema vada tenuta alta
l'attenzione, perché c'è da chiedersi che interesse ha la Regione
di continuare ad acquistare degli immobili, per farne che cosa?
Credo si debba fare attenzione che non si continui a perpetrare nel
tempo l'abitudine di usare denaro pubblico per acquistare immobili,
che poi non si sa bene quale destinazione possano avere. Prendo
atto che per ora nel piano acquisti questo immobile non è previsto,
spero ardentemente di non trovarcelo poi inserito in un
aggiornamento del piano acquisti o del futuro piano acquisti.
