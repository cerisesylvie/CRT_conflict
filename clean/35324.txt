Classificazione
BILANCIO E CONTABILITA' REGIONALE



Oggetto del Consiglio n. 2828 del 20 febbraio 2013 - Resoconto
OGGETTO N. 2828/XIII - Interrogazione a risposta immediata:
"Iniziative per accelerare i pagamenti delle forniture di beni e
servizi da parte dell'Amministrazione e degli Enti locali".
Président
- La parole au collègue Cerise.
Cerise (ALPE)
- Merci Madame la Présidente.
Avevamo già predisposto parte di questa interrogazione venerdì,
in quanto a conoscenza dei ritardi nel liquidare i propri fornitori
da parte di alcuni enti locali, a causa dei ritardi nei
trasferimenti di finanza locale da parte della Regione: questo
quanto da loro dichiarato. Lunedì l'abbiamo dovuta integrare visti
gli articoli apparsi sia sulla stampa locale che nazionale,
articoli che ci portavano a conoscenza che i ritardi denunciati
avevano contagiato anche l'Amministrazione regionale fino a
spingere i fornitori a negare delle forniture. Noi sapevamo essere
gli Enti locali e l'Amministrazione regionale efficienti, solerti
nei pagamenti e la cosa ci ha stupiti non poco, ma soprattutto
preoccupati per le ricadute a catena che questo fenomeno può avere
sull'economia locale soprattutto in un momento di crisi, di
recessione come quello che stiamo vivendo.
Noi non vogliamo drammatizzare la situazione, speriamo che sia
solamente qualcosa che è sfuggito di mano, dunque semplicemente
qualche granellino di sabbia negli ingranaggi. Siamo pertanto
fiduciosi che chi risponderà ci vorrà rassicurare, ma soprattutto
rassicurare coloro che aspettano che gli vengano liquidate le loro
spettanze, che trattasi semplicemente di un incidente di percorso,
di una semplice pioggerellina che non è preludio di un temporale.
Tra l'altro, abbiamo appreso poi successivamente ancora, alcuni
minuti fa, della lettera su
La Stampa
del Comandante della
forestale: la smentita che le dichiarazioni del gestore del
distributore di Morgex siano riferite al Corpo da lui diretto, ma
più probabilmente ad altri settori dell'amministrazione. Non
abbiamo motivo di dubitare di questa precisazione, d'altro canto,
se fossero infondate le affermazioni del gestore, sarebbe un atto
di autolesionismo da parte sua. Riteniamo opportuno comunque che si
faccia chiarezza e che il Governo regionale ci porti a conoscenza
dell'effettiva realtà dei fatti e reagisca eventualmente anche di
conseguenza a tutela del buon nome dell'Amministrazione.
Président
- Merci. Pour la réponse, la parole à
l'Assesseur La Torre.
La Torre (GM)
- Ringrazio il collega Cerise, lo
tranquillizzo, non è "scappato" assolutamente nulla di male,
capisco anche lo spirito dell'interrogazione, sono però un po'
affermazioni di carattere generale; ho approfondito anche le
notizie di stampa e ne ho discusso. Evidentemente, purtroppo, le
persone che si lamentano o non dicono la verità o non conoscono
bene la loro contabilità, perché non risulta nessun tipo di questo
genere di ritardo che è stato manifestato attraverso la stampa. Se
c'è stato un ritardo, c'è stato per tutti: c'è stato dal 15, dalla
metà di ottobre a fine dicembre, in quella fase molto chiara in cui
la Regione e i nostri uffici in modo dichiarato hanno ritardato i
pagamenti per quei due mesi, ma non esiste nessun tipo di ritardo
che in quel caso e nel caso in particolare abbia superato i 30
giorni, cioè quindi la normale procedura di istruzione della
pratica, liquidazione e mandato di pagamento. In questo senso
quindi sono quelle notizie un po'...se volete, un po' così di
carattere generale, molto imprecise, che giocano un po'...sempre
sull'inefficienza della politica. A me quindi farebbe piacere
invece andare contro questo generalismo e, se ci fossero
osservazioni precise sul numero delle fatture, io potrei
rispondere, ma, per quello che io ho verificato - e ho verificato
nel dettaglio -, non sono notizie vere.
La stessa cosa vale quando si dice che i Comuni hanno problemi
di cassa: a noi non risulta, mi piacerebbe sapere quale Comune ha
lamentato una sofferenza di cassa, così non è. I trasferimenti sono
in corso, c'è una procedura normale, una procedura che è in questo
momento al vaglio del Consiglio permanente degli enti locali, come
prevede la norma; appena il Consiglio permanente degli enti locali
darà il via ai trasferimenti, noi delibereremo come previsto che
faccia la Giunta. In questo momento, in una situazione di
difficoltà noi continuiamo a mantenere uno stato di normalità.
"Normalità" - quindi per dare anche una risposta per il futuro...-
cosa vuol dire? Che i pagamenti della Regione nella normale
istruzione di una pratica, che avviene attraverso gli assessorati
competenti, attraverso la procedura di liquidazione, che arriva poi
all'Assessorato delle finanze e al conseguente mandato, verranno
pagati nella norma dei 30 giorni. È evidente, secondo me, in un
periodo come questo e paragonandoci ad altre Regioni, che questo è
già un grosso risultato.
Président
- Pour la réplique, la parole au collègue
Cerise.
Cerise (ALPE)
- Grazie Assessore per la risposta, che non
mi soddisfa, perché la informo che le informazioni da me assunte in
precedenza - quelle precedenti a venerdì - non erano correlate a
quelle che sono state poi quelle dichiarazioni rilasciate a
La
Stampa
da qualcun altro...dichiarazioni che
pertanto giustamente dico...il Comandante della Forestale dichiara
non essere riferito al Corpo forestale regionale, ma probabilmente
ad altri enti della Regione, ma lì è portato...non i due mesi che
dice lei, sei mesi come le informazioni...
(interruzione di un consigliere, fuori microfono)
...come le informazioni che ho avuto io...va bene, allora
sicuramente agirà anche per la tutela del buon nome a causa delle
affermazioni che sono state attestate da
La
Stampa
,
perché l'articolo che è stato messo in questione dalla lettera del
Comandante della Forestale...la risposta del giornale...pubblica
l'articolo e dice:
"prendiamo atto della precisazione e
confermiamo quanto scritto"
, vuol dire che hanno comunque
contezza di qualche dichiarazione, hanno qualche riscontro
reale.
(nuova interruzione di un consigliere, fuori
microfono)
Presidente
- Grazie. Punto 3.3 all'ordine del giorno.
