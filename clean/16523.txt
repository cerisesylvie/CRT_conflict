Classificazione
DEMANIO E PATRIMONIO REGIONALE


Resoconto integrale del dibattito dell'aula
Oggetto del Consiglio n. 2923 del 8 gennaio 1998 - Resoconto
SEDUTA ANTIMERIDIANA DELL'8 GENNAIO 1998
OGGETTO N. 2923/X Approvazione dell'acquisto di un'area di
terreno di proprietà del Comune di Brusson sita nel Comune stesso
in località Gremmouth, da destinare all'ampliamento della limitrofa
proprietà regionale. Impegno di spesa.
Deliberazione Il Consiglio
Premesso che l'Amministrazione regionale con atto rogito notaio
Pasquale Amati in data 19 aprile 1995, ha acquistato alcuni terreni
siti in Comune di Brusson occorrenti per la costruzione di un
caseificio per la media ed alta Valle d'Ayas in Comune di Brusson,
di proprietà della "Cooperativa Produttori Latte e Fontina";
Atteso che l'Amministrazione regionale ha necessità di acquisire
il terreno confinante di proprietà del Comune di Brusson e, più
precisamente, l'area distinta al N.C.T. al F. 39 n. 625 di mq. 349,
per l'ampliamento della limitrofa proprietà regionale;
Vista la relazione di stima dell'Ufficio Patrimoniale
dell'Assessorato del Bilancio e delle Finanze in data 17 ottobre
1994 che ha determinato in Lire 8.900.000=
(ottomilioninovecentomila) il valore del suddetto terreno;
Dato atto:
- che il Comune di Brusson, con deliberazione del Consiglio
comunale n. 57 in data 28 novembre 1995 ha deliberato di approvare
l'alienazione in favore della Regione Autonoma Valle d'Aosta del
terreno in argomento, riservandosi, però, l'uso di una superficie
di circa mq. 15 lungo il lato sud del muro di sostegno del piazzale
del bocciodromo, per la posa provvisoria e temporanea di una cabina
di trasformazione ENEL prefabbricata per l'alimentazione elettrica
del bocciodromo stesso, fino ad eventuale futura realizzazione
interna;
- che il Comune di Brusson, con deliberazione del Consiglio n.
11 del 5 aprile 1996 esecutiva, ha modificato la propria precedente
deliberazione n. 57 del 28 novembre 1995, in quanto l'ENEL ha
richiesto che fosse direttamente il Comune a costituire su parte
del terreno, a favore dell'Ente stesso, un diritto di superficie
per la posa di una cabina di trasformazione, servitù di passaggio
pedonale e carraio, nonché la servitù di elettrodotto per linee di
media e bassa tensione in cavo sotterraneo;
Atteso che, ai fini del perfezionamento dei diritti reali
richiesti dall'ENEL, il mappale n. 625 del F. 39, a seguito di
frazionamento redatto dal Geom. Pio Lévêque, modello 51, prot. n.
2526, approvato dall'Ufficio Tecnico Erariale di Aosta in data 1
ottobre 1996, ha assunto i numeri 890 e 891 di particella
rispettivamente di mq. 332 e 17;
Dato atto che a rogito notaio Giovanni Favre in data 20 novembre
1996, Rep. n. 113.395 e n. 113.406, il Comune di Brusson ha
concesso all'ENEL:
a) il diritto di costruire e mantenere, per la durata di anni 5
(cinque) a partire dalla data di stipula, con servitù di sporto,
stillicidio, presa d'aria e di apertura di porta di accesso, di
luce, sul predetto terreno, una cabina di trasformazione tipo box
prefabbricato delle dimensioni di 2,50 per 4,00 metri circa in
pianta ed alta 2,50 metri circa dal piano del pavimento nonché il
basamento e tutte le opere accessorie di sostegno del terreno
circostante e di accesso alla cabina (muri, terrapieni, gabbionate,
eccetera);
b) la servitù di passaggio pedonale e carraio per accedere alla
cabina nella porzione di terreno compresa fra la cabina stessa e la
strada comunale;
c) la servitù di elettrodotto per le linee a media e bassa
tensione in cavo sotterraneo che l'ENEL riterrà opportuno costruire
o porre in opera per l'esercizio della cabina;
Sottolineato che tutte le spese notarili relative all'atto di
compravendita tra la Regione ed il Comune di Brusson saranno, come
per legge, a carico dell'Amministrazione regionale;
Richiamate le deliberazioni della Giunta regionale n. 6162 in
data 30 dicembre 1996, n. 317 in data 3 febbraio 1997 e n. 2436 in
data 7 luglio 1997 concernenti il bilancio di gestione della
Regione per l'anno 1997 e per il triennio 1997/1999, nonché la
circolare applicativa n. 7 del 6 febbraio 1997 (prot. n.
320/SGT);
Aggiunto che, ai sensi e per gli effetti dell'articolo 22, comma
5, della legge regionale 19 gennaio 1996, n. 1, l'allora Assessore
al Bilancio e alle Finanze, Massimo Lévêque, ha espresso parere
favorevole all'acquisto con nota in data 20 giugno 1996, prot. n.
12889/5FIN.;
Precisato, altresì, quanto segue per ciò che concerne l'articolo
9, commi 3 e 4, della legge regionale 10 aprile 1997, n. 12,
riguardante il regime dei beni della Regione:
- comma 3: trattasi di trattativa privata già avviata prima
dell'entrata in vigore della legge regionale in questione con
conseguente legittima aspettativa da parte del Comune proprietario
che, peraltro, ha già deliberato l'alienazione del terreno;
- comma 4: l'acquisto del terreno di cui trattasi rientra nel
programma di acquisto avviato dall'Amministrazione regionale per la
costruzione del caseificio nelle premesse citato e per la
realizzazione del quale è già stato perfezionato un atto di
compravendita con la "Cooperativa Produttori Latte e Fontina";
Considerato che il presente provvedimento attiene all'obiettivo
n. 062201 ("Gestione delle procedure per l'acquisizione e la
dismissione di beni immobili...") attribuito al Servizio attività
contrattuale e patrimoniale della Presidenza della Giunta;
Visto il parere favorevole di legittimità rilasciato dal Capo
Servizio attività contrattuale e patrimoniale del dipartimento
legislativo e legale della Presidenza della Giunta regionale, ai
sensi dell'articolo 72 della legge regionale n. 3/1956 e successive
modificazioni, e del combinato disposto degli articoli 13 comma 1
lett. e) e 59 - comma 2 - della legge regionale n. 45/1995, sulla
presente deliberazione;
Delibera
1) di approvare l'acquisto dal Comune di Brusson dell'area di
terreno in località Gremmouth, da destinare all'ampliamento della
limitrofa proprietà regionale, distinta al N.C.T. al F. 39 con i
nn. 890 e 891 di complessivi mq. 349, per il prezzo a corpo di Lire
8.900.000= (ottomilioninovecentomila);
2) di approvare ed impegnare la spesa complessiva di Lire
8.900.000= (ottomilioninovecentomila) da imputare al capitolo 35060
("Spese per l'acquisto di beni patrimoniali") - Rif. 623 -
Obiettivo 062201 - del bilancio di previsione della Regione per
l'esercizio finanziario 1997, che presenta la necessaria
disponibilità;
3) di dare atto che il terreno di cui al punto 1) è gravato dai
diritti reali di cui all'atto a rogito notaio Giovanni Favre in
data 20 novembre 1996, Rep. n. 113.395 e n. 113.406, e, più
precisamente:
a) il diritto di costruire e mantenere, per la durata di anni 5
(cinque) a partire dalla data di stipula, con servitù di sporto,
stillicidio, presa d'aria e di apertura di porta di accesso, di
luce, sul predetto terreno, una cabina di trasformazione tipo box
prefabbricato delle dimensioni di 2,50 per 4,00 metri circa in
pianta ed alta 2,50 metri circa dal piano del pavimento nonché il
basamento e tutte le opere accessorie di sostegno del terreno
circostante e di accesso alla cabina (muri, terrapieni, gabbionate,
eccetera);
b) la servitù di passaggio pedonale e carraio per accedere alla
cabina nella porzione di terreno compresa fra la cabina stessa e la
strada comunale;
c) la servitù di elettrodotto per le linee a media e bassa
tensione in cavo sotterraneo che l'ENEL riterrà opportuno costruire
o porre in opera per l'esercizio della cabina;
4) di conferire al Presidente della Giunta od, eventualmente, in
caso di delega, all'Assessore che interverrà alla stipulazione
dell'atto conseguente al presente provvedimento, la facoltà di
autorizzare l'inserzione nello stesso delle precisazioni,
rettifiche ed aggiunte che il notaio rogante riterrà necessarie per
il perfezionamento dell'atto;
5) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 8, lettera d), del decreto legislativo 22
aprile 1994, n. 320.
Presidente Ha chiesto la parola l'Assessore all'istruzione e
cultura, Louvin.
Louvin (UV) Je voudrais uniquement informer le Conseil qu'un
amendement a été déposé concernant cette délibération. C'est un
amendement qui tient à la partie financière de la délibération, en
particulier cette modification a trait à l'approbation du budget de
gestion de la Région du 30 décembre; les prémisses, et la partie
délibérative en sont par conséquent modifiées.
Presidente Do lettura dell'emendamento proposto dalla
Giunta:
Emendamento Nella premessa si sostituisce:
"Richiamate le deliberazioni della Giunta regionale n. 6162 in
data 30 dicembre 1996, n. 317 in data 3 febbraio 1997 e n. 2436 in
data 7 luglio 1997 concernenti il bilancio di gestione della
Regione per l'anno 1997 e per il triennio 1997/1999, nonché la
circolare applicativa n. 7 del 6 febbraio 1997 (prot. n.
320/SGT);"
con:
"Richiamata la deliberazione della Giunta regionale n. 4853 in
data 30 dicembre 1997 concernente l'approvazione del bilancio di
gestione per l'anno 1998 e per il triennio 1998/2000, con
attribuzione alle strutture dirigenziali di quote di bilancio e
degli obiettivi gestionali correlati e di disposizioni
applicative;"
Nel dispositivo si sostituisce
"2) di approvare ed impegnare la spesa complessiva di Lire
8.900.000= (ottomilioninovecentomila) da imputare al capitolo 35060
("Spese per l'acquisto di beni patrimoniali") - Rif. 623 -
Obiettivo 062201 - del bilancio di previsione della Regione per
l'esercizio finanziario 1997, che presenta la necessaria
disponibilità;"
con:
"2) di approvare e liquidare la spesa complessiva di Lire
8.900.000= (ottomilioninovecentomila) da imputare al capitolo 35060
("Spese per l'acquisto di beni patrimoniali") - Rif. 623 -
Obiettivo 062201 - del bilancio di previsione della Regione per
l'esercizio finanziario 1998, che presenta la necessaria
disponibilità;"
Pongo in votazione la delibera nel testo emendato:
Presenti, votanti e favorevoli: 26
Il Consiglio approva all'unanimità
