Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2903 del 10 giugno 1987 - Resoconto
OGGETTO N. 2903/VIII - DISEGNO DI LEGGE CONCERNENTE: "NORME
SULLE INCOMPATIBILITÀ DEI CONTROLLORI REGIONALI IN SERVIZIO NELLA
CASA DA GIOCO DI SAINT-VINCENT".
PRESIDENTE
: Ha chiesto a parola il Presidente della
Giunta, Rollandin; ne ha facoltà.
ROLLANDIN (U.V.):
C'est une proposition qui a été
examinée et prise en accord avec les forces syndicales et qui tient
compte de certains changements du personnel de la Maison de
jeu.
Il s'agit de modifier pour incompatibilité et donc de prévoir
que même pour la Maison de jeu une attention particulière soit
accordée aux exigences du personnel. Le rapport est suffisamment
exhaustif et je ne veux rien ajouter à ce problème que tous
connaissent.
Des difficultés ont surgi quant à la question du personnel et
avec ces premières modifications du règlement nous espérons
reprendre l'examen du règlement dans son ensemble.
PRESIDENTE
: Ha chiesto la parola il Consigliere Aloisi;
ne ha facoltà.
ALOISI (M.S.I.):
Ho chiesto la parola perché vorrei
capire bene le ragioni che hanno mosso la Giunta a presentare
questo disegno di legge e le situazioni che lo hanno determinato.
Poiché la Giunta regionale non vorrà dare di certo tutte le
spiegazioni ed i necessari chiarimenti, logici ed obiettivi,
cercherò di ricavare alcune deduzioni su questa legge.
Alcuni mesi fa, due candidati, che avevano svolto un concorso
per posti di vice-commissario, hanno presentato due ricorsi al
T.A.R., perché erano stati esclusi dalla Giunta sulla base
dell'articolo 22 delle norme regolamentari. Con la presente legge,
pertanto, la Giunta regionale tenta di porre rimedio ad
un'arbitraria imposizione di estromissione dal titolo.
Tale situazione, che mira a sanare questa presunta
incompatibilità, emerge chiaramente dalla relazione allegata a
questo disegno di legge e firmata dal responsabile del personale,
Walter Lillaz. Mi pare ormai assodato che il personale addetto ai
servizi di controllo della Casa da Gioco di St. Vincent è personale
regionale a tutti gli effetti, con rapporto di pubblico impiego, e
quindi anche nei suoi confronti devono essere applicate le
incompatibilità previste per tutto il personale
dell'Amministrazione regionale.
Gli articoli disciplinanti lo stato giuridico del personale
regionale sono quelli della legge n. 3 del 1956 e successive
modificazioni. Tali articoli devono essere applicati anche ai
dipendenti in servizio presso la Casa da Gioco di St. Vincent e ad
essi non possono essere applicate altre norme regolamentari, siano
essi inefficaci o illegittimi, perché, dal Bollettino Ufficiale
della Camera dei Deputati sulla legislazione regionale, n. 3 del
1977, a pag. 400 si rileva che:
"Il personale regionale della Casa da Gioco non può
promiscuamente essere disciplinato da norme regolamentari e da
leggi regionali. Valgono gli articoli di legge regionale e, nella
fattispecie, la n. 3 del 1977 e successive modificazioni. Qualsiasi
altra applicazione, se fatta, avviene in violazione di leggi
civili, penali e sindacali".
Non solo, ma, alla pagina 110 del libro di cui è autore il
Segretario Generale, dott. Barbagallo, intitolato
"La Regione:
profili dell'ordinamento regionale in Italia"
(Musumeci, 2a
edizione), si legge chiaramente:
"La promulgazione delle norme
regolamentari spetta al Presidente della Giunta regionale".
Orbene, signor Presidente della Giunta, la delibera n. 335 del
1968 non è mai stata promulgata e quindi una sua modifica non ha
alcun valore. Ne consegue che oggi, con questa legge, si vuole
modificare parzialmente un regolamento mai promulgato e quindi
privo di efficacia. La delibera n. 33 contenente le norme
regolamentari che, come previsto dallo Statuto, il Presidente della
Giunta regionale avrebbe dovuto promulgare, non sono mai state
promulgate e, quindi, sono prive di efficacia.
Purtroppo, da quelle norme regolamentari hanno preso l'avvio le
citazioni alla Corte dei Conti nei confronti del personale di
controllo regionale. La stessa Corte dei Conti, avendo avuto
notizia dell'inefficacia delle norme regolamentari regionali, ha
rinviato al prossimo 19 gennaio la discussione sul giudizio di
responsabilità dei controllori regionali.
Con questi presupposti, dichiarando che la delibera n. 335 non è
regolare, e quindi è inefficace, e ritenendo che non abbia alcun
senso la presentazione di un disegno di legge su di una delibera
inefficace, perché potrebbe essere impugnata in qualsiasi momento
da qualsiasi Consigliere o cittadino, chiedo il rinvio di questa
legge affinché la si discuta in sede di Commissione.
Riallacciandomi a tale argomento, questa mattina avevo tentato
di portare a conoscenza del Consiglio una questione di una certa
gravità che attiene sempre alla Corte dei Conti. Alcuni giorni fa
io ho ricevuto una lettera dal Partito Democratico, firmata da
Andrea Molinano, nella quale, oltre a criticare l'atteggiamento dei
Democratici Popolari, per la presentazione del simbolo a livello
nazionale, si cita testualmente e si chiama in causa uno dei
magistrati, un certo Cesare Crosta, presso la Corte dei Conti di
Roma, dove sono sotto giudizio
"alcuni vostri ex Amministratori,
tra i quali il signor Martin ed altri",
e lo si accusa di
connivenza o connubio con il Movimento regionalista dei Democratici
Popolari e vi si sottintende che, in tutta la vicenda, ci siano
delle situazioni illegittime.
Io non voglio andare oltre, perché, come ripeto, ho solo
ricevuto questa lettera, con tanto di data e di firma, ma ritengo
che le accuse mosse debbano essere approfondite, perché sono molto
gravi, per cui annuncio che sarà mio dovere fare in modo che questa
lettera pervenga alla Corte dei Conti, ai magistrati di Aosta ed
alla Procura generale di Torino, affinché si verifichi sino in
fondo l'esistenza del connubio o del presunto interesse tra il
Movimento regionalista ed il magistrato della Corte dei Conti. Si
tratterebbe di un fatto gravissimo, specie se si fa riferimento a
quanto è successo al giudizio illegittimo comminato al Commissario
regionale Eraldo Manganone: non vorrei che tale giudizio fosse
stato suffragato da connivenze di questo tipo.
Concludo il mio intervento, ma mi riservo di inviare a chi di
competenza la lettera che mi è pervenuta e nel contempo chiedo,
naturalmente se è possibile, il rinvio della legge n. 400.
Grazie.
PRESIDENTE
: Il richiamo che stavo per fare al Consigliere
Aloisi riguardava l'aderenza del suo intervento all'oggetto in
discussione e cioè al disegno di legge che recita: "Norme
sull'incompatibilità dei controllori regionali in servizio nella
Casa da gioco di St. Vincent".
Ha chiesto la parola il Consigliere Sandri; ne ha facoltà.
SANDRI (N.S.):
Mi associo alla richiesta avanzata dal
Consigliere Aloisi, in quanto, anche nel verbale della Commissione
paritetica, si legge:
"Il Dr. Barbagallo fa presente che la
legge non sana eventuali incompatibilità già verificatesi, ma vuole
ricondurre....".
Esistono quindi dei problemi di chiarezza che
dovrebbero essere esaminati con attenzione. Sarei grato al
Presidente della Giunta se volesse comunicare al Consiglio i nomi
delle persone per le quali si sono già verificate delle
incompatibilità, in quanto, sempre nei verbali della Commissione,
il signor Walter Lillaz dice:
"Viene riferito che sono state
rilevate alcune (due casi) incompatibilità sopravvenute che si
intendono sanare".
Vorremmo anche sapere come mai, nel merito,
non sono stati mai presi provvedimenti.
PRESIDENTE
: Mi sembra di aver capito che un Consigliere
si sia già espresso a favore del rinvio e pertanto chiedo se
qualche altro Consigliere vuole esprimersi contro il rinvio.
Ha chiesto la parola il Presidente della Giunta, Rollandin; ne
ha facoltà.
ROLLANDIN (U.V.):
Le problème a déjà été examiné au
niveau des commissions compétentes et le résultat de ce projet de
loi est dû aux différentes rencontres qui se sont tenues avec les
organisations syndicales, lesquelles ont sollicité ce projet de
loi.
Je crois qu'il est nécessaire de régler ce problème au plus tôt.
Tout le monde sait ce qui se passe à la Maison de jeu; nous n'avons
rien à cacher et étant donné que suite à un concours certains
problèmes ont pu être vérifiés, nous avons jugé nécessaire de
modifier ce règlement.
Pour ce qui est des observations du Conseiller Aloisi, je
voudrais souligner qu'au moment de la discussion le secrétaire
général était d'accord sur ce projet. Il est donc possible
d'approuver au plus vite, compte tenu des exigences.
PRESIDENTE
: Se nessuno chiede la parola, pongo in
votazione la richiesta di rinvio del disegno di legge alle
Commissioni competenti:
ESITO DELLA VOTAZIONE
Presenti: 28
Votanti: 28
Favorevoli: 7
Contrari: 21
Il Consiglio non approva
PRESIDENTE
: Ha chiesto la parola il Consigliere Aloisi;
ne ha facoltà.
ALOISI (M.S.I.):
A mio parere rimane incomprensibile la
citazione del Presidente della Giunta quando sostiene di aver
acquisito il parere del Segretario Generale, dott. Barbagallo,
prima di presentare questa proposta di legge, e ciò proprio perché
lo stesso dott. Barbagallo, alla pagina 110 del testo che prima ho
citato, scrive:
"La promulgazione delle norme regolamentari
spetta al Presidente della Giunta regionale".
La delibera n.
335, quindi, non ha alcun valore, perché è inefficace, non essendo
mai stata promulgata dal Presidente della Giunta.
A questo punto io mi chiedo come sia possibile presentare una
legge di modifica di un regolamento che non esiste e che quindi è
inefficace; ce lo dice del resto lo stesso Segretario Generale. Mi
meraviglio che non si accetti la richiesta di un rinvio alle
Commissioni di una materia tanto delicata, che potrebbe avere
notevoli ripercussioni. Se passa la legge, infatti, io mi impegno
fin d'ora ad impugnarla presso il Tribunale Amministrativo. Che
senso avrebbe, quindi, una tale approvazione? La delibera n. 335 è
inefficace perché non è mai stata promulgata ed infatti, proprio su
questa inefficacia, l'ex Commissario regionale Manganone avanzerà
un ricorso alla Corte dei Conti, affinché invalidi tutto quanto
nella sua vicenda si basa su quella delibera che non regge, perché
non esiste e quindi è inefficace.
A questo punto, che motivo c'è, da parte del Presidente della
Giunta, a voler insistere nella presentazione di una legge, nei
confronti della quale io ho avanzato delle osservazioni di
inefficacia, ritenendo che la stessa non abbia alcun senso e che
sarebbe preferibile rivederla in sede di Commissione per riuscire a
chiarirne tutta la problematica? Invito, quindi, ancora una volta
il Presidente della Giunta a riportare in Commissione questa legge,
perché la si possa discutere in modo più approfondito e serio,
altrimenti, pur assoggettandomi alla volontà della maggioranza, la
impugnerò domani mattina stessa presso il T.A.R., perché la ritengo
inefficace.
PRESIDENTE
: Ha chiesto la parola il Consigliere Pascale;
ne ha facoltà.
PASCALE (P.S.I.):
Noi non voteremo questo disegno di
legge perché nutriamo notevoli perplessità giuridiche sulla sua
legittimità. Oltre alle perplessità già fatte presenti dal
Segretario Generale nella sua relazione e che sono state citate dai
Colleghi, mi riferisco in modo particolare all'art. 3, laddove si
dice:
"Il concorrente che abbia partecipato a concorsi per la
copertura di posti di controllore deve dichiarare, all'atto
dell'eventuale vittoria, di non trovarsi nelle condizioni
anzidette".
Mi pare che qui si tenda a stabilire, con una legge, un
requisito che il bando di concorso non prevedeva e quindi questa
legge ha un effetto retroattivo che non so quale legittimità
giuridica possa avere. Non credo che con questo disegno di legge,
sempre che sia vistato dal Presidente della Commissione di
Coordinamento, possano essere sanate tutte le incompatibilità o
passate o sopravvenute al momento dell'espletamento di un
concorso.
PRESIDENTE
: Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Mi riesce difficile capire perché
ci si voglia nascondere dietro la forza dei numeri, anche dopo che
il Consigliere Aloisi ha portato all'attenzione del Consiglio delle
argomentazioni elementari delle quali bisognerebbe prendere
atto.
Ho l'impressione, inoltre, che questa legge sia diretta al
perseguimento di uno scopo ben preciso. Le voci corrono e ormai
sappiamo di trovarci di fronte ad una situazione abbastanza
preoccupante, determinata dal fatto che è risultato vincitore di un
particolare concorso un certo signore, del quale non voglio
rivelare il nome. Si è scoperta così l'esistenza di alcune
incompatibilità, all'interno della Casa da Gioco, che già
esistevano anche quando sono state fatte le precedenti assunzioni.
Tuttavia, solo ora, essendo risultato vincitore del concorso questo
signore, si è scoperto che esiste una certa incompatibilità.
Questa legge, pertanto, è finalizzata al perseguimento di uno
scopo ben preciso, ma noi non possiamo condividere questo modo di
amministrare che aspetta il caso per procedere. Il caso è venuto e
ora si tenta di presentare questa legge che, come giustamente
ricordava il Consigliere Aloisi, è inefficace e non potrebbe essere
approvata dalla Commissione di Coordinamento. Lo stesso Consigliere
ha detto che l'impugnerà, e sono convinto che lo farà, per cui
l'odierna approvazione non avrebbe alcun senso.
È stata fatta la richiesta abbastanza democratica di rinviare il
testo della legge in Commissione per verificare in quella sede
quanto ha affermato il Consigliere Aloisi, che ha anche appoggiato
le sue affermazioni con validi elementi giustificativi, e
ripresentarla eventualmente in Consiglio in un secondo tempo.
Invece qui si ha fretta, probabilmente perché l'approvazione della
legge è finalizzata a punire e a colpire.
Noi, però, non siamo d'accordo con questo modo di agire, anche
perché non esistono solo due forme di incompatibilità, come forse
ha detto qualcuno, ma ne esistono ben di più. In sede di
Commissione ho chiesto il numero esatto delle varie forme si
incompatibilità esistenti all'interno della Casa da Gioco di St.
Vincent e sono favorevole a portarle a conoscenza dell'intero
Consiglio. Adesso, invece, per il semplice fatto che è risultata
vincitrice di un concorso (bontà sua!) una bravissima persona,
molto conosciuta in Valle d'Aosta, si presenta questa legge per
punirla!
Torno a ripetere che noi non siamo d'accordo con questo modo di
amministrare la cosa pubblica e, non solo voteremo contro
l'approvazione della legge, ma, personalmente, mi assocerò al
Consigliere Aloisi per impugnarla davanti al T.A.R., proprio per
dimostrare, come dimostreremo, che queste situazioni non possono
essere tollerate dal Consiglio regionale.
Invito ancora il Presidente della Giunta a riflettere sulla
richiesta del rinvio della discussione di questo disegno di legge
dinanzi alla Commissione competente, presso la quale noi intendiamo
chiarire alcuni aspetti del problema. Noi non vogliamo colpire
nessuno, perché non si deve fare politica con l'intento di colpire.
Noi siamo contro questo atteggiamento e ribadisco la richiesta di
esaminare il disegno di legge in sede di Commissione.
Se invece si vuole continuare in una forma di politica
arrogante, si continui pure! Speriamo solo che le elezioni del 14 e
15 giugno portino qualche elemento di chiarezza, anche perché voi
state ingannando gli elettori: pur appartenendo, infatti, alla
stessa maggioranza, vi scontrate sulle piazze e poi continuate a
stare insieme, come se nulla fosse! Gli elettori devono sapere che
voi li state ingannando! È impossibile condividere l'atteggiamento
e la posizione di questa maggioranza in un momento così delicato: i
Partiti che la compongono si scontrano sulle piazze e si
accarezzano in sede di Esecutivo. È evidente che sono legati al
potere ed alla poltrona!
PRESIDENTE
: Ha chiesto la parola il Consigliere Sandri;
ne ha facoltà.
SANDRI (N.S.):
Come diceva il "Grande Vecchio", mi sembra
che uno spettro aleggi sull'Europa ed anche sulla Valle d'Aosta: il
Casinò di St. Vincent. Tutte le volte, infatti, che il Presidente
della Giunta parla di questo argomento si "infogna" in una
situazione piena di spine. Ci troviamo in un Consiglio regionale
che, un giorno sì e l'altro pure, è chiamato a discutere di
problemi legati in qualche modo al Casinò. Siamo in un Consiglio
regionale che ha il Presidente della Giunta beneficiato da una
sentenza di amnistia; quattro Consiglieri (di cui uno all'estero)
rinviati a giudizio per concussione o peculato, o per ambedue; due
Consiglieri hanno una causa pendente presso la Corte dei Conti ed
uno di loro ricopre ancora l'incarico di Assessore regionale alle
Finanze. Abbiamo poi una serie di dipendenti regionali che sono
colpiti da un rinvio a giudizio, ed uno di loro, pur essendo stato
rinviato a giudizio per reati gravi che interessano la sua
funzione, occupa ancora il posto di dirigente delle Finanze e di
responsabile del Bilancio.
In questa situazione non abbiamo sentito nessuna presa di
posizione e nessuna esplicita intenzione o capacità di affrontare
il problema in maniera corretta e dignitosa, da persone serie.
Ancora una volta, invece, ci viene presentato un progetto di legge
arruffato, palesemente inefficace, che vuole coprire interessi ed
"interessucci", e che comunque vuole porre le basi per future
assunzioni, nella Casa da Gioco di St. Vincent, non molto certe e
sicure sotto l'aspetto della correttezza professionale.
A questo punto io chiedo: come vogliamo portare avanti la
questione del Casinò? Vogliamo negare tutto? Vogliamo negare che un
Consigliere regionale non partecipa alle riunioni di questo
Consiglio da ben tre anni e mezzo, dimenticando i suoi doveri verso
coloro che l'hanno eletto? Vogliamo continuare a non renderci conto
che il Casinò è qui presente? Vogliamo continuare a negare
un'evidenza così palese?
Onorevoli colleghi Consiglieri, io vorrei ricordarvi le
dichiarazioni dell'ex Presidente Andrione, fatte nella riunione
dell'8 ottobre 1975, quando, allorché due Consiglieri regionali non
erano ancora stati rinviati a giudizio ma erano semplicemente
inquisiti (oggi, invece, siamo molto più avanti), propose di
modificare una mozione:
"Visto che in genere siamo contrari alle Commissioni (e
questo lo abbiamo constatato anche qualche anno dopo) ed anche
perché vogliamo evitare di interferire nell'istruttoria che la
Magistratura sta conducendo in merito all'imputazione di
concussione aggravata (la storia si è poi ripetuta) elevata a
carico di due Consiglieri regionali, io propongo che, ferma
restando la prima parte della mozione presentata, la parte
dispositiva della mozione stessa sia modificata come segue:
IL CONSIGLIO REGIONALE
ad unanimità di voti, allo scopo di tutelare il buon nome, il
prestigio e l'onore del Consiglio regionale,
DEPLORA
che i Consiglieri Gheis e Torrione abbiano gravemente mancato
alla deontologia propria alla loro carica".
Signori miei, in vent'anni l'onore, la dignità e la deontologia
del Consiglio regionale sono caduti molto in basso! Qualche minuto
fa noi abbiamo sentito il Presidente della Giunta rifiutare il
rinvio in Commissione di una legge, nei confronti della quale la
minoranza, insieme al Segretario Generale della Regione, aveva
ravvisato gravi violazioni legislative!
Io credo che questo problema sia prima di tutto una questione di
correttezza personale, nel senso che i Consiglieri regionali, in
questo momento e di fronte alla popolazione, devono rispettare
l'impegno di mantenere valide e forti le istituzioni! Non è
certamente con questo modo arrogante di presentare le cose e di non
rendersi conto che, comunque, il Casinò di St. Vincent è qui
davanti a noi, che comunque lo scandalo c'è stato e che per esso la
Magistratura ha chiesto un rinvio a giudizio, che si affrontano
tutti questi nodi! Così facendo, anzi, noi manchiamo al nostro
dovere di Consiglieri nei confronti della popolazione.
Mi rivolgo pertanto al Presidente della Giunta perché chieda lui
stesso, a nome della maggioranza del Consiglio, che questa legge
sia riportata all'esame delle Commissioni. Sono convinto che tale
comportamento sarebbe molto dignitoso, anche perché gli eviterebbe
la brutta figura di vedersi bocciare la legge dalla Commissione di
Coordinamento, proprio perché la stessa non ha alcun senso dal
punto di vista legale.
PRESIDENTE
: Ha chiesto la parola il Presidente della
Giunta regionale, Rollandin; ne ha facoltà.
ROLLANDIN (U.V.):
Le choix de ne pas renvoyer, mais de
discuter la loi, dérive d'une requête des forces syndicales de
porter au plus tôt à l'attention du Conseil ce projet de loi.
Quant aux observations sur la légalité du projet, je tiens à
souligner qu'il est possible, à ma connaissance, de présenter un
projet de loi qui viendra compléter les règles spécifiques sur ce
qui se passe à la Maison de jeu: les "mansioni" de la Maison de
jeu. Cela est légal, le Conseil régional peut le faire n'importe
quand. Avec ce projet de loi on donne une réglementation du travail
au sein de la Maison de jeu, cela est de la compétence du Conseil
régional.
Si la délibération n. 353 n'a jamais été publiée, c'est qu'il
s'agit d'un cas à part; de '67 il y a vingt ans et donc je ne
connais pas les raisons qui en sont à la base.
Je veux repousser les dires de M. Baldassarre que le projet de
loi est contre quelqu'un, car il ne s'agit pas de privilégier
quelqu'un contre d'autres. Je sais, comme lui, ce qui s'est passé.
Les raisons du choix ont été dites aux différentes commissions et
aux différents commissaires. Comme le sait. M. Baldassarre, nous
avons connu certaines situations d'où notre perspective de
présenter un projet de loi aux fins d'une réglementation différente
du système de travail et des incompatibilités quant à l'entrée à la
Maison de jeu. Telles sont les finalités.
Art. 3: Obbligo della dichiarazione.
"Il personale che si
trovi o si venga a trovare nelle condizioni indicate nell'art.
1 (qui modifie les précédents) decade dall'impiego".
Voilà
ce qui doit se produire en cas d'incompatibilité!
"Il concorrente che abbia partecipato a concorsi per la
copertura di posti di controllore deve dichiarare,..".
C'est
pour le futur, car pour le présent les conseillers savent ce qui se
passe: un citoyen peut être embauché au casino; à un certain moment
il pourrait y avoir incompatibilité pour des raisons indépendantes
de sa volonté, par exemple la soeur d'un employé de la Maison de
jeu: se marie avec un garçon qui travaille à la Maison de jeu:
voilà l'incompatibilité. Si ce n'est pas l'intéressé qui met au
courant l'Administration régionale, personne ne le sait.
Il faut donc pouvoir réglementer les incompatibilités au sein de
la Maison de jeu. On ne peut que partager les dires de M.
Baldassarre sur les candidats ayant eu un certain résultat au
concours; en effet, on lui a dit pourquoi il n'était pas possible
de leur donner une place, car avec la réglementation actuelle ils
tombent sous le coup de l'incompatibilité. Ce n'est absolument pas
contre quelqu'un en particulier et c'est une situation que l'on a
vue à un certain moment, d'où la nécessité d'éviter que cela se
reproduise.
PRESIDENTE
: Passiamo ora all'esame del l'articolato.
Do lettura dell'art. 1:
Art. 1
(Incompatibilità)
1. Non può essere assunto né prestare servizio come
controllore regionale nella Casa da Gioco di Saint-Vincent chi si
trovi in una delle seguenti condizioni:
a)
abbia un interesse qualsiasi nella gestione o nella
direzione della Casa da gioco o delle società concessionarie della
gestione della stessa o nelle attività connesse, direttamente o
indirettamente, all'esercizio del gioco d'azzardo;
b)
sia coniuge, parente o affine fino al terzo grado o
legato da vincoli di affiliazione o adozione con gli amministratori
e i gestori delle società concessionarie della gestione della Casa
da Gioco (o sia coniugato con persona che si trovi in detto
rapporto).
PRESIDENTE
:: Se nessuno chiede la parola, pongo in
votazione l'articolo 1 testé letto:
ESITO DELLA VOTAZIONE
Presenti: 27
Votanti: 27
Favorevoli: 19
Contrari: 8
Il Consiglio approva
PRESIDENTE
: Do lettura dell'articolo 2:
Art. 2
(Adempimenti in ordine alla presenza in servizio)
1. Il controllore che sia coniuge, parente o affine fino al
terzo grado o legato da vincoli di affiliazione o adozione con
dipendenti della Casa da gioco addetti ai giochi o al controllo
sugli stessi ha l'obbligo di far presente detta condizione al
Commissario regionale - che provvederà ad informare anche
l'Assessorato alle finanze - al fine di evitare in ogni caso la
propria presenza in servizio contemporaneamente a quella dei
dipendenti della Casa da gioco testé menzionati.
PRESIDENTE
: Se nessuno chiede la parola, pongo in
votazione l'articolo 2 testé letto:
ESITO DELLA VOTAZIONE
Presenti: 30
Votanti: 30
Favorevoli: 20
Contrari: 10
Il Consiglio approva
PRESIDENTE
: Do lettura dell'art. 3:
Art.
3
(Obbligo della dichiarazione)
1. Il personale che si trovi o si venga a trovare nelle
condizioni indicate nell'art. 1 decade dall'impiego. Il concorrente
che abbia partecipato a concorsi per la copertura di posti di
controllore deve dichiarare, all'atto dell'eventuale vittoria, di
non trovarsi nelle condizioni anzidette; in caso contrario non può
essere adottato il provvedimento di nomina.
PRESIDENTE
: Se nessuno chiede la parola, pongo in
votazione l'articolo 3 testé letto:
ESITO DELLA VOTAZIONE
Presenti: 30
Votanti: 30
Favorevoli: 20
Contrari: 10
Il Consiglio approva
PRESIDENTE
: Do lettura dell'articolo 4:
Art. 4
(Esclusione dai concorsi)
1. In ogni caso non può essere ammesso al concorso per
controllore chiunque abbia subito un provvedimento di divieto di
accesso alle sale da gioco.
PRESIDENTE
: Se nessuno chiede la parola, pongo in
votazione l'articolo 4 testé letto:
ESITO DELLA VOTAZIONE
Presenti: 30
Votanti: 30
Favorevoli: 20
Contrari: 10
Il Consiglio approva
PRESIDENTE
: Do lettura dell'articolo 5:
Art.
5
(Disposizioni generali)
1.
Restano ferme le altre incompatibilità previste per
il personale dell'Amministrazione regionale.
2.
Il termine "controllore" usato nel testo della
presente legge indica qualsiasi qualifica funzionale o profilo
professionale appartenente al ruolo del personale della Casa da
gioco di Saint-Vincent di cui all'allegato C alla legge regionale
21 maggio 1985, n. 35, recante norme sull'ordinamento dei servizi
regionali, e successive modificazioni.
PRESIDENTE
: Se nessuno chiede la parola, pongo in
votazione l'articolo 5 testé letto:
ESITO DELLA VOTAZIONE
Presenti: 30
Votanti: 30
Favorevoli: 20
Contrari: 10
Il Consiglio approva
PRESIDENTE
: Do lettura dell'articolo 6:
Art. 6
(Abrogazione di norme)
1. Sono abrogate tutte le disposizioni incompatibili con le
disposizioni degli articoli precedenti.
PRESIDENTE
: Se nessuno chiede la parola, pongo in
votazione l'articolo 6 testé letto:
ESITO DELLA VOTAZIONE
Presenti: 30
Votanti: 30
Favorevoli: 20
Contrari: 10
Il Consiglio approva
PRESIDENTE
: Ha chiesto la parola per dichiarazione di
voto il Consigliere Aloisi; ne ha facoltà.
ALOISI (M.S.I.):
Intendo ribadire al Consiglio regionale
che, sovente, il Movimento Sociale Italiano ed anche altre Forze
politiche, avanzano delle proposte costruttive, di confronto e di
dialogo, che sistematicamente vengono ignorate e non vengono prese
in considerazione, anzi, noi veniamo addirittura accusati di voler
strumentalizzare fatti ed avvenimenti.
Colgo l'occasione per respingere con fermezza il comportamento
delle Forze di maggioranza, perché, quando si propone al Consiglio
un confronto teso ad evidenziare il senso di certe illegittimità,
si viene sistematicamente accusati di voler strumentalizzare, e non
vengono mai prese in seria considerazione le nostre pur legittime
richieste, per conseguire democraticamente quel consenso che
permette il confronto delle idee.
Ritornando al presente disegno di legge, ribadisco ancora una
volta le osservazioni che avevo già fatto e non accetto le
dichiarazioni del Presidente della Giunta perché, se egli rilegge
attentamente le premesse della relazione, può notare che si fa
esplicito riferimento alla deliberazione del Consiglio regionale n.
335 in data 24.11.1967.
La presentazione di una legge, che fa esplicito riferimento ad
una deliberazione priva di qualsivoglia efficacia, non ha alcun
valore, e pertanto riconfermo che farò ricorso al Tribunale
Amministrativo.
PRESIDENTE
: Il Consiglio è chiamato ora a pronunciarsi
per votazione segreta sul complesso della legge:
Ia VOTAZIONE NULLA
PRESIDENTE
: La votazione a scrutinio segreto va
ripetuta:
IIa VOTAZIONE NULLA
PRESIDENTE
: Per un secondo errore tecnico anche questa
votazione va ripetuta e, pertanto, si procederà ala votazione per
mezzo delle schede che vi saranno distribuite dal Consigliere
Segretario:
VOTAZIONE CON SCHEDE SEGRETE
ESITO DELLA VOTAZIONE
Presenti: 29
Votanti: 29
Favorevoli: 20
Contrari: 9
Il Consiglio approva
