Classificazione
COOPERAZIONE


Resoconto integrale del dibattito dell'aula
Oggetto del Consiglio n. 437 del 12 gennaio 1994 - Resoconto
OGGETTO N. 437/X - Disegno di legge: "Norme di attuazione della
legge 31 gennaio 1992, n. 59 (Nuove norme in materia di società
cooperative)".
Articolo 1 - (Finalità)
1. La Regione Valle d'Aosta, con la presente legge, dà
attuazio­ne alla legge 31 gennaio 1992, n. 59 (Nuove norme in
materia di società cooperative).
2. Al fine di cui al comma 1 la Regione:
a) istituisce l'elenco regionale delle società di revisione per
la certificazione dei bilanci delle società cooperative e dei loro
con­sorzi e l'elenco regionale dei revisori di società
cooperative;
b) approva nuove norme in materia di vigilanza sulle società
cooperative e loro consorzi;
c) istituisce i fondi mutualistici e il fondo regionale per la
pro­mozione e lo sviluppo della cooperazione.
Articolo 2 - (Elenco regionale delle società di revisione per la
certificazione dei bilanci)
1. Ai fini dell'applicazione dell'articolo 15, comma 2, della
legge 59/1992, l'Assessorato regionale dell'industria, commercio e
ar­tigianato provvede, entro sei mesi dalla data di entrata in
vigo­re della presente legge, alla formazione dell'elenco regionale
delle società di revisione, nel quale sono iscritte le società di
revisione autorizzate dal Ministero dell'industria, del commer­cio
e dell'artigianato, ai sensi della legge 23 novembre 1939, n. 1966
(Disciplina delle società fiduciarie e di revisione) e le so­cietà
iscritte all'albo speciale di cui all'articolo 8 del decreto del
Presidente della Repubblica 31 marzo 1975, n. 136 (Attuazione della
delega di cui all'articolo 2, lettera a), della legge 7 giugno
1974, n. 216, concernente il controllo contabile e la
certifica­zione dei bilanci delle società per azioni quotate in
borsa).
2. L'iscrizione nell'elenco di cui al comma 1 avviene su
doman­da delle società interessate, indirizzata all'Assessorato
regiona­le dell'industria, commercio e artigianato. La domanda deve
es­sere corredata della certificazione attestante l'autorizzazione
ministeriale o l'iscrizione all'albo speciale di cui all'articolo 8
del d.p.r. 136/1975.
3. Le società di revisione iscritte nell'elenco regionale devono
dimostrare, entro il mese di marzo di ogni anno, la permanenza del
possesso dei requisiti di iscrizione nell'elenco medesimo alla data
del 31 dicembre dell'anno precedente. Al venir meno di tali
requisiti si procede d'ufficio alla cancellazione dall'elenco
regionale delle società di revisione.
Articolo 3 - (Certificazione dei bilanci)
1. Le società cooperative e i loro consorzi, tenute alla
certifica­zione dei bilanci ai sensi dell'articolo 15, comma 2,
della legge 59/1992, vi provvedono avvalendosi delle società di
revisione iscritte nell'elenco regionale di cui all'articolo 2,
comma 1.
2. La certificazione dei bilanci deve essere trasmessa
all'Asses­sorato regionale dell'industria, commercio e artigianato,
entro sessanta giorni dalla data di approvazione del bilancio da
parte degli organi statutari dell'ente cooperativo medesimo.
Articolo 4 - (Elenco regionale dei revisori di società
cooperative)
1. É istituito, presso l'Assessorato regionale dell'industria,
commercio e artigianato, l'elenco regionale dei revisori di
socie­tà cooperative.
2. L'iscrizione nell'elenco di cui al comma 1 avviene su
doman­da delle persone interessate, indirizzata all'Assessorato
regio­nale dell'industria, commercio e artigianato.
3. La domanda deve essere corredata della seguente
documen­tazione:
a) certificazione attestante:
1) il possesso della cittadinanza italiana;
2) il possesso di titolo di studio di scuola secondaria
superiore;
3) la frequenza, con esito favorevole, di un corso per ispettori
di cooperative promosso dalla "Fédération régionale des
coopéra­tives valdôtaines" o dalle associazioni di rappresentanza,
assi­stenza e tutela del movimento cooperativo e autorizzato dal
Ministero del lavoro e della previdenza sociale;
b) certificazione prevista dall'articolo 10 sexies della legge
31 maggio 1965, n. 575 (Disposizioni contro la mafia), introdotto
dall'articolo 7 della legge 19 marzo 1990, n. 55 (Nuove
disposi­zioni per la prevenzione della delinquenza di tipo mafioso
e di altre gravi forme di manifestazione di pericolosità sociale),
e successive modificazioni.
4. L'iscrizione nel registro di cui al comma 1 è condizione per
l'effettuazione delle ispezioni ordinarie e straordinarie, come
disciplinate dalla legge regionale 1° giugno 1984, n. 16
(Disciplina dell'esercizio delle funzioni amministrative in
ma­teria di vigilanza e tutela sulle società cooperative e loro
con­sorzi) e successive modificazioni.
5. In sede di prima applicazione della presente legge, sono
in­seriti nell'elenco di cui al comma 1 i revisori iscritti negli
elen­chi formati dalla "Fédération régionale des coopératives
valdô­taines" e dalle associazioni di rappresentanza, assistenza e
tu­tela del movimento cooperativo, riconosciute ai sensi
dell'arti­colo 5 del decreto legislativo del Capo provvisorio dello
Stato 14 dicembre 1947, n. 1577 (Provvedimenti per la cooperazione)
e successive modificazioni, su segnalazione delle associazioni
medesime.
Articolo 5 - (Vigilanza sugli enti mutualistici)
1. La vigilanza sugli enti mutualistici di cui all'articolo 2512
del codice civile è esercitata con le modalità previste per le
società cooperative e i loro consorzi, di cui alla legge regionale
16/1984 e successive modificazioni.
2. É istituita, nel registro regionale delle società cooperative
e loro consorzi, di cui all'articolo 2 della legge regionale
16/1984 e successive modificazioni, la categoria delle "società di
mutuo soccorso ed enti mutualistici di cui all'articolo 2512 del
codice civile".
Articolo 6 - (Vigilanza sulle cooperative di credito)
1. Le disposizioni in materia di vigilanza sulle società
coopera­tive e loro consorzi di cui alla legge regionale 16/1984 e
succes­sive modificazioni, si applicano anche alle cooperative di
credi­to, ferma restando la competenza degli organi dello Stato e
della Banca d'Italia in materia di risparmio e di raccolta del
credito.
2. Le ispezioni alle cooperative di credito sono dirette a:
a) accertare la sussistenza dei requisiti relativi
all'iscrizione nel registro regionale delle società cooperative e
dei loro consorzi e l'osservanza delle norme di legge e
statutarie;
b) prestare assistenza agli organi sociali per il corretto
funzio­namento dei medesimi.
Articolo 7 - (Integrazione della documentazione per l'iscrizione
nel registro regionale delle società cooperative e dei loro
consorzi)
1. Per ottenere l'iscrizione nel registro regionale delle
società cooperative e dei loro consorzi, di cui all'articolo 2,
comma 1, della legge regionale 16/1984 e successive modificazioni,
le so­cietà cooperative e i loro consorzi devono allegare alla
domanda di iscrizione, oltre ai documenti indicati all'articolo 3
della me­desima legge regionale 16/1984 e successive modificazioni,
la certificazione prevista dall'articolo 10 sexies della legge
575/1965, introdotto dall'articolo 7 della legge 55/1990, e
suc­cessive modificazioni, relativa agli amministratori, ai sindaci
e ai direttori in carica degli enti medesimi.
2. La certificazione di cui al comma 1 deve essere presentata,
dalle società cooperative e dai loro consorzi già iscritti nel
regi­stro di cui all'articolo 2 della legge regionale 16/1984 e
succes­sive modificazioni, entro un anno dalla data di entrata in
vigo­re della presente legge, a pena di cancellazione dal registro
medesimo.
Articolo 8 - (Fondi mutualistici per la promozione e lo sviluppo
della coope­razione)
1. La "Fédération régionale des coopératives valdôtaines" e le
associazioni di rappresentanza, assistenza e tutela del movi­mento
cooperativo, riconosciute ai sensi dell'articolo 5 del d.l.c.p.s.
1577/1947 e successive modificazioni, con strutture or­ganizzate in
Valle d'Aosta, possono costituire i fondi mutua­li­stici per la
promozione e lo sviluppo della cooperazione, previsti dall'articolo
11 della legge 59/1992, per gli scopi di cui al me­desimo articolo
11, comma 2. I fondi possono essere gestiti di­rettamente dalle
organizzazioni indicate, sulla base di apposito regolamento, o,
senza scopo di lucro, da società per azioni o da associazioni.
2. Le società cooperative e i loro consorzi aderenti alle
organiz­zazioni di cui al comma 1 devono destinare alla
costituzione e all'incremento dei fondi, costituiti dalle
organizzazioni cui ade­riscono, una quota degli utili annuali pari
al tre per cento. Per gli enti cooperativi disciplinati dal regio
decreto 26 agosto 1937, n. 1706 (Testo unico delle leggi
sull'ordinamento delle Casse rurali e artigiane) e successive
modificazioni, la quota del tre per cento è calcolata sulla base
degli utili al netto delle riserve obbligatorie.
3. Gli enti cooperativi che aderiscono a più organizzazioni
de­vono ripartire la quota degli utili, in misura uguale, tra i
fondi costituiti dalle organizzazioni cui aderiscono.
4. Deve altresì essere devoluto ai fondi di cui al comma 1 il
pa­trimonio residuo delle cooperative in liquidazione, dedotti il
capitale versato e rivalutato ed i dividendi eventualmente
ma­turati di cui all'articolo 26, comma 1, lett. c), del d.l.c.p.s.
1577/1947 e successive modificazioni.
5. I fondi di cui al comma 1 possono essere alimentati da
con­tributi erogati da enti pubblici o da privati purché
finalizzati a finanziare specifici progetti predisposti dagli enti
gestori me­desimi, rivolti al perseguimento delle finalità
precisate dall'ar­ticolo 11, comma 2, della legge 59/1992.
Articolo 9 - (Costituzione dei fondi mutualistici per la
promozione e lo svi­luppo della cooperazione)
1. Il capitale delle società per azioni di cui all'articolo 8,
comma 1, secondo periodo, deve essere sottoscritto in misura non
infe­riore all'ottanta per cento dall'organizzazione che ne
promuove la costituzione. Le azioni emesse non sono trasferibili
senza il preventivo consenso dell'assemblea dei soci.
2. Delle associazioni di cui all'articolo 8, comma 1, secondo
pe­riodo, fanno parte di diritto tutte le società cooperative e i
loro consorzi aderenti alle organizzazioni che ne hanno promosso la
costituzione.
3. Gli statuti delle società per azioni senza scopo di lucro e
delle associazioni, costituite dalla "Fédération régionale des
coopé­ratives valdôtaines" e dalle associazioni di rappresentanza,
as­sistenza e tutela del movimento cooperativo, per la gestione dei
fondi mutualistici, nonché i regolamenti dei fondi mutualistici
gestiti direttamente da dette organizzazioni, sono soggetti
all'approvazione della Giunta regionale, sentita la Commissio­ne
regionale per la cooperazione. Gli statuti e i regolamenti de­vono
espressamente indicare le modalità di utilizzo delle risor­se, con
riferimento al perseguimento delle finalità precisate dall'articolo
11, comma 2, della legge 59/1992.
4. La "Fédération régionale des coopératives valdôtaines" e le
associazioni di rappresentanza, assistenza e tutela del movi­mento
cooperativo provvedono, entro trenta giorni dall'iscri­zione della
società per azioni nel registro delle imprese o dalla costituzione
dell'associazione o dall'approvazione del regola­mento del fondo, a
trasmettere all'Assessorato regionale dell'industria, commercio e
artigianato, copia autentica del re­lativo atto costitutivo e dello
statuto o del regolamento del fon­do.
5. Ogni cambiamento nelle cariche sociali o modificazione
dell'atto costitutivo o dello statuto o del regolamento del fondo,
la messa in liquidazione o lo scioglimento della società per azioni
o dell'associazione devono essere comunicati entro trenta giorni
dalla data della relativa deliberazione all'Assessorato regionale
dell'industria, commercio e artigianato.
6. Le associazioni costituite per la gestione dei fondi
conseguo­no la personalità giuridica con decreto del Presidente
della Giunta regionale; ad esse si applicano gli articolo 14 e
seguenti del codice civile.
7. Le società e le associazioni che gestiscono fondi
mutualistici per la promozione e lo sviluppo della cooperazione
sono assog­gettate ad annuale certificazione del bilancio per mezzo
di so­cietà di revisione iscritte nell'elenco di cui all'articolo
2, comma 1.
8. Copia del bilancio certificato e copia del rendiconto della
gestione diretta del fondo da parte della "Fédération régionale des
coopératives valdôtaines" e delle associazioni di rappresen­tanza,
assistenza e tutela del movimento cooperativo, devono essere
trasmessi entro due mesi dall'approvazione all'Assesso­rato
regionale dell'industria, commercio e artigianato.
9. La "Fédération régionale des coopératives valdôtaines" e le
associazioni di rappresentanza, assistenza e tutela del movi­mento
cooperativo devono comunicare, entro due mesi dalla data di entrata
in vigore della presente legge, le loro decisioni in merito alla
costituzione dei fondi mutualistici di cui all'arti­colo 8, comma
1.
Articolo 10 - (Istituzione del fondo regionale previsto
dall'articolo 11 della legge 59/1992)
1. É istituito il fondo regionale, ai sensi e per gli effetti di
cui all'articolo 11, comma 7, della legge 59/1992. A tal fine sono
istituiti, nel bilancio di previsione della Regione per l'esercizio
finanziario 1994, i seguenti nuovi capitoli:
a) Titolo VI, Cat. 21 Entrate per contabilità speciali
capitolo 12440 "Gestione fondo regionale per la promozione e lo
sviluppo della cooperazione";
b) Titolo IV, Cat. 2 Spese per contabilità speciali
capitolo 72670 "Gestione fondo regionale per la promozione e lo
sviluppo della cooperazione".
2. Il fondo regionale di cui al comma 1 è alimentato dalla
quota, pari al tre per cento, degli utili annuali delle società
cooperati­ve e loro consorzi, comprese le cooperative di credito,
non ade­renti alla "Fédération régionale des coopératives
valdôtaines" o ad una delle associazioni di rappresentanza,
assistenza e tutela del movimento cooperativo.
3. Deve, inoltre, essere devoluto al fondo regionale di cui al
comma 1, il patrimonio residuo delle cooperative in liquidazio­ne
non aderenti alle organizzazioni indicate al comma 2 o ade­renti
alle medesime organizzazioni che non abbiano costituito i fondi
mutualistici di cui all'articolo 8, comma 1, dedotto il capi­tale
versato e rivalutato ed i dividendi eventualmente maturati di cui
all'articolo 26, comma 1, lett. c), del d.l.c.p.s. 1577/1947 e
successive modificazioni. Parimenti è devoluta al fondo regio­na­le
la quota, pari al tre per cento, degli utili annuali delle so­cietà
cooperative e loro consorzi, comprese le cooperati­ve di credito,
aderenti alle organizzazioni indicate che non ab­biano provveduto
all'istituzione dei fondi mutualistici di cui all'arti­colo 8,
comma 1.
Articolo 11 - (Attività amministrativa)
1. L'attività amministrativa connessa con l'applicazione della
presente legge è svolta dal Servizio dell'industria, artigianato e
energia dell'Assessorato regionale dell'industria, commercio e
artigianato.
Articolo 12 - (Dichiarazione d'urgenza)
1. La presente legge è dichiarata urgente al sensi dell'articolo
31, comma terzo, dello Statuto speciale ed entra in vigore il
giorno successivo a quello della sua pubblicazione nel Bollettino
ufficiale della Regione.
Presidente -
Dichiaro aperta la discussione. La
parola al Consigliere Perron.
Si dà atto che il Consigliere Lanièce non partecipa alla
discus­sione e alla votazione dell'oggetto.
Perron (UV) -
La loi nationale du 31 décembre 1992, n°
59, a introduit de nouvelles règles pour ce qui concerne les
sociétés coopératives et donne compétence aux Régions pour
l'attuation de la loi-même. Le but de ce projet de loi est
d'accepter ce que la loi nationale prévoit et d'y adapter la
nouvelle normative régionale.
L'article premier établit les finalités de la loi et les moyens
pour poursuivre ces finalités; les articles 2 et 3 concernent la
simplification des bilans des coopératives (cela est prévu avec la
formation auprès de l'Assessorat de l'industrie de listes
régionales des sociétés de révision qui sont habilitées à
l'exercice de cette activité); l'article 4 prévoit l'institution de
la liste régionale des réviseurs des sociétés coopératives et
l'inscription à cette liste est nécessaire pour effectuer les
révisions ordinaires et extraordinaires.
Je voulais rappeler que la Région discipline déjà ces
accomplissements avec la loi n° 16 du 1984.
L'article 5 accepte les nouvelles normatives en matière de
vigilance; l'article 6 prévoit que les dispositions en matière de
vigilance soient appliquées aussi aux coopératives de crédit,
compte tenu de la compétence de l'Etat italien et de la Banque
d'Italie; l'article 7 prévoit l'introduction d'une documentation
pour l'inscription au Régistre régional des coopératives et des
consortiums; les articles 8 et 9 parlent des fonds d'assurance pour
le développement de la coopération.
Les articles prévoient que la Fédération des coopératives et les
autres associations réconnues puissent constituer des fonds pour la
promotion de la coopération et les fonds peuvent être gérés
directement de la part des organismes indiqués ou bien par des
sociétés anonymes ou par des associations constituées par les
organisations, à condition qu'ils n'aient pas un but de lucre.
Les fonds sont alimentés par le 3 pour cent annuaire des utiles,
les ressources des fonds doivent être destinées à la promotion d'un
financement de nouvelles entreprises coopératives et aux
initiatives concernant le développement de la coopération, avec des
préférences pour ce qui est des nouvautés technologiques,
accroissement de l'occupation, organisation des cours de formation
professionnelle pour le personnel administratif et technique du
secteur de la coopération. Ce contrôle est effectué par
l'Assessorat à l'industrie.
L'article 10 prévoit l'institution des fonds régionaux et la
façon dans laquelle le fond doit être alimenté, les ressources des
fonds doivent être destinées au développement de la
coopération.
L'article 11 dit que l'activité administrative qui dérive de
l'application de cette loi est effectuée par l'Assessorat à
l'industrie, commerce et artisanat. L'article 12 prévoit,
dernièrement,les déclarations d'urgence de la loi.
Presidente -
La parola all'Assessore
dell'industria, commercio e artigianato, Mafrica.
Mafrica (GV-PDS-SV) -
In aggiunta a quanto detto,
voglio solo precisare che con questa legge si mantengono in Valle
dei fondi che altrimenti andreb­bero allo Stato.
La norma nazionale prevede che le cooperative che hanno degli
utili destinino il 3 percento alle associazioni nazionali, se sono
iscritte a quelle associazioni, a un fondo na­zionale, se non sono
iscritte.
Con questa legge si prevede che gli utili vadano alla
Fédération des coopératives
et alle associazioni regionali
qualora siano iscritte ed ad un fondo regionale qualo­ra non siano
iscritte. Quindi vi è una trasposizione in sede loca­le dei
meccanismi nazionali.
Presidente -
La discussione è chiusa. Passiamo
alla votazione del disegno di legge.
Pongo in votazione l'articolo 1.
Presenti, votanti e favorevoli: 23
Presidente -
Pongo in votazione l'articolo 2.
Presenti, votanti e favorevoli: 23
Presidente -
Pongo in votazione l'articolo 3.
Presenti, votanti e favorevoli: 23
Presidente -
Pongo in votazione l'articolo 4.
Presenti, votanti e favorevoli: 23
Presidente -
Pongo in votazione l'articolo 5.
Presenti, votanti e favorevoli: 23
Presidente -
Pongo in votazione l'articolo 6.
Presenti, votanti e favorevoli: 23
Presidente -
Pongo in votazione l'articolo 7.
Presenti, votanti e favorevoli: 23
Presidente -
Pongo in votazione l'articolo 8.
Presenti, votanti e favorevoli: 23
Presidente -
Pongo in votazione l'articolo 9.
Presenti, votanti e favorevoli: 23
Presidente -
Pongo in votazione l'articolo 10.
Presenti, votanti e favorevoli: 23
Presidente -
Pongo in votazione l'articolo 11.
Presenti, votanti e favorevoli: 23
Presidente -
Pongo in votazione l'articolo 12.
Presenti, votanti e favorevoli: 23
Presidente -
Votiamo infine il disegno di legge
nel suo complesso.
Presenti, votanti e favorevoli: 23
Il Consiglio approva all'unanimità.
