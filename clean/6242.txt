Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 705 del 13 luglio 1984 - Resoconto
OGGETTO N. 705/VIII - PROGETTO PRELIMINARE RELATIVO AL
RACCORDO AUTOSTRADALE VALDOSTANO DA JOVENCAN AL TRAFORO DEL MONTE
BIANCO.
PRESIDENTE
: Do lettura del testo della delibera:
IL CONSIGLIO REGIONALE
VISTO il progetto preliminare relativo al raccordo
autostradale valdostano fra il sistema tangenziale di Aosta e il
Traforo del Monte Bianco;
VISTO il disegno di legge n. 77 presentato al Consiglio
regionale relativo al raccordo stesso, al relativo piano
finanziario, all'approvazione della convenzione con l'ITALSTAT per
la costituzione della R.A.V. (Raccordo Autostradale Valle d'Aosta)
S.p.A. e alla delega alla Giunta regionale per l'approvazione dello
statuto della società R.A.V. stessa;
RITENUTO OPPORTUNO, nelle more di tempo di approvazione da parte
del Consiglio regionale di suddetto disegno di legge, di iniziare e
di formalizzare le diverse istruttorie necessarie per la
realizzazione dell'opera;
Quanto sopra premesso
DELIBERA
1°) di esprimere parere favorevole al progetto preliminare
predisposto per la realizzazione del Raccordo Autostradale
Valdostano dal sistema tangenziale di Aosta al Traforo del Monte
Bianco;
2°) di impegnare il Consiglio regionale a discutere il problema
relativo al Raccordo Autostradale Valdostano tra il sistema
tangenziale di Aosta e il Traforo del Monte Bianco alla prima
riunione utile del Consiglio regionale, prevista per il prossimo
settembre;
3°) di delegare la Giunta regionale a iniziare e formalizzare le
diverse istruttorie per la realizzazione del Raccordo Autostradale
Valdostano tra il sistema tangenziale di Aosta e il Traforo del
Monte Bianco ivi compresa la richiesta da parte della R.A.V. per il
rilascio della concessione di costruzione del Raccordo Autostradale
stesso;
4°) di costituire una Commissione, presieduta dal Presidente
della Giunta regionale e formata da altri sei membri di cui tre
nominati dalla maggioranza e tre dalla minoranza, finalizzata a
reperire fondi e verificare possibilità di finanziamento per la
costruenda autostrada.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN - (U.V.):
Selon les accords que nous avons
pris, on discutera aujourd'hui uniquement le problème du tracé de
l'autoroute. Sans doute à ce sujet on aurait pu discuter de façon
plus définitive, si on pouvait examiner ensemble au tracé la
question de la loi sur le plan financier.
Je dois quand même souligner que pendant cette période, en
tenant compte des considérations qui ont été faites de la part des
différentes Communes, on a envisagé le problème du trafic
international.
Je pense que pour donner une solution à ce problème il faut se
rappeler le problème concernant le tunnel du Mont Blanc et celui du
Grand Saint-Bernard.
Si pour le deuxième il faudra reprendre le discours pour voir
quel est le problème de la route qui porte au tunnel, nous avons
quand même essayé de donner une réponse aux difficultés qu'il
y
a pour rejoindre d'Aoste le tunnel du Mont Blanc.
Il
y
a eu dans l'année 1980 une délibération du Conseil
régional, là où on approuvait un projet pour la réalisation de
cette oeuvre; dans les années qui ont suivi ce projet on a discuté
sur la façon de donner une solution au trafic.
En ce qui nous concerne en tant qu'Administration régionale, on
a prédisposé un projet, qui a été réalisé de la part des
techniciens de la SPEA; je pense que la relation qui a été donnée
aux différents Conseillers montre bien qu'il y a eu dans ce projet
une attention particulière pour le problème du milieu, qui a été
examiné en accord avec les différents Conseils communaux.
A la suite de cette collaboration la plupart des Conseils
régionaux a pu constater l'approbation du projet qu'on avait soumis
à l'attention des Conseils communaux.
Il
y
a eu aussi des observations sur le projet; nous
avons changé différentes solutions précédentes, quelques problèmes
subsistent encore avec certaines Communes, en particulier avec la
Commune de Saint-Pierre, tandis que pour les autres il y a
l'approbation avec des objections qui seront prises en
considération au moment où on fera le projet exécutif, et donc nous
croyons d'avoir prévu un projet qui regarde à notre territoire.
A la base de cette réalisation ce sont avant tout l'augmentation
du trafic (même si on enregistre une baisse dans l'année dernière),
les problèmes économiques, les difficultés qui se sont passées dans
les différents pays de la C.E.E., et surtout les grèves qui ont eu
lieu au tunnel.
Mais quand même, dans les derniers mois, le trafic est encore
augmenté, et à cet égard je peux donner le pourcentage, si à
quelqu'un cela intéresse.
Un autre problème à la base de ce projet est le phénomène qui a
été souligné à maintes reprises dans ce Conseil, c'est-à-dire le
nombre de morts qu'il y a eu pendant ces dernières années sur la
route de liaison Aoste-Tunnel du Mont Blanc. En effet, dans l'année
1983 il
y
a eu 180 morts sur la route qui porte d'Aoste au
tunnel. C'est un chiffre qui doit nous faire réfléchir, sans doute
une considération qui n'a pas de prix, mais quand même nous doit
porter à essayer de donner une solution au problème.
Il
y
a aussi des considérations économiques: nous savons
que l'augmentation du trafic est lié à l'augmentation des revenus,
le trafic et l'autoport étant liés d'entre eux et donc la
possibilité des revenus conséquents.
Il y a la question touristique, sans doute en améliorant le
trafic sur la route normale, il y aura la possibilité d'utiliser
l'autoroute uniquement pour les trajets qui sont de liaison
directe; au contraire tous les autres pays auront la possibilité
d'avoir des visites plus nombreuses de la part des touristes, qui
pourront à ce moment-là faire ce trajet de façon un peu plus
sûre.
Il y a le problème de la main-d'oeuvre; à ce sujet il nous faut
rappeler que c'est un problème qui doit trouver encore une solution
à l'intérieur de notre Conseil régional, et ici on pourra donner du
travail pendant cinq années de réalisation, qui sont prévues, à un
nombre suffisamment élevé de personnes - on a fait même des
prévisions - pour lesquelles on pourra tenir des cours
professionnels à partir d'aujourd'hui, du moment où sera décidé le
tracé même, afin d'arriver à résoudre ce problème avec l'emploi
local. Celui-ci, je pense, c'est un problème assez intéressant: le
problème de résoudre les difficultés pour les chômeurs
d'aujourd'hui est à coeur à tous les représentants de ce Conseil
régional.
Il est clair que pour résoudre ce problème, il fallait aussi
donner une solution économique, et à la suite de ces considérations
nous avons prévu de présenter, ensemble au projet de l'autoroute,
un projet de financement de l'autoroute même.
On a décidé de le renvoyer au mois de septembre, tout en
espérant qu'il
y
ait la possibilité d'approuver cette
délibération qui donne mandat à la Junte de prévoir des accords, ou
quand même de présenter la requête à l'ANAS pour avoir
l'autorisation à la construction de l'autoroute. Il faut commencer
avec les travaux du tunnel en bas et là il y a déjà des projets
approuvés qui peuvent trouver application tout de suite, donc on
peut démarrer dans les mois suivants.
Comme je disait avant, on a pris en considération le problème du
milieu; en effet soit dans le tracé (que nous sommes en train de
discuter) du projet de l'autoroute, soit du projet de
l'embranchement, on a prévu de respecter notre territoire, de
prévoir des oeuvres d'endiguement, qui sont déjà nécessaires en
tenant compte du tracé de la Doire.
Nous avons prévu une solution aussi pour les matériaux qui sont
de relevé du percement des différents tunnels, vu que le tracé
présente à peu près 20 km et demi en tunnel, solution qui a été
trouvée pour la plupart d'eux, comme on dit dans la relation,
tandis que pour le restant il faudra en trouver une d'accord avec
les Communes.
Il est nécessaire aussi prévoir que pendant la réalisation des
oeuvres il
y
ait la possibilité de maintenir un certain
trafic sur la route normale; là aussi il y a des problèmes qui, à
niveau exécutif, seront examinés.
Pour toutes ces différentes raisons, en tenant compte qu'au
moment où on va prévoir d'arriver à la solution définitive du
projet on pourra encore porter des améliorations au projet qui a
été soumis aujourd'hui avec des petites observations, on pourra
donner une solution qui puisse être selon les désirs des différents
Conseillers et surtout des réalités locales.
Je tiens à souligner que de la part des différents Communes on a
renouvelé la requête d'arriver le plus tôt possible à la
réalisation de l'autoroute même.
C'est une oeuvre indispensable pour le trafic, en tenant compte
qu'il
y
aura des difficultés économiques, je pense que o'est
un engagement de toutes les forces présentes de prévoir une
intervention de la part de l'Etat qui soit la plus forte possible,
afin d'aider les finances de l'Administration régionale.
Si dà atto che alle ore 11,43 assume la Presidenza il Vice
Presidente Franco De Grandis.
PRESIDENTE
: E' aperta la discussione generale
sull'oggetto n. 13.
Ha chiesto di parlare il Consigliere Pascale, ne ha facoltà.
PASCALE - (P.S.I.):
Noi avevamo condotto negli ultimi due
giorni una azione, con tutte le forze di minoranza, affinché la
Giunta ritirasse il piano finanziario dell'autostrada, il Disegno
di Legge n. 77.
Questo però non vuol dire che la nostra posizione
sull'autostrada per il Monte Bianco sia identica a quella di tutte
le altre forze di opposizione. La decisione della Giunta di
ritirare questo piano ci permette oggi di chiarire quello che
poteva sembrare un equivoco.
Siamo favorevoli ala costruzione dell'autostrada e non lo siamo
solo da oggi, anzi c'è stato un tempo, molti anni fa, in cui forse
eravamo i soli a perorare la costruzione di questa autostrada,
quando ancora c'erano dubbi e perplessità negli stessi movimenti
regionalisti, Union Valdôtaine e Democratici Popolari, che oggi
addirittura ci presentano un capovolgimento di fronte di 180°: non
solo vogliono l'autostrada, ma vogliono che sia la Regione a
costruirla con i soldi propri.
Siamo favorevoli all'autostrada ed avevamo già detto che eravamo
contrari alla costruzione di una camionale, che servisse solo per
il flusso del traffico pesante, sia perché la costruzione di detta
camionale a due corsie servirebbe a poco, (basterebbe un TIR fermo
per bloccare completamente la strada); a quattro corsie
comporterebbe probabilmente la stessa spesa dell'autostrada; a tre
corsie comporterebbe una leggera diminuzione dei costi, però non si
capisce quale potrebbe essere il motivo di questa strozzatura che
si creerebbe fra Aosta e il Monte Bianco e che interromperebbe una
autostrada che, fra qualche anno, andrà da Parigi fino ala
Sicilia.
Siamo favorevoli non solo per una questione di viabilità
internazionale, che è un problema che si pone e si porrà sempre più
negli anni prossimi, ma anche per quei motivi di carattere umano
che in passato sono stati oggetto di discussione in questo
Consiglio regionale, cioè per togliere il traffico pesante dalla
strada statale 26 e quindi i pericoli maggiori per quelli che
possono essere gli incidenti, anche mortali, che ci sono stati su
questa strada. C'è infine anche il motivo turistico, che ha
richiamato il Presidente della Giunta.
Non siamo invece molto d'accordo
sull'ipotizzare una relazione diretta fra la costruzione
dell'autostrada e i benefici che ne potrebbero derivare alla
Regione tramite l'autoporto, tramite l'entrata fiscale che deriva
dal riparto delle entrate doganali.
Secondo noi non c'è una relazione diretta fra il flusso del
transito, che potrebbe aumentare, e il volume degli sdoganamenti
all'autoporto, che dà quell'entrata fiscale rilevante al bilancio
regionale. Ho avuto più volte modo di dire che di questo flusso di
transito, calcolato intorno ai 1500 camion al giorno, solo il 20%
si ferma all'autoporto di Pollein per sdoganare le merci, dando
alla Regione quell'entrata prevista dal riparto fiscale, per cui il
problema non è tanto di aumentare questo flusso di transito quanto
di porre in essere quei meccanismi atti ad aumentare il numero
degli sdoganamenti presso l'autoporto di Pollein, che può avvenire
anche diminuendo il flusso del transito.
Porto un esempio molto chiaro: con l'apertura del Fréjus il
flusso dei transiti dal Monte Bianco è diminuito nell'ordine, mi
pare, dell'8-10%; ciò nonostante, fino a due mesi fa, il volume
degli sdoganamenti e quindi dell'entrata fiscale derivante
dall'autoporto era aumentato, perché nel bilancio regionale del
1983 ha portato una entrata di 230 miliardi rispetto ai 200
dell'anno precedente.
Ma l'aumento che si è avuto in relazione ad una diminuzione del
flusso del transito evidentemente è dovuto all'unica azione
concreta che l'Amministrazione regionale ha previsto a favore
dell'autoporto, cioè quella fideiussione concessa all'autoporto che
ha permesso di mantenere un determinato traffico ed anzi di
incrementarlo, e che ha portato nelle casse della Regione ben 36
miliardi in più. Questo vuol dire che le strutture autoportuali
devono essere potenziate e possono essere potenziate, ma in mille
modi e non costi minimi; non c'è bisogno dell'autostrada per
mantenere quell'entrata che è così rilevante per il nostro bilancio
regionale!
Ecco perché noi eravamo contrari e siamo contrari, e lo diremo
anche a settembre al momento in cui sarà ripresentato, alla
soluzione finanziaria che la Giunta intendeva proporre con il
Disegno di Legge n. 77, che impegna l'Amministrazione regionale
fino al 2000 in modo rilevante, facendo quasi riferimento (anche
questa è una considerazione fondamentale) a quelle che sono oggi le
entrate che derivano dall'autoporto.
Anche su questo invitiamo a riflettere: è vero che oggi ci
troviamo di fronte ad un avanzo di amministrazione di 150 miliardi,
e saranno probabilmente altrettanti nel 1984, è vero che ci
troviamo di fronte ad un riparto fiscale che tramite queste entrate
doganali dà cifre rilevanti; però attenzione, le entrate
dell'autoporto, le entrate doganali sono comunque delle entrate
aleatorie, non si può fare affidamento da qui al 2000 su questo
plafond che oggi è di 230 miliardi ma domani potrebbe essere
ridotto drasticamente o anche eliminato.
E i motivi potrebbero essere diversi. Il primo è quello che
potrebbe cambiare il riparto fiscale: vorrei ricordare che quando
questo riparto fiscale fu approvato, in sede di Ministero delle
Finanze e del Tesoro era già stata fatta un'ipotesi che era quella
dei 9/10 sulle entrate tributarie riscosse in Valle d'Aosta e dei
5/10 su quelle che erano le entrate doganali, perché giustamente si
faceva una distinzione fra i redditi diretti e quelli che erano il
frutto di una economia di transito. Questa distinzione in ambienti
ministeriali e governativi rimane, almeno come prospettiva, per cui
c'è questa possibilità che il riparto fiscale venga
riesaminato.
Noi ci auguriamo di no, ma non è da escludere; ma a parte questo
che comunque richiederebbe una procedura molto lunga, forse pochi
sanno che basta una disposizione esclusivamente ministeriale, una
circolare che può essere attuata anche domattina, per modificare
flussi di transito e di sdoganamento da una dogana all'altra.
Voglio ricordarvi che un anno fa l'allora Ministro delle Finanze
stabilì, da un giorno all'altro, che tutte le importazioni di
acciai dalla Comunità Europea dovevano essere effettuate dal giorno
dopo presso le dogane di Milano, Brescia, Genova, cioè quattro o
cinque dogane specializzate. Automaticamente un flusso di transito
che avveniva presso l'autoporto di Pollein fu eliminato nel giro di
un giorno. Quando poi la norma fu ristabilita, questo traffico, pur
ritornando, si era ridotto del 50%.
Dico questo come esempio, perché com'è successo per questa
merce, potrebbe avvenire domani, con una semplice circolare, per
qualsiasi altra merce, portando subito ad una forte riduzione.
C'è ancora un altro motivo che volevo sottoporre alla
riflessione dei Consiglieri, ed è che già oggi esistono delle
raccomandazioni da parte della C.E.E. che invitano a sdoganare a
destino, cioè non è possibile che una merce diretta a Piacenza o a
Roma sdogani ad Aosta; si consiglia di sdoganarla presso la dogana
di destino. Per il momento questa è una raccomandazione
comunitaria, ma nessuno ci dice che domani, fra un anno o cinque,
questa raccomandazione non possa essere una direttiva comunitaria
alla quale gli stati dovranno attenersi. Per il momento mancano le
strutture, ma queste si possono sempre creare nel giro di un paio
d'anni.
Questo per ribadire che se si collega la costruzione
dell'autostrada e l'impegno finanziario che la Regione vuole
assumere nei termini in cui è proposto nel Disegno di Legge n. 77,
noi siamo favorevoli al tracciato e non eravamo favorevoli,
evidentemente, al modo con cui si vuole finanziare questa
autostrada. Quindi questa pausa di riflessione che si è venuta a
determinare per il ritiro del Disegno di Legge penso che sia
opportuna per tutte le forze politiche e per iniziare quei contatti
che il Presidente della Giunta ha deciso di prendere con l'ANAS e
il Governo per quanto riguarda il piano finanziario.
Noi voteremo a favore del progetto preliminare del tracciato
dell'autostrada.
PRESIDENTE
: Ha chiesto di parlare il Consigliere Tonino,
ne ha facoltà.
TONINO - (P.C.I.):
Ribadisco in questo intervento, che mi
limito rigorosamente al problema della scelta del tipo di asse
viario (anche se alcuni riferimenti e agganci alla questione
finanziaria ovviamente ci sono) che ci apprestiamo a fare questo
tipo di scelta con due grosse carenze, con due atteggiamenti che
definisco un po' superficiali: il primo è che rispetto a tutta
questa materia del trasporto e dei traffici internazionali non
esista una chiara strategia della nostra Regione - e poi spiegherò
perché -, ed in secondo luogo perché siamo in presenza di alcune
insufficienze che per comodità, definisco di tipo tecnico, cioè
mancanza di dati che debbono stare alla base di qualsiasi scelta
oculata, soprattutto se si tratta di scelte così importanti per
l'Alta Valle e per la stessa Valle d'Aosta.
Da questo punto di vista voglio dire subito che il progetto che
oggi esaminiamo non si può neanche chiamare progetto preliminare,
nel senso che siamo in presenza di una semplice planimetria in
scala venticinquemila, peraltro non ancora definita in tutte le sue
parti; manca un profilo longitudinale, la relazione geologica e
geotecnica è ancora di tipo sommario, non ci sono indicazioni nè
riflessioni sull'impatto ambientale, se non si vuole contrabbandare
per valutazioni di impatto ambientale alcune considerazioni ovvie
che sono fatte nella relazione e che lo stesso Presidente della
Giunta ha fatto introducendo il dibattito di oggi.
Sulla prima questione ribadisco qual'è la nostra posizione di
carattere più generale, in modo che sia ancora una volta chiaro
rispetto al Consiglio e rispetto all'opinione pubblica.
Siamo coscienti che il trasporto su gomma è una componente
importante di tutto il sistema di trasporti nazionali ed
internazionali; ho dati recenti che ho preso da una rivista
specializzata che dà a tutt'oggi, nel 1983, l'81% del traffico
merci e il 77% del traffico di persone che viaggiano su gomma; le
ferrovie trasportano il 15% delle merci e solo il 9,15% delle
persone. Per queste ragioni abbiamo già detto altre volte che è
velleitario demonizzare il traffico stradale su gomma e, in un
certo senso, è un'utopia puntare solo sulle ferrovie.
Detto questo però siamo dell'avviso che nei tempi lunghi, e cioè
come strategia - e questo dovrebbe essere, riallacciandomi al
discorso della mancanza di una politica nella nostra Regione,
l'orientamento della Regione Valle d'Aosta - noi siamo per
razionalizzare il traffico su gomma e sviluppare il traffico su
ferrovia. Cosa significa per una Regione come la nostra? Significa
- e poi ci torneremo più approfonditamente - risolvere questo
problema della viabilità stradale Aosta-Traforo del Monte Bianco,
Aosta-Traforo del Gran San Bernardo, ma allo stesso tempo significa
avere, rispetto alle scelte che si possono fare sulla ferrovia, una
serie di proposte che oggi mancano, proposte anche coraggiose e di
grande respiro, e mi riferisco ad esempio al collegamento
ferroviario Aosta-Martigny, che non è più folle, rispetto agli
investimenti, delle scelte che oggi si presentano come scelte
inevitabili, necessarie, indilazionabili.
La nostra opinione è perciò che ci debba essere, rispetto a
questi temi, una maggiore attenzione della Regione,
il che significa rapporti con la C.E.E., studi che riguardino la
collocazione ed il ruolo della Valle d'Aosta nell'ambito dei flussi
di traffico di carattere internazionale in modo da poter dire una
nostra opinione, avere una nostra strategia rispetto a questo
grosso problema.
Evidenzio ancora una volta questa necessità perché questo
Consiglio di questi temi non ha mai discusso in modo approfondito;
non so se le forze del la maggioranza o la stessa Giunta regionale
siano in possesso di studi di questa natura; se lo sono, è giusto
che li pongano all'attenzione del Consiglio regionale perché si
possa riflettere sulla base di dati seri.
Per quanto riguarda la viabilità, ci sono alcuni principi che a
mio avviso vanno ricordati in premessa e che altre volte in questo
Consiglio sono stati discussi. Il primo è che non riusciamo a
capire le ragioni per cui si debba fare a gara per un aumento del
passaggio dei TIR nella nostra Regione.
Ci sono problemi di inquinamento, di disagio, che il passaggio
di questi autotreni ha provocato in Valle d'Aosta; c'è, e non va
sottovalutato, l'apporto finanziario che questo traffico ha portato
alle casse regionali grazie allo sdoganamento fatto all'autoporto
di Aosta. Ma, come è stato ricordato prima di me con elementi che
mi paiono di estrema importanza, tutta questa partita è perlomeno
aleatoria nei tempi medi, ed è aleatoria anche perché una piena
attuazione del disegno europeistico - mi riferisco al progetto
Spinelli, tanto per intenderci - prevede tra l'altro l'abolizione
delle dogane e di tutte le operazioni di tipo doganale.
E' perciò miope ancorare le possibilità economiche e di spesa
della Regione a questa, sia pure importante, parte di risorse che
entrano nel bilancio regionale a seguito dello sdoganamento dei TIR
nell'autoporto di Aosta. Il problema di incrementare a tutti i
costi il traffico dei TIR da noi non è compreso e condiviso.
Il problema è semmai quello di fare in modo che il traffico dei
TIR non pesi, come pesa oggi, sulla popolazione dell'Alta Valle, e
su questo tema siamo particolarmente sensibili.
Il secondo aspetto (lo cito come problema che ovviamente merita
maggiori approfondimenti, ma che è un aspetto di carattere
generale) è quello dell'impatto sull'ambiente dell'Alta Valle di
un'opera che non sia ben studiata non solo da un punto di vista del
tracciato, ma anche da un punto di vista della sua dimensione,
degli sconvolgimenti che può creare.
Fatte queste brevi premesse, che volevano ricordare la nostra
posizione di carattere generale, entrando nel merito del progetto,
voglio sottolineare di nuovo due carenze che da un certo punto di
vista possono anche essere delle scorrettezze del progetto, e mi
auguro che non ci siano progettisti ad ascoltarmi.... anzi,
auguriamoci che ci siano.
Scorrettezze perché qualsiasi scelta sulla dimensione e sulla
portata di una asse viario deve essere fatta sulla base di dati
attendibili sui flussi di traffico. Credo sia un concetto di tipo
elementare che viene usato ogni qualvolta si deve scegliere un tipo
di tracciato. Noi abbiamo solo le relazioni che accompagnano il
progetto, in cui la logica - mi riferisco al capitolo intitolato
"Studi preliminari" - è quella del confronto con i Comuni. Poiché
il raddoppio della viabilità attuale provocava dei problemi di
occupazione di suolo agricolo, mi sembra che la logica che porta al
dimensionamento (almeno per quanto ci è dato da conoscere, se poi
ci sono altre cose le esamineremo) è un po' quella ristretta della
scelta in funzione di alcune esigenze, peraltro rispettabili, che
esistono. Questa è la prima carenza.
La seconda è quella della mancanza di un'analisi tra i costi e i
benefici, che mi è stato detto essere oggi obbligatoria per
qualsiasi livello di progettazione stradale. Il fatto
dell'obbligatorietà dell'analisi costi e benefici è, tra l'altro,
contenuta ed illustrata dettagliatamente in una pubblicazione del
C.N.R. del maggio 1983, che si intitola appunto "Istruzioni per la
determinazione della redditività degli investimenti stradali".
Mi risulta che l'ANAS, a qualsiasi livello di progettazione, sia
esso preliminare che di massima che esecutivo, accompagna questa
analisi fra i costi e i benefici. E' una esigenza che risolleviamo
oggi perché, come vedremo più avanti, forse questa mancanza è anche
la chiave di lettura di uno scarso impegno delle società che
normalmente in Italia costruiscono le autostrade rispetto al piano
finanziario che riguarda l'autostrada dell'Alta Valle. Mi spiego
meglio: noi, secondo il progetto presentato dalla Giunta che ci
auguriamo sia modificato, abbiamo una partecipazione azionaria
dell'Italstat e di altre società ad essa legate, limitata nella
società Raccordi Autostradali Valdostani, e c'è una parte invece di
investimento che la Regione fa sostanzialmente a fondo perso.
Ora, se facessimo una analisi tra i benefici di quel tratto
autostradale e gli investimenti necessari, avremmo un risultato che
probabilmente è disastroso. Non lo so fare, mi studierò meglio
queste istruzioni del C.N.R. per capirci di più; mi sembra comunque
che questa dovrebbe essere un tipo di analisi necessaria.
Per quanto concerne il problema dei flussi di traffico, ripeto
non ho dati relativamente alla distribuzione del traffico, pesante
e leggero, che sta avvenendo su tutto l'arco alpino; so soltanto,
per averlo letto da più parti, che con l'apertura del traforo del
Fréjus e con la successiva costruzione dell'autostrada che
collegherà il Fréjus a Torino con ogni probabilità ci sarà una
redistribuzione del traffico che comporterà un mancato aumento o
una stabilizzazione del traffico sulla direttrice del Monte Bianco.
Oltre a questo intervento, altri sono in fase di programmazione su
tutto l'arco alpino.
Detto questo, perché mi fermo alle modeste cognizioni che noi
abbiamo, se andiamo ad analizzare più nel dettaglio i flussi di
traffico di oggi, o meglio le punte massime dei flussi di traffico
attualmente esistenti, abbiamo i seguenti dati, che cercherò di
semplificare.
Per quanto riguarda il traforo del Monte Bianco, abbiamo prima
di tutto una soglia, che non ho indicato io ma che viene indicata
in una relazione della società del traforo. Dice la relazione che
con i miglioramenti, soprattutto sul movimento artificiale
dell'areazione della galleria, è oggi possibile far transitare con
condizioni di sicurezza accettabili 170 autotreni all'ora, il che
significa 4080 autotreni al giorno.
Analizzando poi quello che effettivamente è passato, sempre
secondo i dati forniti dalla società del traforo, abbiamo passaggi
massimi che oscillano proprio sui 4000 autotreni, con una punta di
agosto di 7000, e parlo di passaggi nei due sensi, per intenderci
sul significato di flusso.
Per quanto riguarda - e questo è un altro elemento che a nostro
avviso deve essere tenuto in considerazione - il traffico che
invece avviene ed è registrato sulla barriera di Aosta
dell'autostrada Torino-Aosta, le punte massime registrate nei mesi
di luglio e di agosto dello scorso anno sono di 13.459 passaggi al
giorno, 14.028 passaggi ad agosto.
Rispetto a queste, quest'anno c'è una variazione in aumento del
2%. Sono dati complessivi che riguardano ovviamente sia il traffico
leggero che quello pesante. Il dato che si registra sulla barriera
di Aosta è comprensivo di una componente di traffico locale, e cioè
il traffico che grava e collega solo Aosta, e del traffico che
scende dai due valichi alpini collegati con il traforo del Monte
Bianco e del Gran San Bernardo. Questi dati relativi al flusso di
traffico di oggi li voglio confrontare con i dati relativi al
dimensionamento delle arterie autostradali che vengono comunemente
usati, mi è stato detto, nella fase progettuale dai
progettisti.
Gli studi più attendibili a cui - pare - molti di questi
progettisti fanno riferimento, sono quelli pubblicati dal C.N.R.
inglese, il quale per una sezione di tipo autostradale quale quella
proposta per l'autostrada dell'Alta Valle dal progetto che oggi
esaminiamo, danno una capienza che va da 35.000 a 48.000 veicoli
transitabili nei due sensi.
Voglio riconfrontare 35.000, 48.000 veicoli nei confronti di un
flusso di traffico che nei due sensi sulla barriera di Aosta ha
registrato punte massime di 13-14.000 e che si scontra con il
limite fisiologico del traforo del Monte Bianco che - vogliamo
esagerare - è di 7.000 passaggi. La mia opinione è che queste cifre
danno l'idea del sovradimensionamento della struttura rispetto ai
flussi di traffico di oggi. E bisogna dimostrare che questi flussi
di traffico nei prossimi anni dovranno aumentare non dico
dell'1-2-3%, ma dovranno raddoppiare, triplicare. Questa è la
considerazione.
D'altronde voglio metterci anche un po' di esperienza personale:
sono uno di quelli che tutti i giorni si serve dell'autostrada da
Pont-Saint-Martin ad Aosta e non si può certo dire che, malgrado il
traffico locale che gravita su quel tratto, quella sia una
autostrada sovraffollata.
Con ciò riteniamo che rispetto ai flussi di traffico di oggi
quella autostrada è ampiamente sufficiente ed inoltre, malgrado
assorba il traffico del tunnel del Gran San Bernardo e tutto il
traffico locale Aosta-Torino, è sicuramente in grado di sopportare
anche un aumento del traffico attuale che transita sotto il Monte
Bianco.
Questo è un ragionamento che definisco di tipo quasi tecnico o
tecnocratico, che tuttavia ha il suo significato: chiedo che questi
dati siano contrastati da una valutazione di tipo diverso sui
flussi di traffico. Quando si dice che un sistema autostradale con
le portate superiori a 35.000 passaggi, come indicavo prima, si
scontrerebbe inevitabilmente con la strozzatura costituita dal
tunnel del Monte Bianco, per cui con ogni probabilità il disegno
successivo sarà quello del raddoppio, credo che non si dica una
banalità. Rientra nei disegni strategici della nostra Regione,
della Valle d'Aosta, di questa maggioranza il raddoppio del traforo
del Monte Bianco oppure no?
Chiudo questa parte relativa ai flussi di traffico perché merita
di essere discussa.
Non voglio neanche dire che noi sosteniamo astrattamente la
camionabile; noi siamo convinti che sia possibile sul piano tecnico
incanalare il traffico pesante su una arteria, questa sì
dimensionata rispetto ai flussi effettivi di traffico, che consenta
prima di tutto di aumentare la velocità di crociera in quella zona
per i mezzi pesanti, per il traffico veloce, ed è un obiettivo che
è anche quello proposto con l'autostrada; che soprattutto consenta
minori costi e quindi un rapporto fra costi e benefici accettabile.
Fino a che non ci sono i dati su questo rapporto insisterò su
questo argomento, che significa una minore compromissione del
territorio, perché a parte le considerazioni che si potrebbero fare
sui rilevati e sui viadotti, quella dei metri cubi di materiale di
risulta non è una questione risolta, come dice il Presidente della
Giunta, e non è neanche una questione secondaria, nel senso che in
ogni caso rispetto ai 4 milioni iniziali, ammesso che si riesca
contemporaneamente a costruire la tangenziale sud di Aosta, ammesso
e non concesso che si facciano le due cose parallelamente, avremmo
comunque 1 milione 300 mila metri cubi di materiale che secondo la
relazione, e non secondo le affermazioni mie, non si sa dove
mettere.
Dicevo prima il problema dei costi: è indubbio che scegliendo
una arteria destinata a quel tipo di traffico, ridotta, con la
possibilità di fare anziché la doppia galleria una sola galleria,
noi abbiamo dei costi che non saranno ridotti della metà, perché da
70 metri quadri di sezione della galleria dovrei passare a 110 o a
105 o a 100, ma avrei dei costi che sono appena superiori alla metà
dei costi di investimento paurosi, soprattutto se sostenuti solo
dalla nostra Regione, che abbiamo invece con la costruzione
dell'autostrada.
In conclusione, ripetiamo la nostra esigenza che anche sul piano
del tracciato e quindi delle scelte di tipo più tecnico il
Consiglio regionale sia messo di fronte alla possibilità di
opzioni, di scegliere sulla base di diversi tracciati in
considerazione di analisi fatte seriamente sui traffici, sul volume
attuale, sul volume previsto, anche in funzione della
redistribuzione del sistema autostradale europeo e del sistema dei
valichi. Questa esigenza è importante perché a nostro avviso non è
da trascurare da un punto di vista del turismo il fatto che il
flusso turistico continui a viaggiare sull'attuale superstrada,
razionalizzata in modo adeguato come del resto si sta facendo con
la costruzione di sottopassi, sovrappassi, così da rendere
quell'arteria meno pericolosa.
Queste sono le considerazioni che ci fanno dire oggi che a
scelta di quel tipo è avventata, che non è fatta sulla base di dati
di conoscenza probatori; è una scelta che non tiene conto
dell'impatto che questa può avere non solo da un punto di vista
ambientale, ma anche sull'economia di quel posto, e mi riallaccio
al ragionamento che ho fatto poco fa sui flussi turistici.
Per queste ragioni manteniamo una serie di grosse riserve
rispetto al progetto autostradale.
PRESIDENTE
: Ha chiesto di parlare il Consigliere Aloisi,
ne ha facoltà.
ALOISI - (M.S.I.):
Sarò ligio alla richiesta del
Presidente di non entrare nel merito del finanziamento
dell'autostrada, perché come forza di opposizione il M.S.I. ha dato
il suo contributo alla battaglia perché fosse rinviato il discorso
finanziario. Mi limiterò a fare un breve intervento per quanto
riguarda il progetto tecnico autostradale.
Su questo progetto di costruzione dell'autostrada la posizione
delle varie forze politiche rappresentate in questo Consiglio è
sostanzialmente difforme. Alcune di esse chiedono che venga
costruita l'autostrada, altre sono contrarie e presentano delle
proposte alternative, quali la costruzione di una nuova camionabile
o la sistemazione dell'attuale superstrada, oppure il potenziamento
della rete ferroviaria.
Non si può certo negare l'importanza che riveste nei
collegamenti stradali nazionali ed internazionali la realizzazione
del tratto autostradale Aosta-Courmayeur, che oggi è in discussione
in quest'aula.
Autostrada sì, autostrada no: qual'è la posizione del M.S.I.? Il
M.S.I. è favorevole alla costruzione della autostrada
Aosta-Courmayeur: la Valle d'Aosta non può certo emarginarsi,
neppure isolarsi, da un contesto e da una realtà di traffico
internazionale. La nostra Regione deve essere direttamente
interessata affinché si realizzi il collegamento fra il sistema
tangenziale di Aosta, che ci auguriamo venga costruito al più
presto, ed il traforo del Monte Bianco, anche perché è
assolutamente necessario alleggerire la corrente di traffico che
attualmente gravita sulla statale 26. E non dimentichiamo
soprattutto che sul versante francese i lavori di costruzione del
tronco autostradale che si collegherà a Chamonix è in via di
ultimazione. Con la realizzazione di questo tronco autostradale la
Parigi-Reggio Calabria non sarà più un sogno, ma sarà divenuta una
realtà.
Le correnti di traffico sia commerciali che turistiche della
fascia nord occidentale dell'Europa per forza di cose transiterà
per la nostra Regione, portandoci senz'altro quel beneficio
economico e turistico che ognuno di noi si augura.
E' per questo che il M.S.I. è favorevole alla costruzione
dell'autostrada.
PRESIDENTE
: Ha chiesto di parlare il Consigliere
Baldassarre, ne ha facoltà.
BALDASSARRE - (P.S.D.I.):
Sono convinto che la
discussione sul finanziamento del progetto vada rimandata ad uno
dei prossimi Consigli regionali, ma vorrei chiarire la posizione di
noi socialdemocratici sul perché abbiamo partecipato, in questi due
giorni, all'applicazione del regolamento.
In linea di principio siamo favorevoli alla costruzione
dell'autostrada Aosta-tunnel del Monte Bianco, lo avevamo detto già
in precedenti Consigli, lo abbiamo ribadito con un comunicato del
partito: ma quello che a noi non è piaciuto è il metodo con cui è
stato presentato il piano di finanziamento per l'autostrada.
Il Presidente della Giunta, in una improvvisata riunione della
Commissione Affari Generali, dove addirittura all'ordine del giorno
non c'era scritto niente, ci ha proposto questo piano di
finanziamento con relativo progetto.
Almeno personalmente sono rimasto perplesso di questa iniziativa
alquanto frettolosa del Presidente, e in quell'occasione avevo
anche chiesto al Presidente Rollandin di darci l'elenco dei soci
della R.A.V., perché avevo saputo in quella circostanza che la
R.A.V. era già stata costituita a Roma in tempi molto sospetti, ed
il Presidente della Giunta aveva promesso di inviarci in tempo
utile tale elenco.
Detto elenco non è arrivato in Commissione; siamo invece
arrivati in Consiglio e ci siamo trovati il piano di finanziamento
ed abbiamo perciò contestato - ed io ringrazio gli altri colleghi
della minoranza per questa forte opposizione - il decreto di
finanziamento.
Entriamo brevemente nel merito; non è che siamo nettamente
contrari in linea di principio al finanziamento, riteniamo che le
competenze siano dello Stato e che queste competenze sfuggono alla
Regione.
Un altro problema importante è che non abbiamo la certezza delle
entrate; quando tale certezza manca, prevedere delle uscite per
svariati miliardi che impegnano il bilancio fino al 2.000 lascia
delle perplessità.
Mi auguro di cambiare idea, da qui al prossimo Consiglio, e sono
possibilista al riguardo, però è necessario avere degli elementi
chiari, è necessario valutare attentamente la situazione, trovare
tutte le strade prima di arrivare ad un finanziamento da parte
della Regione. Strangolare in quel modo il bilancio regionale fino
al 2.000 non sembra progetto idoneo per la comunità valdostana.
Lo dicevo prima (anche perché non sono in condizioni fisiche
perfette) questa è una discussione che rimanderemo ad uno dei
prossimi Consigli regionali.
Quindi voterò a favore del progetto presentato, perché siamo
contrari ala proposta del P.C.I. della camionabile e siamo
favorevoli al tracciato autostradale Aosta-Monte Bianco.
PRESIDENTE
: Comunico al Consiglio che i colleghi
componenti le Commissioni consiliari permanenti 2^ e 5
^
,
vale a dire Assetto del Territorio e Promozione Sociale, sono
convocati per oggi alle ore 15,45 in sostituzione della riunione
prevista per le ore 15 di lunedì 16 luglio.
Ha chiesto di parlare il. Consigliere Riccarand, ne ha
facoltà.
RICCARAND - (N.S.):
Cercherò di procedere rapidamente,
anche se non ci troviamo di fronte ad un argomento di ordinaria
amministrazione nè ad un progetto che abbia scarso rilievo.
Il progetto di collegamento autostradale fra Aosta e il tunnel
del Monte Bianco costituisce indubbiamente un'opera ambiziosa che
avrà delle ripercussioni, se realizzata, sull'ambiente, la società,
l'economia dell'intera Valle d'Aosta.
Si tratta di un'opera che comporterà degli oneri finanziari
enormi e che presenta prevedibilmente delle difficoltà di
realizzazione che non sono indifferenti, trattandosi - come dice la
relazione che accompagna il progetto - di una autostrada con
caratteristiche di alta montagna.
Del resto alcuni dati contenuti nella relazione sono
sufficientemente eloquenti: sui 35 km del tratto fra Sarre e il
traforo del Monte Bianco, ben il 75% sarà o in galleria o in
viadotto, rispettivamente 21 e 5 km. Dovranno essere realizzate ben
11 gallerie a doppia canna, la cui lunghezza varierà da un minimo
di 1 km ad un massimo di quasi 3 km, gallerie lungo le quali si
incontreranno delle venute di acqua di notevole intensità e
pressione e che comporteranno dei problemi di costruzione non
indifferenti. Dovranno essere realizzati 18 viadotti per ca. 5 km
di percorso con fondazioni che la relazione definisce in gran parte
di tipo particolare. Anche le tratte in trincea richiederanno una
particolare oculatezza. C'è il problema, cui ha già accennato il
Consigliere Tonino, dei 4 milioni di metri cubi del materiale di
risulta di cui solo in parte la relazione indica a destinazione;
c'è il problema delle gallerie artificiali, tipo quella che si
vuole realizzare in un tratto del Comune di Saint-Pierre, che
comportano difficoltà notevoli di realizzazione; si tratta in
sostanza di un'avventura anche sul piano costruttivo in cui la
Regione dovrebbe addentrarsi solo se non potesse proprio farne a
meno e solo dopo aver compiuto una adeguata e approfondita
riflessione sull'intero argomento.
Ci sono numerosi esempi, alcuni non lontani dalla Valle d'Aosta,
di strade i cui costi e tempi di realizzazione sono enormemente
aumentati rispetto alle previsioni iniziali man mano che si
procedeva alla realizzazione dell'opera; ad esempio la statale 419,
opera destinata a collegare Quincinetto e Biella in modo rapido,
che è iniziata non so da quanti anni e che non riesce a procedere,
che ha creato una serie di difficoltà enormi, che ha incontrato
l'opposizione di intere comunità, e che, per alcuni tratti, sta
andando in rovina perché non si riesce a completare la strada.
Avevamo già detto relativamente al piano finanziario e lo
ripetiamo rispetto al progetto di tracciato, che sono mancati e
mancano ancora al Consiglio adeguati elementi di riflessione su
tutta la questione. Più volte ho richiesto, sia in sede di
Commissione che in aula, di avere copia formale dei pareri dei
Comuni sul tracciato: insisterò nel chiedere e se necessario
presenterò anche una interrogazione, così come chiedo di avere
copia dei rilievi espressi dal Comitato Regionale per la
Pianificazione Territoriale in merito al tracciato.
Un dato molto importante che manca, come ha sottolineato il
Consigliere Tonino, è uno studio profondo sulle tendenze del
traffico che giustifichi in qualche modo questa scelta
autostradale, che presenti le prospettive rispetto alla Valle
d'Aosta, in particolare per quanto riguarda il traffico pesante che
è forse la molla decisiva che ha spinto la maggioranza di questo
Consiglio ad accettare l'ipotesi autostradale. Uno studio accurato
di questo tipo, fatto nelle dovute maniere, porterebbe ad escludere
la realizzazione dell'autostrada ed a scegliere altre strade
alternative. Del resto i dati che abbiamo a disposizione sui
passaggi sotto il tunnel del Monte Bianco indicano una tendenza
abbastanza chiara e smentiscono nel modo più categorico quelle che
erano state le previsioni del 1979, poste alla base dell'iniziale
scelta autostradale operata dalla maggioranza del Consiglio.
Dal 1979 in poi i passaggi attraverso il tunnel del Monte
Bianco, sia come numero complessivo di veicoli, sia come numero di
passaggio di TIR, sono continuamente diminuiti. Abbiamo avuto il
punto massimo di passaggi complessivi di autoveicoli nel 1979 con
1.449.000, siamo scesi nel 1983 al punto più basso con 1.283.000
veicoli. Quindi c'è una tendenza al ribasso. Lo stesso per quanto
riguarda il numero dei TIR: abbiamo avuto un aumento consistente
dopo il 1978, nel 1979 siamo passati da 426.000 veicoli a 509.000;
è ancora cresciuto nel 1980 con 537.000, dopo è seguita una netta
diminuzione fino a raggiungere i 434.000 del 1983, diminuzione di
ca. il 25% rispetto al 1980.
Nei primi sei mesi del 1983 c'è stata una leggera ripresa, del
2% complessivamente, che colloca comunque i dati sul traffico sia
di camion che di veicoli complessivi al di sotto del livello del
1979, quindi ritorniamo praticamente ai livelli del 1978.
Le valutazioni che si possono fare in assenza di uno studio
approfondito sulle tendenze di traffico non sono sicuramente quelle
di un aumento dei passaggi, soprattutto dei TIR, attraverso il
tunnel del Monte Bianco e di conseguenza attraverso la Valle
d'Aosta. La prospettiva del trasporto su gomma non è una delle
prospettive che ha maggiore avvenire; esiste la tendenza sempre più
accentuata di utilizzare il trasporto su ferrovia, che diventerà
sempre più competitivo rispetto a quello su gomma.
Non solo, ma lo sviluppo delle nuove tecnologie tende a far sì
che ci saranno sempre meno merci trasportate, mentre si
trasmetteranno sempre più notizie. Basti pensare a quello che
avviene con il giornale, che un tempo si stampava in una unica
tipografia e poi veniva spedito in tutta Italia; adesso una serie
di giornali vengono stampati in quattro o cinque punti diversi in
base ad una trasmissione di dati attraverso nuove tecnologie.
Quindi la tendenza non può essere quella di un aumento delle merci,
soprattutto non sarà un aumento delle merci trasportate su gomma.
Questi sono dati che dovrebbero essere confermati o smentiti da uno
studio accurato, che io non sono in grado di fare, ma che
dovrebbero stare alla base di questa scelta.
Di fronte a queste tendenze, l'obiettivo che appare emergere da
chi propone la realizzazione dell'autostrada Aosta-Courmayeur pare
finalizzato a ricatturare una serie di TIR per farli passare
nuovamente attraverso la Valle d'Aosta, a dare un incentivo in modo
che il passaggio dei TIR attraverso la Valle d'Aosta, anziché
subire un decremento, subisca un incremento. Del resto nella
relazione che accompagna il progetto di tangenziale c'è un accenno
al fatto che, in prospettiva, si vada al raddoppio del traforo del
Monte Bianco, opera senza la quale non si giustifica assolutamente
l'autostrada Aosta-tunnel del Monte Bianco.
Abbiamo già espresso più volte dal 1979 in poi la nostra
opposizione a questo progetto autostradale, non ripeterò tutte le
argomentazioni per cui ci opponiamo; molto sinteticamente dirò che
siamo contrari a questo progetto per motivi di carattere ecologico,
di distruzione ambientale e idrogeologica del paesaggio che il
tracciato autostradale comporta per l'intera Alta Valle, che è
stretta ed è già solcata da una superstrada e dalla ferrovia. Credo
che anche dal punto di vista dell'assetto idrogeologico questa
opera comporterà delle conseguenze che possono essere negative: la
realizzazione delle gallerie richiederà dei drenaggi e
canalizzazioni sotterranee, cioè la captazione e l'abbassamento
delle falde acquifere, con rischi anche di impoverimento dei
terreni che si trovano a valle di queste gallerie. Ci sono una
serie di problemi che non sono assolutamente realizzati con la
dovuta cura nella relazione geologica, che mi pare molto
giustificativa rispetto alle scelte fatte con la realizzazione
dell'autostrada.
Siamo contrari all'autostrada perché vediamo in questa
realizzazione una incentivazione assurda e irrazionale di un
sistema di trasporti, come dicevo prima, quello su gomma, che
comporta costi energetici notevolmente più alti che quello su
rotaia; siamo contrari perché facendo questa scelta si impegneranno
risorse regionali e statali, o prevalentemente l'una o l'altra, ma
comunque risorse ingenti per potenziare questo tipo di trasporti,
mentre la ferrovia in Valle d'Aosta continuerà
a trovarsi in una situazione di estremo degrado e fino ad oggi
non è emersa in questa Giunta una disponibilità ad affrontare in
modo efficace questo problema; rediamo che la realizzazione
dell'autostrada, che è accompagnata dall'obiettivo di aumentare il
passaggio dei TIR, aggraverà l'inquinamento atmosferico da rumore e
quello idrico all'interno della comunità valdostana; pensiamo -
però su questo ha già detto molto bene il Consigliere Pascale - che
non è cercando di aumentare il traffico dei TIR che si aumenterà
l'attività dell'autoporto di Aosta e di conseguenza si aumenteranno
in modo sensibile le entrate dell'IVA da importazione. E' stato
detto infatti che solo il 20% del traffico che attualmente passa
attraverso la Valle d'Aosta utilizza l'infrastruttura di Pollein,
che possono essere fatti altri interventi di miglioramento
dell'infrastruttura di Pollein per incentivare il suo utilizzo
senza aumentare il flusso del traffico. Oltretutto resta un
discorso abbastanza delicato quello sull'opportunità o meno di
ancorare così pesantemente il bilancio della Regione ad una entrata
che potrebbe rivelarsi aleatoria in futuro come è quella dell'IVA
da importazioni.
Infine, la realizzazione dell'autostrada comporterà anche un
certo sconvolgimento economico a tutta una serie di attività che
sono sorte lungo la strada statale 26 e che si troveranno spiazzate
rispetto al nuovo assetto che avrà la viabilità nell'Alta
Valle.
La nostra posizione è contraria al progetto autostradale,
contraria alla realizzazione di questa autostrada, le nostre
proposte alternative le abbiamo fatte più volte: proponiamo che sia
potenziata l'attuale strada statale 26 fra Aosta e Courmayeur
realizzando opportune circonvallazioni ad Aosta ed in altri Comuni
dove il traffico passa attraverso centri maggiormente abitati;
proponiamo che questa superstrada venga dovutamente allargata, se
possibile a tre corsie, prevedendo tratti in cui è più facile
operare dei sorpassi.
Pensiamo che questa sia una risposta che si può dare in tempi
più brevi, con meno oneri, e sia sufficiente a quelle che sono le
esigenze attuali del traffico fra Aosta e il tunnel del Monte
Bianco.
Crediamo che allo stesso tempo si debba affrontare il problema
dei trasporti in Valle d'Aosta con un'ottica completamente diversa,
andando ad incentivare proprio il trasporto su ferrovia che si
trova in uno stato di estrema precarietà.
Per queste motivazioni voteremo contro il progetto preliminare,
verso cui avevamo delle grosse critiche da formulare rispetto al
piano finanziario che è stato ritirato dalla Giunta regionale.
Concludo chiedendo nuovamente al Presidente della Giunta di far
avere al sottoscritto Consigliere, ma anche agli altri membri della
Commissione, i pareri dei Comuni per avere i dati precisi su cui
valutarsi, e il parere del CRPT.
PRESIDENTE
: Vi è stata distribuita una delibera
presentata dalla Giunta, relativa all'oggetto in discussione e che
tiene conto dell'intesa raggiunta questa notte dalla Conferenza dei
Capigruppo.
Ha chiesto di parlare il Consigliere Torrione, ne ha
facoltà.
TORRIONE - (P.S.I.):
Affrontando un argomento di così
vasta portata e di così vasto impegno, non si può prescindere dal
fare alcune considerazioni, le quali devono anche consentire al
Consiglio di interrogarsi.
E per sciogliere alcuni nodi che ancora restano su questo
argomento del trasporto, della strada, è strano come la Valle
d'Aosta, questa terra di frontiera posta al limite di due stati
stranieri, si interroghi ancora nell'anno di grazia 1984 se è
opportuno o no costruire un collegamento autostradale. E' strano
perché questa nostra Regione che per secoli e per tradizione ha
rappresentato un punto di incontro ed anche un punto di scorrimento
e di transito, è forse l'ultima ad affrontare in termini concreti
il problema del collegamento con l'Europa.
La Valle d'Aosta, che si colloca geograficamente al centro
dell'Europa ha questo tipo di atteggiamento che è da sempre tipico
della classe politica, della classe dirigente. A spiriti illuminati
che già nel secolo scorso proponevano trafori che per l'epoca
sembravano opere fantascientifiche, si è poi contrapposto nella
nostra storia un certo modo di rinchiuderci un po', di non
considerare che la nostra posizione geografica era una posizione
privilegiata, e di non ritenere che tutto sommato il respiro della
nostra collettività si collocava in una ottica ben più ampia, in
una ottica europea che poteva essere anche favorita da un
collegamento di tipo ferroviario, stradale, non ha importanza, di
tipo diverso.
Qualche collega ricorderà il travaglio all'interno delle stesse
forze politiche per la costruzione del tratto autostradale da
Quincinetto ad Aosta: anche qui siamo arrivati per ultimi, anche
qui stranamente le forze politiche hanno manifestato atteggiamenti
sostanzialmente contraddittori ed hanno dato l'impressione -
coinvolgo tutte perché l'atteggiamento è stato piuttosto
complessivo - di voler guardare più al passato che non adeguarsi al
futuro. Così l'autostrada ad Aosta è arrivata quasi con un decennio
di ritardo rispetto ai tempi di realizzazione di altri tronchi
autostradali che facevano sì che la rete autostradale italiana
lambisse solo la nostra Regione.
Oggi tutto sommato, con sfumature anche diverse, questo stesso
tema viene riproposto all'attenzione del nostro Consiglio. Questo
perché direi quasi che faticosamente ognuno ha preso coscienza che
il voler rimanere immobile rispetto al resto che si muoveva era un
atteggiamento vecchio, anacronistico, contraddittorio, sciocco
anche.
Ricordo documenti di forze politiche che in effetti ipotizzavano
una Valle d'Aosta che non esiste più, una Valle d'Aosta che ha una
sua storia, una sua tradizione, ma che ormai è superata dal fatto
che l'era moderna è penetrata nella nostra collettività, con i suoi
problemi, i suoi drammi e le sue conseguenze.
Il problema dei trasporti c'è stato drammaticamente posto sotto
gli occhi nel momento in cui si sono realizzati prima i trafori e
poi i collegamenti stradali. E' un'altra contraddizione di una
collettività che tutto sommato ha vissuto con la strada un rapporto
eternamente conflittuale.
Questo lo dico perché a chi ci osserva dall'esterno, potrebbe
sembrare che questa nostra Regione abbia una vocazione di un certo
tipo piuttosto che di un altro; una Regione che è talmente legata a
sè stessa che stenta a spiccare il volo verso l'esterno. Ciò non è
neanche vero, perché la storia della Valle d'Aosta è una storia di
scambi culturali anche nei periodi cosiddetti più neri. Il
cosiddetto periodo medioevale, che sembra essere stato un periodo
oscurantista, è invece un periodo che ha visto fiorire in Valle
d'Aosta elementi di contatto con altre culture che hanno poi
determinato una pagina fra le più significative della nostra
civiltà alpina.
Dico questo perché ogni tanto l'interrogarsi anche in questa
aula può servire ad evitare fraintendimenti fra le forze politiche
ed anche ad un dibattito che non sia sempre appiattito su dati di
traffico e che invece va analizzato su termini anche
sostanzialmente diversi.
Ecco perché ritengo che il problema del collegamento
autostradale non possa più essere vissuto e soprattutto visto con
una logica che è ormai vecchia, perché una delle osservazioni che
ha fatto il Consigliere Riccarand è una considerazione un tantino
campanilistica. Ho apprezzato per altri versi il suo intervento che
parte da un presupposto che condividiamo, ma che ha una sua
validità e una sua logica quando in effetti si ritorna sempre ad un
discorso che ha rappresentato negli anni passati un cavallo di
battaglia di una certa non politica dei trasporti in Valle: quella
dell'esigenza di salvaguardare comunque e sempre le attività
economiche dei paesi che sono attraversati dalla via di traffico,
quasi che se la strada non passa nel concentrico urbano si
sconvolga l'economia di certi paesi.
Credo che il discorso vada posto in termini sostanzialmente
diversi, su un piano che è adeguato a quella che è la realtà dei
tempi. E' vero, a costruzione di una autostrada di montagna in un
territorio angusto e difficile com'è il nostro presenta senz'altro
dei problemi; però è anche ora di fare giustizia di alcuni
preconcetti, è venuto il momento di dire che non possiamo
sottrarci, neanche noi valdostani, a certi obblighi, anche perché
le soluzioni che si sono prospettate, seppure in modo
diversificato, testimoniano pur sempre l'esigenza di avere un
diverso collegamento fra Aosta e il traforo del Monte Bianco -
camionabile oppure allargamento della statale - comunque il dato di
fatto fondamentale è quello che così com'è la situazione non può
essere tollerata. Quindi è chiaro che quassù qualsiasi intervento
sul territorio presuppone dei problemi.
Noi diciamo - e credo che il mio discorso non possa essere
sospetto anche perché in questa aula personalmente ho fatto una
battaglia a favore dell'ecologia e dell'ambiente - che il tracciato
che ci è stato sottoposto dalla Giunta, seppure con dei limiti e
seppure essendo un tracciato autostradale, è comunque un tracciato
che non è assolutamente irriguardoso nei confronti dell'ambiente
valdostano.
Pone dei problemi, ha detto bene il Consigliere Tonino, l'ha
ripreso il Consigliere Riccarand, però è un tracciato che,
trattandosi di una autostrada con caratteristiche alpine, è il meno
difficile da assorbire per il nostro ambiente.
Questo è un dato di fatto su cui dobbiamo riflettere perché
posto il problema e visto che lo vogliamo risolvere in qualche
modo, questo dato non può che confortarci. Il fatto che il
tracciato passi in galleria per 20 km, seppure pone il problema dei
materiali cosiddetti di risulta, è un dato fondamentale per la
tutela e la protezione dell'ambiente. Possono esserci dei problemi
di inquinamento di falde acquifere, però è altrettanto vero che
eliminiamo un inquinamento che è quello da rumore, e questa è
un'altra forma che ci fa dire che tutto sommato il tracciato
sostanzialmente rispetta questa nostra caratteristica
ambientale.
E' chiaro che se la Regione in passato avesse legiferato in
materia di ambiente in termini forse diversi - e non faccio delle
colpe al Presidente attuale - il progetto poteva essere ancora più
accettabile, inseribile sul piano della costruzione nella nostra
Regione. Questo non è stato fatto e costituisce purtroppo un
rammarico che esprimiamo ogni volta e che ci dovrà far riflettere
in futuro sulle possibilità della nostra Regione di legiferare in
materia.
C'è un argomento che voglio portare perché è un dato di fatto
obiettivo, che sembrava sconvolgere l'idea di questo raccordo
autostradale, ed era uno studio fatto nel 1977 per ipotizzare quale
poteva essere la diminuzione del traffico in virtù della
costruzione del traforo del Fréjus. La diminuzione era stata
calcolata da un minimo del 15% ad un massimo del 23,1%; ebbene nè
la punta minima nè quella massima sono state toccate. C'è stata una
diminuzione in questi anni, anche in considerazione della
particolare situazione che si è determinata, come blocchi stradali,
sciopero del personale, dogana (ma non me ne voglia il mio collega
Consigliere Pascale, che peraltro ha fatto un intervento molto
preciso ed apprezzabile) la diminuzione è stata solo del 19%, con
una inversione in questi ultimi mesi in senso positivo, perché c'è
stato un incremento ulteriore del 10%.
Questo lo dico perché il riferirsi costantemente a dati tecnici
ed ad ipotesi non è sempre aderente alla realtà, anche perché siamo
stati sovente smentiti, il giorno dopo, circa una previsione che
avevamo fatto il giorno prima.
Questo è un dato di fatto che ci fa pensare che, pur in
concorrenza diretta con un altro traforo, la validità del raccordo
autostradale è totale, anche perché questa collettività non può
essere soffocata dal traffico pesante, che ha toccato le punte
citate dai colleghi. Mi consenta a questo proposito
il Presidente di spezzare una lancia in favore del Comune di
Aosta: se è vero che tutti i Comuni della nostra Regione hanno
vissuto il dramma del traffico pesante nella nostra Regione, è
altrettanto vero che il dramma è stato doppio per una scelta
urbanistica sbagliata del Comune di Aosta nel capoluogo regionale,
perché una tangenziale che non è più una tangenziale ma è diventata
una strada di penetrazione urbana, con un traffico che ammonta a
2-3000 TIR al giorno, che la offende nel suo modo di vivere, non
può aspettare la realizzazione dell'intero tronco stradale, perché
altrimenti non credo che si possa giustificare questa
contemporaneità solo con il fatto che i materiali di risulta
verrebbero poi utilizzati per il rilevato della tangenziale di
Aosta; credo che oltretutto non si debba ulteriormente attendere
che l'inflazione si mangi quei 42,5 miliardi che lo stato ha già
stanziato da anni.
Quindi il nostro voto sarà favorevole a questo tracciato
autostradale, con la raccomandazione che il discorso della
tangenziale di Aosta sia estrapolato, perché non può essere
considerato alla stessa stregua di un discorso che tocca in maniera
anche drammatica ma forse minore, perché minore è la dimensione
territoriale e demografica, altri Comuni della Regione.
Voglio chiudere questo mio intervento facendo un accenno che
deve servire, anche sulla base di quella proposta di deliberazione
che approveremo, a determinare in termini corretti il rapporto che
deve instaurarsi fra la Regione Autonoma Valle d'Aosta e lo Stato
italiano.
Riteniamo che sia una battaglia di tipo autonomistico, e lo
sottolineiamo, andare a chiedere allo Stato che adempia a quelli
che sono i suoi compiti, cioè la costruzione di una strada a
carattere internazionale.
Questo è il dato di partenza sul quale insistiamo. Che poi la
Regione attraverso meccanismi che esamineremo in seguito, debba
partecipare alla realizzazione di questa opera è un dato di fatto,
però si deve trovare fra i due interventi un giusto equilibrio,
perché l'immagine di una piccola Regione che sembra quasi il paese
di Bengodi, che si finanzia un tronco autostradale di queste
dimensioni con un impegno sul bilancio regionale, è una immagine
falsa che oltretutto la stessa Giunta ha detto di voler in qualche
modo cercare di mitigare, è una immagine che porta dei danni a
quello che è il nostro modo di porci nei confronti dello Stato.
Ritorneremo su questo argomento al momento opportuno; il
Consigliere Pascale ha dimensionato sul piano strettamente tecnico
gli inconvenienti di una operazione di tipo finanziario come quella
che ci era stata proposta; noi diciamo che una pausa di riflessione
su quell'argomento non serve a noi dell'opposizione, serve invece a
reimpostare in termini corretti il rapporto Stato -Regione,
rapporto in cui la Regione non deve essere assolutamente
penalizzata ma non deve neanche sostituirsi allo Stato.
Esistono problemi che il Presidente in più riunioni ci ha
espresso; sappiamo che stanno nella dimensione in cui ce Li ha
illustrati, però riteniamo di dover inserire un discorso che
coinvolga
anche le opposizioni nella realizzazione di un'opera che a mio
avviso non solo è necessaria, ma è indispensabile per l'economia
della nostra Regione.
Quindi ben venga un discorso di tipo diverso, non
contrappositivo fra maggioranza e opposizione, sull'argomento
dell'autostrada, ben venga un rapporto di collaborazione ai fini di
risolvere sotto l'aspetto tecnico e finanziario questo problema nel
migliore dei modi, nell'interesse della nostra collettività.
Si dà atto che alle ore 12,59 riassume la Presidenza il
Presidente Giovanni Bondaz e che, dalle ore 13,07, presiede il Vice
Presidente Giulio Dolchi.
PRESIDENTE
: E' stato distribuito il documento predisposto
dalla Giunta, erroneamente definito ordine del giorno. Se mi è
permessa una interpretazione, poiché l'oggetto n. 13 non prevedeva
il dispositivo, ritengo che l'ordine del giorno possa essere
considerato come dispositivo dell'oggetto n. 13, che quindi viene a
completare l'allegato trasmesso relativo a questo oggetto. Vi sono
obiezioni a questa interpretazione?
Ci sono dichiarazioni di voto? Ha chiesto di parlare il
Consigliere Tamone, ne ha facoltà.
TAMONE - (U.V.):
Chiedo che questo argomento sia votato
per punti.
PRESIDENTE
: Ricordo al Consiglio che la votazione
separata dovrebbe essere la votazione normale, pertanto la proposta
del Consigliere Tamone è perfettamente aderente, quindi se il
Consiglio lo ritiene si vota per punti il dispositivo, dando per
scontato che fanno parte della deliberazione le premesse che sono
precisate nel documento distribuito.
E' chiusa la discussione generale. Ha chiesto di parlare il
Presidente della Giunta, ne ha facoltà.
ROLLANDIN - (U.V.):
Je pense qu'une partie des réponses a
déjà été donnée de la part de ceux qui ont pris la parole ce matin.
En effet il y a eu des doutes et même des requêtes de la part de
certains Conseillers sur les considérations de base qui nous ont
porté à prévoir une autoroute.
Les considérations faites par les Conseillers Pascale et
Torrione ont déjà mis en évidence le fait que l'autoroute est
indispensable pour une question de trafic.
Je partage une partie de ce qu'a dit M. Pascale, c'est-à-dire
l'augmentation du trafic ne veut pas dire que va augmenter le
revenu pour la Région. Cela dépend de la qualité, mais il est aussi
vrai qu'en augmentant le trafic,
ça peut augmenter le revenu et donc la qualité. Nous n'avons pas
soutenu que c'est indispensable d'augmenter le trafic, mais au
contraire c'est indispensable de le rendre sûr.
En ce qui concerne les observations de M. Tonino, là où il a mis
l'accent sur le problème des rapports costi-benefici, je répète la
question d'avoir un trafic sûr. Je vais lire les statistiques des
incidents routiers depuis l'année 1977: "Totale incidenti dal 1977
al 1983 3.391 così ripartiti: 473 nel '77, 472 nel '78, 356 nel
'79, 515 nell'80, 572 nell'81, 491 nell'82, 542 nell'83.
Tralasciando quelli con danni materiali (1.952) quelli con morti e
feriti sono stati 1.439; se aggiungiamo anche Aosta (totale
incidenti 257, con morti e feriti 105) la cifra aumenta".
Je veux savoir si ce n'est pas un argument valable. Si on va
faire une comparaison pour la question costi-benefici, je pense
qu'il y a déjà suffissamment de matière à examiner.
L'autre question c'est le problème de la pollution, et là je
pense qu'il soit assez difficile de faire des calculs sérieux. Mais
si on a la possibilité de prévoir le trafic pour, à peu près, 21 km
en tunnel, cela est une façon de résoudre en grande partie la
pollution de l'air, sans compter la pollution du bruit, où les
dommages qui sont à considérer sur ce trafic, sont très
importants.
Quand même nous aurons le temps de donner des autres
renseignements à ce propos.
A M. Riccarand je donnerai la photo copie soit de l'analyse de
CRPT, soit des Communes, tout de suite.
Quant aux observations des autres Conseillers, là où il y a une
prise de position contraire de la part de quelqu'un, c'est inutile
de donner des renseignements. Pour le restant, tout le monde a
souligné l'urgence d'arriver à la construction de cette
autoroute.
Je rappelle en outre que si de la part de la Junte il y a eu la
nécessité de prévoir un plan financier pour la construction de
l'autoroute, ce n'est pas parce qu'on soutenait que o'est la Région
qui la doit construire, mais c'est dû au fait qu'en tenant compte
de l'exigence de ne pas perdre d'autre temps, la Région allait se
substituer pour souligner encore une fois qu'il est nécessaire de
la faire.
Une Commission des Travaux Publics de la Chambre qui a eu
l'amabilité de venir en Vallée d'Aoste, nous a dit, il y a une
semaine, que sur les 20.000 milliards qui devaient être prévus pour
la construction des autoroutes, à présent il n'y a pas de
disponibilité. Alors c'est inutile de prévoir à présent une
intervention de l'Etat. Lorsqu'il
y
aura la possibilité, et
avec la délibération on prévoit une Commission qui puisse
intéresser toutes les forces politiques, afin qu'il y ait
l'engagement général pour une participation de l'Etat que nous
souhaitons, donc nous n'avons aucune difficulté à prévoir cette
possibilité qu'il y ait davantage une intervention de l'Etat. Ce
que nous n'acceptons pas, c'est de renvoyer la construction.
PRESIDENTE
: Ha chiesto di parlare il Consigliere
Baldassarre per dichiarazione di voto, ne ha facoltà.
BALDASSARRE - (P.S.D.I.):
Mi auguro che il Presidente
della Giunta se lo sia dimenticato, perché non vorrei che continui
con certi atteggiamenti che non posso condividere: gli avevo
chiesto i nomi dei soci della R.A.V..
PRESIDENTE
: Ha chiesto di parlare il Consigliere Tonino
per dichiarazione di voto, ne ha facoltà.
TONINO - (P.C.I.):
Una brevissima dichiarazione di voto
sul dispositivo della delibera.
Terremo una posizione diversa a seconda dei punti, che deriva
dalle considerazioni che ho fatto prima, rispetto alle quali non
abbiamo ricevuto risposte sufficienti. Mi auguro che il tempo che
ancora abbiamo a disposizione ci consenta di fare una analisi più
approfondita sul dimensionamento di questa opera rispetto alle
reali esigenze. Siamo convinti che non ci sia rispondenza fra
questi aspetti.
Come dichiarazione di voto, voglio dire che c'è un impegno
nostro rispetto alla battaglia autonomistica - così l'ha definita
il Consigliere Torrione ed io sono convinto che su temi di questo
tipo si possa anche misurare una unità di azione del Consiglio in
una battaglia che ha un significato autonomistico maggiore che il
votare o meno la delibera bocciata dalla Commissione di
Coordinamento rispetto alle questioni di merito - ben maggiore su
questi temi oggi dibattuti; quindi, disponibilità da questo punto
di vista, riserve rispetto all'asse stradale.
Sul ° punto voteremo contro, ci sembra inopportuna oggi la
scelta di tipo autostradale; sul 2° punto non abbiamo
pregiudiziali, l'accordo di ieri era di discutere a settembre
questo aspetto; siamo invece contrari al 3° punto perché
precostituisce, in sostanza, e ribadisce la scelta di ieri di
seguire quel tipo di strada; siamo favorevoli al 4° punto, anche se
manteniamo la riserva che la nuova via continua ad essere indicata
come costruenda autostrada. Preferiamo parlare della necessità di
questo nuovo asse viario.
Nel 4° punto c'è anche un errore, bisognerebbe aggiungere che la
Commissione è formata dal Presidente della Giunta e da altri sei
membri.
PRESIDENTE
: Ha chiesto di parlare il Consigliere
Riccarand per dichiarazione di voto, ne ha facoltà.
RICCARAND - (N.S.):
Voterò a favore del 2° punto perché
fa parte di un accordo che è stato raggiunto ieri, e contro gli
altri punti per ovvi motivi.
PRESIDENTE:
Ha chiesto di parlare il Consigliere Torrione
per dichiarazione di voto, ne ha facoltà.
TORRIONE - (P.S.I.):
Voteremo a favore dell'intera
deliberazione perché ribadiamo che eravamo e siamo e saremo
d'accordo per la costruzione dell'autostrada.
PRESIDENTE:
Ha chiesto di parlare per dichiarazione di
voto il Consigliere Aloisi, ne ha facoltà.
ALOISI - (M.S.I.):
Anche il Movimento Sociale Italiano
voterà a favore.
PRESIDENTE:
Metto in votazione il ° punto del documento
che è stato distribuito.
ESITO DELLA VOTAZIONE
Presenti: 31
Votanti: 31
Favorevoli: 24
Contrari: 7
Il Consiglio approva
PRESIDENTE:
Metto in approvazione il punto n. 2:
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
PRESIDENTE:
Metto in approvazione il punto n. 3:
ESITO DELLA VOTAZIONE
Presenti: 31
Votanti: 31
Favorevoli: 24
Contrari: 7
Il Consiglio approva
PRESIDENTE:
Metto in approvazione il punto n. 4:
ESITO DELLA VOTAZIONE
Presenti: 31
Votanti: 31
Favorevoli: 30
Contrari: 1
Il Consiglio approva
PRESIDENTE
: Perché questa Commissione possa il più presto
possibile lavorare, la Presidenza sollecita i Gruppi di minoranza e
di maggioranza di fornire alla Presidenza del Consiglio i tre
nominativi.
Ricordo che i Commissari della II^ e V^ Commissione sono
convocati in via eccezionale alle ore 15,45 e che il Consiglio
riprenderà i lavori alle ore 16.
La seduta è tolta.
La seduta termina alle ore 13,31.
