Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 463 del 26 aprile 1989 - Resoconto
OBJET N° 463/IX - MESURES POUR INFORMER L'OPINION PUBLIQUE
HELVETIQUE DE FAISABILITE' ET DU BIEN-FONDE' DU PROJET FERROVIAIRE
INTERNATIONAL SANTHIA-AOSTE-MARTIGNY. (Question).
PRESIDENTE:
Do lettura dell'interrogazione presentata dal
Consigliere Gremmo:
INTERROGATION
SACHANT que la Région a récemment présenté à Saint-Vincent un
projet décisif de tunnel ferroviaire Aoste-Martigny qui
représenterait une voie de communication d'une portée
internationale et d'une importance primordiale;
AYANT APPRIS par la presse que la Confédération helvétique
entend soumettre à un référendum populaire le choix des voies
d'accès internationales prioritaires dans les années à venir;
le soussigné Conseiller régional
DEMANDE
au Président du Gouvernement régional et à l'Assesseur compétent
quelles mesures promotionnelles seront mises en oeuvre pour
informer l'opinion publique helvétique de la faisabilité et du
bien-fondé du projet international Santhia-Aoste-Martigny.
PRESIDENTE:
Ha chiesto di parlare l'Assessore
all'Industria, Commercio, Artigianato e Trasporti Lanivi, ne ha
facoltà.
LANIVI (ADP):
Precisando che il progetto ferroviario del
Gran San Bernardo non è oggetto del referendum attualmente in corso
in Svizzera per la scelta di un traforo ferroviario a carico del
bilancio ferroviario svizzero, voglio dire delle due iniziative che
l'Amministrazione regionale attuerà entro breve tempo per
raggiungere l'obiettivo che l'interrogante si pone.
La prima, che verrà nel prossimo mese, sarà la presentazione
ufficiale dello studio di fattibilità al Governo cantonale
svizzero, che avverrà nel mese di maggio prossimo, in concomitanza
con le manifestazioni per il bimillenario del Gran San Bernardo. La
seconda consisterà nel convegno internazionale sul progetto del
traforo, che si svolgerà nei prossimi mesi, in data che sarà
concordata in questi giorni con il Governo del Valais, il quale con
una recentissima comunicazione ufficiale ha richiesto di
partecipare a tutte le iniziative legate allo studio e alla
realizzazione del progetto stesso.
PRESIDENTE:
Ha chiesto di parlare il Consigliere Gremmo,
ne ha facoltà.
GREMMO (UAP):
Questa interrogazione nasceva da una doppia
preoccupazione: una molto spicciola e banale e una di più ampio
respiro. Quella spicciola era questa: come Gruppo consiliare
abbiamo fatto due settimane fa un piccolo convegno a Santhia,
approfittando del fatto che conoscevamo e conosciamo bene alcuni
Consiglieri comunali del posto, che dovrebbe essere luogo di
raccordo, per dibattere questo progetto. Il Sindaco di Santhia,
estremamente rammaricato, mi ha informato di non essere a
conoscenza di tutto il progetto, di non essere stato invitato alla
conferenza stampa di Saint-Vincent, di non avere ricevuto niente di
ufficiale. La preoccupazione era che sulla cosa non ci fosse stato
il dovuto coinvolgimento.
L'Assessore credo sappia l'importanza che personalmente do a
questo suo progetto, tant'è vero che anche alla Provincia di Torino
ho presentato un ordine del giorno, per chiedere che la Provincia
di Torino si senta partecipe di questo. Questa era la
preoccupazione minima, che cioè sulla questione del progetto
Santhia-Aosta-Martigny si vada a coinvolgere il maggior numero di
forze possibili.
La preoccupazione - fugata dall'Assessore e lo ringrazio - che
mi era venuta leggendo alcuni articoli apparsi sulla stampa
elvetica era che da parte svizzera ci fossero troppe perplessità.
In effetti questa è la sensazione che ho ancora, che cioè corriamo
il rischio di galoppare a tutto spiano e poi trovarci dall'altra
parte una serie di rallentamenti. Credo che abbia ragione
l'Assessore: queste due iniziative possono se non altro informare,
e poi sarà onere delle eventuali autorità elvetiche se la cosa -
che secondo me è di primaria importanza, non solo per noi, ma anche
per tutta la Confederazione potrà camminare.
Debbo anche dire che è vero che il referendum elvetico riguarda
altre ipotesi, ma è proprio da questa preoccupazione che dobbiamo
muovere. Per ora le ipotesi che vengono prese in considerazione
sono Gottardo e Spluga, per cui corriamo il rischio di rimanere in
qualche maniera indietro. Già noi come autonomisti di altre Regioni
ci stiamo battendo per il Sempione; mi sembra che una correlazione
fra Sempione e il nostro progetto debba in qualche modo essere
vista. In questo senso anche la mia interrogazione alla Provincia
di Torino è stata fatta proprio per continuare a pensare che un
raccordo fra Piemonte e Valle d'Aosta per questo discorso
transfrontaliero di trasporti internazionali deve andare avanti,
altrimenti la Lombardia correrebbe il rischio di fare la parte del
leone.
