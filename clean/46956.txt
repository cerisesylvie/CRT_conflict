Classificazione
AMBIENTE
INDUSTRIA



Oggetto del Consiglio n. 3304 del 21 febbraio 2024 - Resoconto
OGGETTO N. 3304/XVI - Interrogazione: "Notizie in merito al
progetto denominato "Green Hydrogen in Cogne" promosso dalla Cogne
Acciai Speciali".
Bertin (Presidente) -
L'interpellanza di cui al punto n.
14 dell'ordine de giorno è ritirata. Passiamo al punto n. 15.
Risponde l'assessore Bertschy.
Bertschy (AV-VdA Unie) -
Rispetto al primo quesito, il
progetto denominato "Green Hydrogen in Cogne" rientra tra i
progetti finanziati nell'ambito dell'investimento 3.1 del PNRR:
"Produzione di idrogeno in aree dismesse", di cui all'avviso
pubblico approvato con deliberazione n. 1649 del 28/12/22. In
particolare la Regione è stata individuata in qualità di soggetto
attuatore delegato dell'avviso, ovvero il soggetto in cui sono
delegate, da parte del MASE, le funzioni di monitoraggio, controllo
e rendicontazione delle spese e dei
target
. La Regione ad
oggi ha provveduto a effettuare le attività d'istruttoria dei
progetti, adottando i provvedimenti di approvazione del bando,
della bozza di convenzione stipulata con il MASE, della graduatoria
dei progetti ammissibili a finanziamento e di concessione dei
contributi, predisponendo un'apposita pagina dedicata al sito
istituzionale nella sezione "Energia". L'intervento proposto dalla
Cogne Acciai Speciali prevede la realizzazione di un impianto di
produzione e accumulo di idrogeno
green
tramite elettrolisi,
processo che genera l'idrogeno a partire dall'acqua, come tutti
sappiamo ormai. L'area per l'installazione dell'elettrolizzatore è
stata individuata nell'area dell'ex scuole Cogne posta nel comune
di Aosta in sponda sinistra idrografica del torrente Buthier.
L'impianto per il proprio funzionamento richiede energia che verrà
prodotta da una centrale idroelettrica di un impianto fotovoltaico
di nuova realizzazione in prossimità del proprio stabilimento
produttivo. L'impianto idroelettrico avrà una potenza massima di
circa 1 Megawatt e verrà costituito in corrispondenza di una soglia
idraulica dismessa a uso industriale, utilizzata in passato per il
raffreddamento degli impianti dell'acciaieria. A questo verrà
affiancato un impianto fotovoltaico sulla copertura di uno dei
capannoni dello stabilimento di nuova costruzione con potenza picco
di 300 Kilowatt, al fine di garantire continuità di alimentazione
all'elettrolizzatore anche nei periodi di bassa produttività
dell'impianto idroelettrico. Entrambi gli impianti di nuova
costruzione saranno dedicati esclusivamente alla produzione di
idrogeno verde.
Per quanto riguarda il secondo quesito, come già riportato alla
risposta del quesito 1, l'Amministrazione regionale, in qualità di
soggetto attuatore, svolge esclusivamente un ruolo di monitoraggio,
controllo e rendicontazione delle spese sostenute dai soggetti
beneficiari, questi ultimi individuati come i responsabili della
realizzazione operativa dei progetti di competenza.
Per quanto riguarda l'intervento posto nel quesito... di sue
emanazioni partecipate, al momento l'intervento è legato più alla
fase autorizzativa e infatti sono state stipulate le convenzioni
tra Regione, INVA e Finaosta relativamente all'attività di
assistenza tecnica per accelerare l'attuazione degli investimenti
pubblici nell'ambito del PNRR ai sensi dell'articolo 7, comma 4,
della legge regionale 25/2022, necessarie per l'attivazione di un
supporto tecnico operativo. Di conseguenza, il servizio di
consulenza strategica di Finaosta, nell'ambito dell'attività di
assistenza tecnica prevista nella convenzione, ha richiesto
l'attivazione di un supporto tecnico professionale.
Per quanto riguarda il terzo quesito, l'avviso pubblico è
finalizzato al finanziamento di proposte progettuali volte alla
realizzazione di siti di produzione di idrogeno rinnovabile in aree
industriali dismesse e prevede tra gli interventi ammissibili sia
l'installazione di almeno un elettrolizzatore per la produzione di
idrogeno rinnovabile e relativi sistemi ausiliari necessari al
processo produttivo, sia la realizzazione di uno o più impianti
addizionali asserviti agli elettrolizzatori medesimi. L'avviso
pertanto disciplina esclusivamente l'ambito attinente alla
produzione e stoccaggio di idrogeno rinnovabile, mentre non fa
riferimento all'utilizzo dell'idrogeno prodotto, che resta una
scelta a discrezione del soggetto beneficiario e nel rispetto delle
normative vigenti in materia ambientale. Ovviamente tutto questo è
in fase di realizzazione ed è in fase di avvio anche la strategia,
di qui a pochi giorni discuteremo in Consiglio regionale del piano
energetico e di tutte le iniziative che potranno essere sviluppate
nel tema della produzione, della distribuzione e dell'utilizzo di
questi primi progetti che hanno l'obiettivo di iniziare a dare un
segnale importante in Valle d'Aosta su più settori. Si dovrà quindi
sviluppare più in ambito privato, con un governo pubblico della
strategia, le varie iniziative di interesse per tutti i settori e
per le aziende che avranno voglia di cominciare a collaborare
insieme nell'attività di ricerca, oltre all'attività di
produzione.
Presidente -
Replica qualcuno? La parola al consigliere
Lucianaz.
Lucianaz (RV) -
La ringrazio, Assessore, per la risposta
dettagliata e completa, erano tutte notizie che ci fa piacere di
sentire. L'unico approfondimento che vorremmo fare è su quell'area,
come si intende poi procedere in futuro per lo sviluppo di
quest'area e dell'eventuale impianto, se c'è la possibilità limite
di sviluppare questa tecnica in futuro, considerando anche la
possibilità di un distributore che in qualche modo sia poi a
disposizione dell'utenza pubblica o anche dei privati.
In ogni caso la ringraziamo e vedremo al più presto di
approfondire la tematica.
