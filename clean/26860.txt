Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 102 del 17 aprile 1972 - Resoconto
OGGETTO N. 102/72 - Legge regionale concernente la
concessione di garanzia fideiussoria della Regione presso
l'Istituto di Credito Agrario per il Piemonte e la Liguria a favore
del "Consorzio di Miglioramento Fondiario Doues-Champillon-Conca di
By", nei Comuni di Doues e di Ollomont.
Maquignaz (D.P.) -
Le tre...
Montesano (P.S.D.I.) -
Prego. Oh, a proposito, per questi
argomenti qui ci sono delle relazioni della Commissione Affari
Generali e Commissione all'Agricoltura congiunta non so se
l'Assessore Maquignaz crede di dare... permette di dare la parola
al presidente della Commissione dell'Agricoltura per spiegare
alcune cose oppure per spiegare il suo intervento. Un'eccezione di
procedura.
(Fosson:
...no, no, non un'eccezione di
procedura) ...la parola al vice Presidente Fosson.
Fosson (U.V.) -
No, io volevo fare una proposta. Siccome
si è parlato di orari e di programmi, io chiedevo se era
indispensabile di dover passare oggi queste fideiussioni o se si
potevano rinviare perché c'è altra roba, questo si porterà un po'
avanti e per diverse ragioni. Siccome l'altro giorno, quando
avevamo proprio parlato di fissare questo Consiglio, si era
raccomandato queste qui di tenerle per intanto lì e di passarle un
altro momento, quindi solo quello. Quindi, se non è indispensabile
di passare oggi questo, il parere della Commissione c'è, quindi non
cambia niente tutto quello, però, se non è indispensabile oggi, si
può passare quell'altra legge dei Lavori Pubblici perché anche
quella è a posto e poi sospendere.
Maquignaz (D.P.) -
Io faccio presente che noi abbiamo
portato in Consiglio queste tre proposte di fideiussione in quanto
ché c'è un problema di urgenza nell'esecuzione, cioè il Consorzio
non può iniziare nessun lavoro se non ha il finanziamento. Ora per
il 50% è in conto capitale, però legato al mutuo, non prende il
contributo se non ha il mutuo sull'altro 50% e, siccome è stato
fissato da Bruxelles il termine di 20 mesi per l'ultimazione dei
lavori e noi il decreto lo abbiamo ricevuto già da ottobre, poi è
venuto l'inverno quindi non si poteva iniziare, è chiaro che se non
portiamo questo al più presto possibile in modo da permettere al
Consorzio di fare appalti e poter incominciare a fare buona parte
dei lavori quest'anno, loro rischiano di non avere magari la
proroga da parte di Bruxelles e quindi perdere una certa parte di
quei contributi e mutui. Naturalmente poi c'è anche il problema che
qui si tratta di prezzi che sono già stati... infatti il progetto è
redatto dal 1969 quindi, se noi aspettiamo ancora un anno,
evidentemente c'è il problema anche dell'aumento dei prezzi con
gravi ripercussioni per i Consorzi che si troveranno a dover
sostenere un prezzo superiore a quello che è stato approvato adesso
da Bruxelles e dal Ministero quindi c'è proprio questo motivo di
urgenza, per il fatto che è tutto concatenato, mutuo e contributo,
all'approvazione della fideiussione da parte del Consiglio
regionale. Io lascerei la risposta al Vice Presidente così...
Montesano (P.S.D.I.) -
In queste...
Rollandoz (D.P.)
- Io, a questo punto, non direi che non
sussiste una...
Montesano (P.S.D.I.) -
Non considero interventi questi...
Prego.
Si tratta di affinare un po'...
Fosson (U.V.) -
Grazie, Presidente, perché appunto... Non
si trattava, certamente, la mia richiesta, di spostare di un anno,
intendiamoci! È solo perché, siccome non abbiamo approfondito
questo problema in base a quello che eravamo stati d'accordo e che
è il risultato della Commissione, io, ad esempio, chiedo se con i
vari Consorzi siete arrivati ad un accordo in base a quello che è
stato detto nelle Commissioni. Perché, se siete arrivati ad un
accordo, la questione è presto fatta, allora è logico dare il via.
Se non siete arrivati ad un accordo, approvare questo prima
dell'accordo vuol dire mettere la Giunta in una condizione di
inferiorità rispetto ai Consorzi. Solo questo. Quindi, siccome
abbiamo voluto precipitare la cosa e non ci siamo scambiati questi
punti di vista, ad evitare dei malintesi, ad evitare poi delle cose
incresciose in un secondo tempo, io chiedevo questo.
Perché, se noi passiamo la fideiussione, diamo tutto come
scontato, tutte le raccomandazioni che sono state fatte nella
Commissione e che fanno parte del parere, automaticamente non hanno
più nessun valore e vi trovate in una posizione di inferiorità
rispetto agli altri. Solo questo!
Maquignaz (D.P.) -
No, per il momento non si è raggiunto
nessun accordo. Io ho chiesto, ho convocato i vari consorzi, anzi
tutti e tre i consorzi, e non abbiamo ancora definito niente. Però
io penso che, siccome in Commissione noi eravamo d'accordo sulla
fideiussione e si era detto che la fideiussione può andare
avanti.
Per quanto riguarda le argomentazioni che sono state sollevate
invece in Commissione, noi abbiamo solo da fare la riserva che
questo accordo venga raggiunto prima che sia assegnato il lavoro.
Cioè possono fare tutte le operazioni presso la banca, fare
l'appalto, però l'aggiudicazione dei lavori noi possiamo anche
condizionarla all'avvenuto accordo tra l'Amministrazione regionale
ed i vari Consorzi. Così non c'è nulla di compromesso.
Siccome il problema è urgente, perché non possono fare nessun
passo se non c'è quest'approvazione della fideiussione da parte del
Consorzio. Dopo i consorzi si muovono, noi possiamo limitare, cioè
possiamo invitare i Consorzi a non aggiudicare i lavori prima che
sia intervenuto l'accordo Consorzi-Amministrazione regionale.
Io sarei dell'avviso che così non compromettiamo e non rischiamo
di trovarci di fronte a quella situazione che lei accennava
prima.
Fosson (U.V.) -
Io chiedo scusa di questo dialogo ma è
per chiarire la cosa.
Se c'è questa sicurezza e se voi ritenete di avere questa
sicurezza attraverso questo sistema, io mi inchino senz'altro e
dico "allora d'accordo" ma non vorrei che in un secondo tempo si
dessero delle illusioni in un senso e si dica che oramai era tutto
fatto, il Consiglio aveva deliberato e non possiamo più tornare
indietro. Ecco, è questo!
Ora - io capisco - voglio proprio richiamare, non è per
ritardare niente, assolutamente, ma per richiamare quelli che sono
stati i principi concordati nella Commissione, che fanno parte del
parere, e vedere che la Giunta abbia questa possibilità.
Se noi abbiamo questa garanzia e l'approvazione è subordinata a
questo, noi possiamo anche esaminarlo adesso, però sia molto
chiaro, che non si venga poi in un secondo tempo a dire:
praticamente avevamo mandato avanti tutta la pratica, adesso se
vogliamo fare, ormai non possiamo più tirarci indietro. Le cose
stanno così. Perché allora, allora diciamo di no, eh! Quindi qui
bisogna essere molto chiari tra noi.
Maquignaz (D.P.) -
Io vorrei solo dire questo: che la
garanzia noi la possiamo dare in questo senso: primo, se siamo
d'accordo di chiedere al Consorzio, cioè noi diamo questa
fideiussione, però ci riserviamo di aggiudicare l'aggiudicazione
dei lavori dopo che si è raggiunto l'accordo tra i Consorzi e la
Regione.
Se noi siamo d'accordo su questo, non c'è nulla di compromesso
perché siamo noi che dobbiamo decidere, siamo noi che dobbiamo poi
impegnarci. Quindi, se noi invece subordiniamo questo
all'aggiudicazione dei lavori, vuol dire che lo vediamo in un
secondo tempo. Quindi l'approvazione della fideiussione consente ai
Consorzi di mandare avanti le pratiche, di prendere gli accordi con
le banche, di predisporre per l'appalto dei lavori.
Nel frattempo noi riuniamo di nuovo i Consorzi e gli facciamo
questo discorso: che la volontà, se il Consiglio è d'accordo, è
quella di permettere l'aggiudicazione dei lavori solo dopo che si è
raggiunto l'accordo tra il Consorzio e la Regione.
Se siamo d'accordo su questo, io non vedo nessuna difficoltà e
nessun inconveniente.
Andrione (U.V.)
- Però, e chiedo scusa se interrompo, ma
in questo senso c'è un impegno della Giunta. Va ben, siamo
d'accordo.
Dujany (D.P.) -
Di portarlo in Commissione Agricoltura,
anche.
Andrione (U.V.)
- Affari Generali e Agricoltura, va ben.
Però c'è l'impegno della Giunta che l'accordo con i Consorzi è
fondamentale per poi poter procedere oltre...
(Voce:
...
nella fase di concessione
...)
Montesano (P.S.D.I.) -
Vice Presidente Fosson, guardi, se
ha da chiedere poi delle delucidazioni, è meglio... No, ma, siccome
io vedo il vice Presidente Fosson che...
(Voce: ...
la
garanzia fatta, ma viene in un secondo momento
...)
Fosson (U.V.) -
Sì, perché, tanto qui la discussione che
facciamo e questi punti fermi che mettiamo hanno valore per tutte e
tre le cose. Quindi tanto vale che facciamo una specie di
discussione generale...
(Montesano:
Sì, generale triplice)
...Poi se qualcuno ha delle osservazioni da fare, le farà. Io vi
faccio garanzia di leggere il parere della Commissione, però almeno
le conclusioni di questo parere è bene che... Sono tutti e tre
uguali, quindi, siccome qualcuno magari non se l'è letto, che è
stato distribuito solo adesso.
(Legge parere)
Quindi il
parere io chiederei che facesse parte integrante, eventualmente,
della questione. Ha valore per tutti e tre, come dicevamo, e allora
desidererei sapere poi dopo, con precisione, qual è la
formulazione, come assicurazione, che dà la Giunta, cioè
l'aggiudicazione dei lavori verrà fatta solo dopo la Giunta,
l'Assessorato all'Agricoltura, ma la Giunta praticamente avrà
concordato la questione con i Consorzi in base a quello che è stato
stabilito nei pareri.
Montesano (P.S.D.I.) -
Tenendo conto delle
raccomandazioni.
Andrione (U.V.)
- Io chiederei una formula più
impegnativa, però senza che questo nostro parere sia allegato agli
atti per delle ragioni che non stiamo a spiegare qui per lungo e
per disteso.
Io chiederei semplicemente questo, che è subordinata la
concessione dei finanziamenti ad accordi presi con i Consorzi
secondo quanto stabilito a suo tempo dalla Commissione Affari
Generali e Agricoltura riunite e accolto dal Presidente della
Giunta.
Mi sembra che in questa maniera non ci sia assolutamente modo di
sfuggire, non ci sono equivoci, ecco. E non parliamo troppo chiaro
perché è meglio non farlo.
Montesano (P.S.D.I.) -
Io pregherei qualcuno di buona
volontà di mettere per iscritto questo impegno. Allora se ne
incarica il Consigliere Andrione.
Dujany (D.P.) -
Non faremo mica un contratto notarile,
no!
Montesano (P.S.D.I.) -
Ma, insomma, mi chiede un
Consigliere, mi chiede una cosa del genere. Io voglio leggerlo bene
l'impegno.
Io chiedo ai Consiglieri che hanno proposto questo se l'impegno
rimane verbale oppure... Perché il Consigliere Fosson ha chiesto
l'inserimento, questo non l'avete ascoltato, ma ha chiesto
l'inserimento.
Fosson (U.V.) -
Io avevo chiesto l'inserimento del parere
nella delibera. Concordo con quanto è stato detto dal Consigliere
Andrione. Praticamente questo è il parere della Commissione, c'è il
verbale della Commissione, con due riunioni complete, quindi, c'è
anche tutto lo stenoscritto. Però quello che è l'impegno che deve
figurare sulla delibera, è quello con riferimento a questo eh!
(Voce)
Andrione (U.V.)
- Sì, ma nella premessa della legge ci
può essere il motivo per cui approvarla. Se si chiede che è
subordinata anche la legge, è subordinata.
Dujany (D.P.) -
Per precisare un po' questo impegno,
direi che qualunque concessione, mi pare qui si discuta del
problema della fideiussione, su questo primo atto non ci sono
discussioni, obiezioni da parte di nessuno. La perplessità rimane
per l'atto successivo della concessione di contributo da parte
dell'Amministrazione regionale.
Quindi, qualunque concessione di contributo da parte
dell'Amministrazione regionale, terrà conto delle raccomandazioni
espresse dalle Commissioni e sarà concesso solo dopo che la Giunta
si impegna di concederlo dopo aver sentito anche la Commissione
Agricoltura.
Andrione (U.V.)
- Adesso io chiedo scusa, non è che
voglia prolungare la discussione ma tenere conto di una
raccomandazione, può anche voler dire, in buon italiano, fare
esattamente il contrario di quella raccomandazione. Se ne è tenuto
conto, si è sentita la Commissione agricoltura e poi si decide in
senso contrario.
Mentre dire "è subordinato a" vuol dire che non si può arrivare
alla concessione dei contributi senza che ci sia stato l'accordo.
Noi chiediamo questo e mi sembra che ci sia una distinzione molto
netta.
Dujany (D.P.) -
Mi pare che la Commissione abbia espresso
"alcune raccomandazioni", non è che ha "subordinato il problema
tout court".
La Commissione - e mi pare sia stata letta da Fosson - dice: "si
approva con le seguenti raccomandazioni". Ora io do atto,
naturalmente, di quanto è scritto e impegno la Giunta, impegno
personalmente il sottoscritto di tener conto di queste
raccomandazioni.
Aggiungevo che qualunque atto deliberativo della Giunta, per
ragioni di garanzia nei riguardi del Consiglio, saranno deliberate
dopo il parere della Commissione, cioè per evitare che la Giunta
faccia un atto deliberativo senza aver preventivamente sentito
anche la Commissione all'Agricoltura dove sono rappresentati buona
parte dei consiglieri.
Ecco, questa era un'aggiunta, mi pareva cautelativa nei riguardi
del Consiglio.
Montesano (P.S.D.I.) -
Vice Presidente Fosson, si tratta
di affinare questi concetti.
Fosson (U.V.) -
Sì, ma, è ben per... è proprio qui che
c'è un dissidio che si era già verificato, è lì il fatto. Ed è per
questo che noi dicevamo... perché, nella Commissione, abbiamo già
fatto la raccomandazione di fare le trattative, di portare a
termine le trattative prima di concedere la fideiussione, questo è
il fatto!
Ora, il parere della Commissione, è del mese di gennaio, quindi
non cambia niente... il parere della Commissione. Io non sto
sostenendo dei principi diversi da quelli che sono stati sostenuti
in quella sede. Io ho chiesto, prima, se era necessario
assolutamente di varare oggi queste leggi perché ritengo che, se
noi variamo prima queste leggi, prima di aver fatto gli accordi con
i Consorzi, d'accordo, o noi abbiamo un'assicurazione come quella
che è stata chiesta dal Consigliere Andrione e allora noi
approviamo pure la fideiussione, tanto siamo sicuri che c'è un
qualche cosa, dopo, che ci tutela, altrimenti, quella richiesta,
che è stata fatta come raccomandazione, allora dovrebbe essere
portata a termine prima di approvare la legge che dà la
fideiussione.
Quindi non diciamo niente di nuovo e non spostiamo i termini del
problema. I termini del problema stanno però in quella che deve
essere una garanzia. Perché, se noi approviamo prima la legge,
dobbiamo avere una certa garanzia dopo. E quindi mi sembrava più
che legittima la proposta fatta dal Consigliere Andrione che
l'aveva formulata veramente in termini che andavano bene in
quello.
Montesano (P.S.D.I.) -
Io, prima di dare la parola
all'Assessore Maquignaz, domando e ripeto la domanda per la seconda
volta: il testo redatto dal Consigliere Andrione si richiede che
venga inserito nella legge oppure si intende come
raccomandazione?
Andrione (U.V.)
- Come raccomandazione, al di fuori della
legge, non è mica una questione di impegno.
Montesano (P.S.D.I.) -
Benissimo! Ora io domando
all'Assessore Maquignaz e al Presidente della Giunta se accolgono
questa raccomandazione come impegno di Giunta.
(Voce:
...
certo
) ...
Ecco vede che tutto...
Andrione (U.V.)
- Come impegno di Giunta, ma non come...
Ma noi diciamo che la Giunta si impegna a concedere questi
contributi in subordine al raggiungimento di un accordo fra i
Consorzi. È un impegno che si prende di fronte al Consiglio, non è
un impegno...
Montesano (P.S.D.I.) -
Va bene, allora è tutto chiarito,
mi pare.
La parola all'Assessore Maquignaz. Io credo che sia tutto
chiarito quindi non ci sia più niente da aggiungere.
Maquignaz (D.P.) -
Insomma è chiusa questa parte
preliminare?
Allora, brevemente. Si tratta di pratiche, contributi per il
FEOGA, di un importo di 1 miliardo e 44 milioni 298 mila, di cui
699 milioni, 635 per le strade, 198.702.000 per i canali di
irrigazione, 145.951.000 per acquedotti. Queste sono le tre
pratiche che noi dobbiamo approvare in questo momento.
Su questa spesa ammissibile di 1 miliardo e 44 milioni il 50%
viene dato tra FEOGA e Ministero in contributo in conto capitale.
Il che vuol dire 520 milioni.
520 milioni invece sono mutui a tasso agevolato del 2% da
restituirsi in vent'anni. La prima pratica riguarda il Consorzio di
Miglioramento fondiario Vallone di Urtier in Comune di Cogne. No,
mi pare che sia quello di Doues, il primo è quello di
Doues-Ollomont, il primo. Trattasi di una strada interpoderale di
35 km. e di 20 km. di acquedotto rurale.
La spesa è di 542.198.000, di cui 447.835.000 per la strada e
94.301.000 per l'acquedotto comprensivo delle spese generali.
Il contributo del FEOGA e del Ministero è di 271.099.000 il
mutuo a tasso agevolato è di 271.099.000. Mi pare che la strada ha
un'importanza notevole perché serve tutti gli alpeggi della conca
di Ollomont che sono per circa 4000 capi di bestiame - sono 40
alpeggi - e l'acquedotto si può dire che serve più o meno tutte le
frazioni del Comune di Doues.
Quindi mi pare che sull'utilità di queste opere non ci sia da
discutere e pertanto io non aggiungerei altro per non ritardare la
discussione. Salvo mi riservo di intervenire eventualmente per
chiarimenti se saranno necessari.
Bordon (D.C.) -
A me pare che, volevo fare da paciere
prima, e come accade spesso ai pacieri, si finisce per prendere le
botte da una parte e dall'altra, ma, secondo il mio modesto parere,
mi sembra che sia tutto chiarito.
Ad un certo momento, si tratta di avere una stangata di milioni
che arrivano dallo Stato, dalla FEOGA ecc. ecc. e non li dobbiamo
lasciar perdere. Siamo andati in Commissione. In Commissione
abbiamo fatto questo come prima premessa ossia che a qualunque
condizione sti denari non devono essere lasciati andare. E abbiamo
fatto alcune raccomandazioni. Raccomandazioni che sin dal primo
momento sono state accettate dal Presidente della Giunta, perché
questo è quanto risulta dal verbale.
Arrivati ad un certo momento sarebbe stato bene se si fosse
potuti arrivare, oggi, a dire: "Signori, abbiamo parlato con i
Consorzi, siamo d'accordo".
Questo non è potuto avvenire e quindi è una cosa che si può
anche deplorare, ma io penso che non sia da sparare perché,
arrivati ad un certo momento, potrebbe anche essere giustificato
questo ritardo.
Si capisce che, se noi oggi, qui, con questa presa di posizione,
e nel dirci "noi dobbiamo fare questo perché se no non vanno
avanti", avessimo avuto anche queste parole di tranquillità, la
discussione sarebbe caduta immediatamente. Oggi invece ci si dice:
"per non ritardare questa pratica, per mettere in condizione i
Consorzi di procedere e non perdere tempo", quindi noi dobbiamo
portare avanti questo.
E allora subentra la condizione detta prima e c'è una certa
tranquillità. L'abbiamo sentito dire dall'Assessore all'Agricoltura
e dal Presidente della Giunta che dice: "prima di aggiudicare
questo, noi lo riporteremo in Commissione Agricoltura". Ed è quanto
è risultato a verbale e ci dovrebbe dare la massima
tranquillità.
Quindi, quando arriveremo al momento dell'aggiudicazione, magari
ci potranno dire che le nostre raccomandazioni non sono servite a
niente, ma noi ci auguriamo che servano a qualche cosa e le vedremo
in quel momento lì.
Mi sembra che, per quanto mi concerne, io sono abbastanza
tranquillo.
Montesano (P.S.D.I.) -
Altri che chiedono la parola?
Allora si passa alla votazione articolo per articolo della prima
legge. Ce n'è tre, quindi. Credo che la discussione sia uguale per
tutti.
Articoli 1, 2, 3, 4, 5, 6 e 7. Il Consiglio approva.
Votazione a scrutinio segreto: risultati della votazione:
presenti 29 - votanti 29, maggioranza 15 - favorevoli 22, contrari
7. Il Consiglio approva.
Si passa all'oggetto n. 17. È un oggetto simile a questo, però
credo che l'Assessore Maquignaz voglia dire qualcosa in
proposito.
