Classificazione
ASSISTENZA SANITARIA E OSPEDALIERA
Presidio ospedaliero
BENI CULTURALI
Musei, biblioteche, archivi storici e aree di interesse archeologico



Oggetto del Consiglio n. 1489 del 20 ottobre 2015 - Resoconto
OGGETTO N. 1489/XIV - Interrogazione: "Situazione delle
indagini archeologiche effettuate per l'esame dei ritrovamenti
nell'area di edificazione della nuova ala dell'Ospedale
regionale".
Président
- La parole à l'Assesseur Rini.
Rini (UV) -
Merci Monsieur le Président.
Per quanto riguarda il primo quesito: "
se sono state
effettuate delle prime valutazioni
", il Comitato scientifico
costituito sulla base delle direttive fornite dalla Giunta
regionale con la deliberazione n. 1044 del luglio 2015, per
espressione di pareri in merito ai reperti rinvenuti nel cantiere
oggetto dei lavori di scavo archeologicamente assistito, seconda
fase dei lavori di ampliamento e ristrutturazione del Presidio
ospedaliero "Umberto Parini" di Aosta, si è riunito in due
occasioni, negli uffici di COUP S.r.l., per confrontarsi sulla
corposa documentazione grafica e fotografica prodotta nel corso dei
lavori sopracitati. Allo stato attuale, il Comitato scientifico sta
procedendo nelle fasi accurate di analisi e pertanto non si è
ancora espresso sull'importanza delle testimonianze rinvenute e
sulla loro eventuale conservazione in sito o in altro luogo.
Per quanto riguarda il secondo quesito: "
a quanto ammontano i
costi
", COUP ha comunicato di aver complessivamente impegnato
per l'archeologia un milione e 530 mila e 500, così suddivisi: nel
2011 euro 96 mila per la realizzazione di indagini archeologiche
propedeutiche alla progettazione ed esecuzione dei lavori di
ampliamento e ristrutturazione a Presidio unico ospedaliero
regionale per acuti dell'Ospedale Umberto Parini; nel 2012 euro 3
mila e 500 per l'elaborazione della carta del potenziale
archeologico con programmazione delle fasi di scavo relative ai
livelli integrati dell'ampliamento; nel 2014 un milione e 400 mila
euro per i lavori di scavo archeologicamente assistito (fase 2 dei
lavori di ampliamento e ristrutturazione); nel 2015 euro 20 mila
per lo studio geologico stratigrafico e sedimentologico delle
terre, i cui dettagli sono stati validati ed integrati dallo stesso
Comitato scientifico che consiste nell'analisi granulometrica di
campioni, seguita da analisi fisiche e anche chimiche in laboratori
specializzati, un'analisi petrografica delle classi, analisi
micromorfologica, caratterizzazione petrografica e ricerca
dell'area sorgente di tutti i singoli elementi litici; ancora 11
mila euro, sempre nel 2015 - le darò poi il dettaglio per iscritto,
così ce l'ha - per il servizio di datazione al carbonio 14, analisi
archeobotaniche e stratigrafiche delle terre i cui dettagli sono
stati validati, sempre come prima, e integrati, non solo validati,
dallo stesso Comitato scientifico.
Per quanto riguarda il terzo punto: "
con che tipo di
procedura di aggiudicazione è avvenuta l'individuazione della
ditta
" volta proprio a quantificare la portata di questi
ritrovamenti, attualmente non è ancora stata incaricata alcuna
ditta per svolgere interventi atti a definire la portata di
interesse dell'area archeologica (per le ragioni che le ho
illustrato al punto n. 1).
Infine, l'ultima sua richiesta: "
se corrisponde al vero che
si darà corso alla liquidazione della società
", COUP S.r.l.
non è in corso di liquidazione, in quanto impegnata proprio nella
gestione del Comitato scientifico e nello svolgimento di servizi e
di eventuali lavori correlati nella manutenzione dell'area di
ampliamento ad est dell'Ospedale, nell'avvio e nella gestione di
servizi di sorveglianza e di custodia dei reperti rinvenuti in
loco. Grazie.
Presidente -
Grazie Assessore. La parola al collega
Ferrero.
Ferrero (M5S)
- Grazie Presidente.
Io sono stupito della tranquillità con cui vengono dette certe
cose, perché qui abbiamo speso un milione e mezzo di euro per
sondaggi archeologici e ormai abbiamo la quasi certezza che l'ala
dell'Ospedale lì non si potrà fare! E quindi, se non si fa lì l'ala
dell'Ospedale, di tutto il progetto che cosa succede? Si parla di
una Commissione scientifica che ormai è un anno e mezzo che è
riunita! Ma io non so...ma dove li avete presi questi "scienziati"
qua? Ma dove li avete presi? Un anno e mezzo! Ma quand'è che ci
danno una risposta? In un anno e mezzo hanno fatto due riunioni e
adesso stanno ancora esaminando la corposa documentazione? Abbiate
pazienza, ma di questo progetto dell'Ospedale che cosa ne sarà? Noi
vorremmo capirlo e penso che sia una domanda che si stanno ponendo
tutti i valdostani! E poi, se lo è letto qualcuno dell'Assessorato
dell'istruzione e cultura che nella Sovrintendenza ci sono delle
procedure di verifica preventiva dell'interesse archeologico delle
aree che sono soggette a opere pubbliche? Ma secondo me voi qui non
avete seguito niente!
Voi state procedendo come i gamberi, perché, abbiate pazienza,
ma del famoso "cunicolo" che è stato costruito per collegare il
parcheggio, quello che è stato costruito - famoso e famigerato per
le vicende giudiziarie - all'area sottostante...se non costruiamo
l'Ospedale e non possiamo farci nulla che cosa ce ne facciamo di
quel cunicolo? Chi li paga i sei, sette, otto... - quanti erano? -
o nove milioni di euro che sono stati fatti? Chi è quella mente
eccelsa che ha voluto costruire il cunicolo prima di aver fatto gli
accertamenti nell'area sottostante? Noi abbiamo avuto bisogno di
una società che ci ha mangiato milioni e milioni di euro e che si
chiama COUP S.r.l. e che adesso voi vi ostinate a non liquidare.
Questi dovevano coordinare tutti i lavori...ma che cavolo hanno
coordinato, scusate? Hanno sbagliato tutto quello che si poteva
sbagliare! Adesso i lavori sono fermi.
La calendarizzazione...se voi andate a vedere il primo
calendario, noi a questo punto dovevamo già essere avanti con la
costruzione sia del parcheggio che dell'ala! Quindi noi abbiamo
pagato della gente per non fare un beato niente, capite? E adesso
mi si dice che non vogliamo liquidare la COUP perché la COUP
sovrintende alla Commissione scientifica? Ma questi hanno già dato
evidente prova che non erano in grado di seguire la questione
e...adesso diamo loro anche la Commissione scientifica? Non mi
stupisco che è un anno e mezzo che questa Commissione scientifica è
lì che studia! Ma la gente ha bisogno dell'Ospedale e noi vogliamo
sapere quale sarà la sorte di questo benedetto Ospedale, perché qui
si continuano a spendere dei soldi, ma si continuano a spendere dei
soldi per niente! E allora abbiamo o "abbiate" il coraggio di dire
che lì è finita, è finita! Abbiate il coraggio di dire basta, che
quell'ala dell'Ospedale non si costruirà.
Noi vogliamo sapere, dato che, vi ricordate, tempo fa si diceva:
"facciamo l'Ospedale da un'altra parte"...no, no, facciamolo lì,
facciamolo lì, ma io voglio capire anche gli "scienziati" della
Sovrintendenza che cosa hanno fatto prima, perché avevano degli
obblighi in Sovrintendenza a livello di dare indicazioni e di
seguire anche la fase preliminare dell'appalto, perché se c'erano
degli elementi per dire che c'era qualcosa la Sovrintendenza doveva
dirlo! Se arriviamo adesso a fare gli accertamenti con i
carotaggi...adesso tecnicamente non so definirli, ma quegli
accertamenti stratigrafici non si potevano fare prima? E poi,
quando mi riferivo alla ditta che non è stata individuata, volevo
sapere con che metodo di aggiudicazione è stata individuata la
ditta che ha fatto i sondaggi archeologici prima, perché
evidentemente anche questi hanno dimostrato chiaramente...non so se
le direttive erano sbagliate da parte della COUP o da parte della
Sovrintendenza, ma in ogni caso non hanno svolto bene il loro
lavoro! E allora vogliamo chiedere: vogliamo una volta tanto
individuare un responsabile o nell'Amministrazione o nelle ditte? O
in Amministrazione bisogna sempre salvare i vostri dirigenti e
nelle ditte salvare sempre i vostri amici? Perché le cose fino
adesso sono andate così...ma vogliamo continuare così?
Presidente -
Grazie. Punto 6 all'ordine del giorno.
