Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2345 del 27 giugno 1991 - Resoconto
OGGETTO N. 2345/IX Concessione di un contributo di lire
8.000.000 a favore della sezione Avis di Saint-Pierre per le
celebrazioni del ventennale di fondazione - Approvazione, impegno e
liquidazione di spesa.
Errore. L'origine riferimento non è stata trovata.
Presidente
Do lettura della proposta di deliberazione
iscritta al punto 74 dell'ordine del giorno
Deliberazione Il Consiglio delibera
1°) di approvare la concessione di un contributo di lire
8.000.000 a favore del Sig. Manella Italo, Presidente della sezione
Avis di Saint-Pierre per le celebrazioni del ventennale di
fondazione che si svolgeranno il giorno 29 settembre 1991;
2°) di approvare ed impegnare la relativa spesa di lire
8.000.000 (otto-milioni) con imputazione della stessa al Capitolo
60820 del bilancio di previsione della Regione per l'anno 1991
"Contributi per interventi nel settore della sicurezza sociale" che
presenta la necessaria disponibilità;
3°) di stabilire che alla liquidazione della spesa si provveda
su presentazione di idonea documentazione da parte della sezione
Avis di Saint-Pierre, ai sensi dell'articolo 58 della legge
regionale 27 dicembre 1989, n. 90.
Presidente Ha chiesto la parola il Consigliere Voyat; ne ha
facoltà.
Voyat (UV)
Si è sempre liberi di cambiare, ma
ricordo che in passato non venivano dati contributi alle diverse
sezioni dell'Avis perché tutto era compreso in un unico contributo
all'Avis regionale, la quale provvedeva a ripartirlo fra le
Sezioni. L'Avis regionale ripartiva autonomamente solo quella parte
corrispondente al piccolo aumento annuale del contributo.
Qualora le varie sezioni dovessero avanzare richieste di
contributo, pregherei la Giunta ed in particolare l'Assessore alla
Sanità ed Assistenza sociale, di versare le somme corrispondenti
all'Avis regionale, che poi provvederà alla loro distribuzione, per
evitare che qualche sezione riceva una doppia contribuzione.
Sarebbe ancora meglio se, al momento di stabilire il contributo
annuo da assegnare all'Avis regionale, fosse prevista una certa
somma da lasciare a disposizione dell'Avis stessa, che potrebbe
distribuirla nel corso dell'anno alle varie Sezioni, valutando
meglio di quanto possiamo fare noi le loro necessità.
Presidente
Ha chiesto la parola l'Assessore alla
Sanità ed Assistenza sociale, Beneforti; ne ha facoltà.
Beneforti (DC)
Vorrei dire al Consiglio ed in
particolare al Consigliere Voyat che questo intervento è del tutto
straordinario. In passato un intervento analogo è stato fatto per
le Sezioni Avis di Pont-Saint-Martin e di Aosta.
La sezione Avis di Saint-Pierre, che è quella del Presidente
regionale dell'Avis, festeggia il proprio ventennale e poiché deve
affrontare una spesa di quindici o venti milioni, che serviranno
anche per una pubblicazione, ci ha chiesto un contributo. Noi
abbiamo promesso un contributo pari a circa il quaranta o il
cinquanta per cento della spesa...
Presidente
Ha chiesto la parola il Vicepresidente
Stévenin; ne ha facoltà.
Stévenin (UV)
Je voudrais faire une recommandation
à l'Assesseur Beneforti, de le mettre dans la proposition.
D'ailleurs c'est ce que le Conseiller Riccarand vient de dire. Il
suffit de mettre "vista la richiesta".
Presidente
Ha chiesto la parola il Consigliere
Voyat; ne ha facoltà.
Voyat (UV)
Non ho sentito dire dall'Assessore
Beneforti se in futuro sarà lasciata a disposizione dell'Avis
regionale una certa somma da distribuire autonomamente alle varie
Sezioni che avessero particolari necessità.
Presidente
Ha chiesto la parola l'Assessore alla
Sanità ed Assistenza sociale, Beneforti; ne ha facoltà.
Beneforti (DC)
Voglio precisare che questi interventi
straordinari sono concordati con la sede regionale dell'Avis. Ogni
volta che ci vengono avanzate delle richieste, noi ci confrontiamo
con la sede regionale dell'Avis, perché vogliamo concordare con
essa i nostri interventi.
Comunque proporrò all'attenzione della sede regionale dell'Avis
questo problema, in modo che si possa stabilire una normativa
valida per tutte le Sezioni.
Presidente
Se nessuno chiede la parola, pongo in
votazione la proposta di deliberazione in oggetto.
Esito della votazione:
Presenti, votanti e favorevoli: 33
Il Consiglio approva all'unanimità
