Classificazione
CAVE, MINIERE E TORBIERE



Oggetto del Consiglio n. 596 del 16 luglio 2014 - Resoconto
OGGETTO N. 596/XIV - Interpellanza: "Adempimenti assunti dal
Governo regionale per il recupero e la valorizzazione del complesso
minerario di Cogne".
Presidente
- La parola al collega Roscio.
Roscio (ALPE)
- Grazie. Buongiorno a tutti.
A quasi 6 mesi dall'approvazione all'unanimità della mozione che
aveva come obiettivo quello del recupero dell'intero complesso
minerario di Cogne e della valorizzazione intera, oltre che
l'impegno a reperire fondi...noi avevamo indicato a livello
europeo, quindi prevedeva un impegno forte da parte del Governo, e
ricordando una cosa, e cioè che l'interesse che riveste questo
progetto non è solo locale, quindi attinente solo alla comunità di
Cogne, ma anche regionale, io andrei anche oltre. Tra l'altro, nel
ricordare questo, è una cosa fortemente voluta, perché una
petizione di residenti di Cogne ha richiesto di valutare l'opera,
di andare in quella direzione, di valorizzare l'opera intera e a
livello nazionale la manifestazione del FAI, de "I Luoghi del
Cuore", ha visto una classificazione di questa...in quel caso era
solo il trenino, al 23° posto su 10 mila a livello nazionale.
Una cosa particolarmente interessante e di attualità, a quasi 6
mesi da quella mozione, è un documento, che è la
Campagne
européenne pour le patrimoine industriel e technique
che, tra
l'altro, è stata oggetto di un rapporto, di una risoluzione
dell'
Assemblée parlementaire du Conseil d'Europe
, dove si
dice che un gruppo di associazioni sono riunite in una
organizzazione, che è l'E-FAITH, che sarebbe la
Fédération
européenne des associations du patrimoine industriel et
technique
, che va a fare...cioè nella risoluzione c'è scritto
che l'obiettivo è:
"Prendre conscience de la valeur du
patrimoine industriel, de la faire apprécier et de contribuer par
des initiatives locales à désigner, préserver et reconvertir des
milliers de sites du patrimoine industriel dans toute
l'Europe"
, cioè si riconosce che il patrimonio industriale
europeo ha un valore, dev'essere preservato, riconvertito e
consegnato alla comunità, e l'obiettivo è di fare del 2015 l'anno
europeo del patrimonio industriale. Dunque, a pieno titolo, questo
progetto ricade in un ambito più ampio, che con questo documento
assume un valore non solo regionale, ma europeo e, per dire la
portata che ha questa iniziativa, ben 150 associazioni di 19 Paesi
europei hanno già aderito e sono in fase di
"concevoir des
projets, d'élaborer des programmes pour 2015".
Quindi siamo già
in fase avanzata, per cui sarebbe opportuno quanto mai che anche
noi facessimo parte di questo progetto ben più ampio.
Vorrei ricordare, tra l'altro, che il valore dell'iniziativa è
stato ribadito dal fatto che esiste uno studio di prefattibilità, e
un esperto come il professor Ricci, del Dipartimento di ingegneria
civile, edile e ambientale dell'Università di Roma "La Sapienza",
ha ribadito che il patrimonio ferroviario, ma anche minerario,
costituisce una ricchezza dal punto di vista generale, non solo
locale. Soprattutto dal punto di vista politico, io ricorderei che,
quando il Consiglio approva una mozione, il Governo regionale ha
l'impegno ed è tenuto a dare gambe e dare corso a quell'impegno.
Per cui io sarei qua a chiedere...vado a concludere, non mi dilungo
oltre...che il Governo ci dica non solo gli intenti e gli auspici,
ma ci dica quali atti o documenti sono stati realizzati in questi 6
mesi, non solo per realizzare l'impianto, ma anche per attivarsi al
reperimento dei fondi e il cronoprogramma per la realizzazione del
progetto. Grazie.
Presidente
- La parola all'Assessore Bianchi.
Bianchi (UV)
- Sì, intanto grazie per l'interpellanza,
nel senso che sicuramente torniamo su un tema importante, dove
chiaramente il Consiglio - come ha ricordato lei, Consigliere
Roscio - si era espresso favorevolmente all'unanimità.
Intanto, entrando negli oggetti dell'interpellanza, circa il
punto 1:
"quali atti o documenti il Governo ha prodotto in
questi mesi per dare concreta attuazione all'impegno stabilito
dalla mozione"
(approvata dal Consiglio regionale in data 29
gennaio 2014), riassumo in ordine cronologico quanto è stato fatto.
In data 21 febbraio, insieme al Presidente della Giunta, Rollandin,
abbiamo inviato una nota al Comune di Cogne per comunicare
ufficialmente allo stesso l'impegno assunto con la mozione votata
in Consiglio, evidenziando anche, a tal fine, che detto Comune
doveva, insieme alle strutture regionali competenti, intraprendere
l'iter procedimentale necessario all'acquisizione del sito. In data
7 marzo 2014, a seguito del sopralluogo effettuato in loco dai
tecnici dell'Assessorato, è stato sottoscritto il verbale di
ultimazione dei lavori di messa in sicurezza e recupero ambientale
prescritti dalla deliberazione della Giunta regionale n. 2042 del 2
settembre 2011. Nello stesso verbale sono stati definiti gli
ulteriori obblighi rispetto a quelli già contenuti nella citata
deliberazione a carico della società Fintecna Finanziaria per i
Settori Industriale e dei Servizi S.p.A....sì, sono dei lavori che
andranno a bonificare una parte, l'entità è di 180 mila euro. Il 4
aprile 2014, la Giunta regionale, con deliberazione n. 417, ha
preso atto delle risultanze, delle misure di messa in sicurezza e
di recupero ambientale, della concessione mineraria di magnetite
denominata "Cogne", nel Comune di Cogne e ha accettato, ai sensi
dell'articolo 69, comma 1, della legge regionale 5 del 2008, la
domanda di rinuncia presentata da Fintecna Finanziaria per i
Settori Industriale e dei Servizi S.p.A. e ha contestualmente
rimosso il vincolo minerario.
Con la pubblicazione sul Bollettino ufficiale della Regione n.
16 del 22 aprile del 2014 della deliberazione n. 2042 del 2
settembre 2011, quella in cui si andava a determinare la misura
della messa in sicurezza del sito e la n. 417 del 4 aprile del 2014
concernente la domanda di rinuncia - tanto per capirci - hanno
effetto la rinuncia della concessione mineraria di magnetite
denominata "Cogne", in Comune di Cogne, di cui era titolare la
società Fintecna, e la rimozione del vincolo minerario. Il 2 maggio
2014 la Giunta regionale, con deliberazione n. 612, ha approvato lo
schema di accordo tra il Comune di Cogne e la Fintecna Finanziaria,
la Fintecna Immobiliare e la Regione, che riporta le condizioni
relative al trasferimento della proprietà dei beni situati
all'interno del compendio minerario di Cogne in favore del Comune
di Cogne, come prevedeva appunto la mozione. Con la stessa
deliberazione sono stati definiti tutti gli impegni e gli oneri,
ivi compresi quelli relativi alla fase triennale di monitoraggio,
ad oggi in capo a Fintecna, che saranno assunti dal Comune alla
sottoscrizione dell'atto di trasferimento della proprietà. Il
Comune ci ha informato che, a fine mese, il 29 luglio prossimo,
verrà formalizzata l'acquisizione della miniera e di tutte le sue
pertinenze. Ci sarà, dunque, il passaggio di proprietà tra società
Fintecna e Comune (qui ci sono state delle problematiche inerenti a
delle ditte, intestazioni catastali, e quindi si è perso un pochino
di tempo).
Per quanto riguarda il punto 2 dell'interpellanza, ossia:
"quali atti o azioni sono state intrapresi o si intendono
intraprendere per il reperimento dei fondi necessari alla
realizzazione del progetto"
, sempre in data 21 febbraio,
insieme al Presidente della Giunta, abbiamo inviato una nota al
Dipartimento delle politiche strutturali e affari europei per
comunicare l'approvazione della mozione in questione e richiedere
di voler tenere presente la volontà espressa dal Consiglio
regionale, in fase di predisposizione della programmazione,
riguardante l'utilizzo dei fondi europei per gli anni 2014-2020.
Sappiamo, appunto, che per quanto riguarda il programma
investimenti per la crescita e l'occupazione FES, fermo restando
gli obblighi normativi che dobbiamo rispettare, sono stati
privilegiati interventi che integrano e completano quelli avviati
nel ciclo della programmazione 2007-2013, e quindi non hanno
trovato riscontro a quel tipo di programmazione. Siamo in attesa
del parere di NUVAL, che potrà fornirci le indicazioni...e
sicuramente le indicazioni che ci ha reso lei, Consigliere Roscio,
saranno presenti, immagino, nelle indicazioni del NUVAL...e gli
elementi necessari, insieme all'Amministrazione del Comune di
Cogne, per le giuste considerazioni future da farsi e la strada da
intraprendere.
Infine, relativamente al terzo punto:
"qual è il
cronoprogramma che si intende seguire per la realizzazione del
progetto del complesso minerario"
, come ho detto, la fase
attuativa è esclusivamente in capo al Comune, che, una volta
perfezionato l'iter di trasferimento della proprietà del complesso
minerario e dell'avvio delle attività volte ad individuare le
modalità di valorizzazione del sito, provvederà ad elaborare un
cronoprogramma per la realizzazione del progetto, come già avvenuto
per le miniere di Brusson e di Saint-Marcel. L'Assessorato
regionale, chiaramente, fornirà sicuramente il coordinamento e il
supporto necessari e la collaborazione all'Amministrazione comunale
di Cogne in ogni fase di intervento e, come ho detto prima, in
maniera preliminare a tutto c'è l'acquisizione da parte del Comune
di Cogne, della miniera e delle sue pertinenze. Una volta
formalizzato l'atto, si potranno intraprendere tutte le azioni e
gli interventi per la valorizzazione del sito. Grazie.
Presidente
- La parola al collega Roscio.
Roscio (ALPE)
- Sì, grazie Assessore per la sua
risposta.
Devo dire che non siamo particolarmente soddisfatti, nel senso
che se il 2015 si avvia ad essere l'anno europeo per il patrimonio
industriale, va da sé che, a luglio 2014, essere ancora in attesa
di un cronoprogramma da parte del Comune di Cogne che dovrà venire
successivamente all'acquisizione, ci porta ovviamente a dover
sforare, e quindi a essere in ritardo. Ecco, questo rientra in cose
già dette e ridette, per cui bisognerebbe prestare attenzione a
cercare di non sforare dei tempi per non perdere delle occasioni
che, una volta che poi sono passate, purtroppo non ritornano.
Quindi cerchiamo di cogliere questa opportunità che cadrà nel 2015
e, soprattutto, non solo forniamo il necessario supporto al Comune
nelle fasi, ma sollecitiamo anche il Comune ricordando che
l'impegno della Giunta derivante dalla mozione del Consiglio è
quella di andare in quella direzione tenendo conto dello studio di
prefattibilità. Quindi stiamo un po' col fiato sul collo perché si
possa realizzare in tempi brevi, anche magari a tappe, ma con
un'idea ben precisa di cosa si vuole andare a realizzare, e cosa si
vuole andare a realizzare era già contenuto nella mozione, perché
si diceva: "teniamo conto dello studio di prefattibilità che va a
valorizzare l'intero complesso minerario", senza...perché se noi
non andiamo a mirare all'intero complesso, va da sé che l'offerta
risulta monca e, quindi, poi diventa difficile riuscire a portare
quell'interesse che potrebbe sostenere anche economicamente il
progetto. Quindi ricordiamoci bene di questo per non fare
l'ennesimo
flop
e perdere tempo, soldi e denaro dei
contribuenti. Grazie.
Presidente
- Passiamo alla discussione congiunta di due
punti: il punto n. 16 e il punto n. 6 dell'ordine del giorno.
