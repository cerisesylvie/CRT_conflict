Classificazione
ENERGIA
Energia idroelettrica
FINANZA REGIONALE E LOCALE
Partecipazioni azionarie regionali



Oggetto del Consiglio n. 336 del 28 gennaio 2009 - Resoconto
OGGETTO N. 336/XIII - Interpellanza: Intendimenti in merito
all'acquisizione, da parte della Regione, della maggioranza delle
azioni della società DEVAL S.p.a..
Interpellanza
Premesso che DEVAL è la società di distribuzione elettrica in
Valle d'Aosta, partecipata al 51% da Enel e al 49% dalla
Regione;
Considerato che il Presidente Rollandin ha manifestato la
volontà di acquisire il controllo di DEVAL, incrementando la quota
azionaria posseduta dalla Regione;
Atteso che Enel ha ancora recentemente confermato, attraverso
il responsabile della Divisione Infrastrutture e Reti, il proprio
impegno aziendale in Valle d'Aosta per "migliorare ulteriormente
gli elevati livelli di qualità del servizio ai clienti raggiunti
nella regione, mantenendo la partecipazione in DEVAL così come
previsto dalla legislazione vigente";
ciò premesso, i sottoscritti Consiglieri regionali
Interpellano
il Presidente della Regione per sapere:
1) quali considerazioni esprime sul fatto che Enel abbia,
ancora nello scorso mese di dicembre, ribadito la volontà di non
cedere il controllo di DEVAL, respingendo di fatto l'ennesima
proposta di acquisizione del pacchetto azionario da parte della
Regione;
2) se ritiene che, in questi anni, l'attuale azionista di
maggioranza e il management aziendale di DEVAL non abbiano
adempiuto correttamente e completamente agli impegni assunti dalla
società di distribuzione sia nei confronti della comunità
valdostana sia nei confronti della Regione: in caso affermativo,
quali sarebbero gli addebiti ad essi imputabili;
3) quale beneficio concreto potrebbero ottenere gli utenti
valdostani con la regionalizzazione di DEVAL;
4) quali sono i suoi intendimenti in merito all'eventuale
operazione preordinata alla regionalizzazione di DEVAL, sia
riguardo al valore del pacchetto azionario (si chiede, a tal
proposito, se sono state effettuate stime o valutazioni, anche di
massima) sia riguardo alle modalità di finanziamento.
F.to: Tibaldi - Lattanzi
Presidente
- Ha chiesto la parola il Consigliere
Segretario Tibaldi, per l'illustrazione. Ne ha facoltà.
Tibaldi (PdL)
- Sì, grazie Presidente. La DEVAL è un
argomento, oltre ad essere una società di distribuzione elettrica
in Valle d'Aosta, è un argomento che è tornato di attualità da
qualche tempo a questa parte vista la manifesta volontà di
acquisizione da parte della Regione della quota residuale, che poi
è quota maggioritaria in capo ad ENEL. È una formula di opzione che
era già prevista nell'anno 2000, se ricordo bene nel contratto di
closing
che venne allora siglato con Tatò, quando era Tatò
al vertice dell'ENEL, opzione che non abbiamo mai capito bene anche
per quali ragioni non è mai stata utilizzata e non si è mai
addivenuta a conclusione, l'utilizzo di questa clausola, e quindi
torna di attualità con una risoluzione che so essere stata oggetto
o sarà prossimo oggetto della II e IV Commissione che si sono
riunite anche nei giorni scorsi. Ma questa interpellanza l'abbiamo
proposta per capire un po' di più da quelle poche parole che
abbiamo potuto captare nella scorsa seduta in merito all'operazione
e quindi vorremmo capire un po' di più da lei Presidente le
intenzioni, le motivazioni, i vantaggi, i benefici e di conseguenza
anche gli impegni e gli oneri che si andrebbero ad affrontare con
un'operazione del genere. Sappiamo e abbiamo fatto una rapida
rassegna stampa recente, sappiamo che il responsabile nazionale
della divisione Infrastrutture e Reti di ENEL ha per ora detto che
la Società intende migliorare ulteriormente gli elevati livelli di
qualità del servizio ai clienti raggiunti nella Regione mantenendo
la partecipazione in DEVAL così come previsto della legislazione
vigente, formula nemmeno troppo criptica per dire per ora non si
cambia nulla, ci pare di intendere, poi lei Presidente lo ha
incontrato potrà così confermare o meno tali volontà. Però vorremmo
capire un attimino qualcosa di più da lei. Sappiamo che la rete di
cui dispone DEVAL è una sorta di monopolio naturale, oggi in Valle
d'Aosta quelle che sono 4.200 chilometri circa, forse qualcosa di
più, sui quali transitano non solamente i chilowatt, o meglio le
tensioni elettriche prodotte dalla CVA Trading, e quindi dal
produttore regionale, ma anche da qualunque
competitor
che
si trovi sul mercato, di conseguenza questa rete è una sorta di via
di transito che deve essere lasciata libera a chiunque per poter
trasferire l'elettricità prodotta dal generatore fino all'utente
finale, utente finale che può essere, naturalmente, o la famiglia o
un utente diverso tipo un'azienda o un'impresa.
Con le domande noi, Presidente, che ci sembrano abbastanza
chiare, chiediamo quali considerazioni innanzi tutto esprime sul
fatto che ENEL continui, specie in questo ultimo periodo, a
ribadire la volontà di non cedere il controllo di DEVAL, e quindi
respinga di fatto quella che è una proposta della Regione, o meglio
un'opzione che la Regione vorrebbe attuare, adottare, e che si
prepara anche a sottolineare politicamente con un documento, quella
Risoluzione di cui ne parleremo, penso, nella prossima seduta.
Quali considerazioni esprime lei Presidente su questo fatto, su
questa negazione di ENEL.
La seconda, ci piacerebbe capire, visto che è un po' di anni che
questa partnership con ENEL si sta consumando all'interno di DEVAL,
quali sono i rapporti intercorrenti tra i soci, ovvero ENEL 51
percento, Regione 49 percento, se questi rapporti sono sempre stati
più o meno idilliaci oppure se sono sorti dei problemi, non solo in
misura strettamente societaria e quindi di amministrazione pura ma
anche per quanto riguarda, e noi diciamo soprattutto, il servizio
che viene erogato all'utenza. Sappiamo che ci sono stati diversi
interventi, investimenti nel corso di questi 6-7 anni di gestione
DEVAL, tra i quali posso citare anche quello dell'insediamento dei
contatori elettronici, che ha più meno riguardato buona parte degli
utenti valdostani. Ecco, vorremmo capire, e qui abbiamo formulato
una domanda precisa Presidente, se la Regione ha da fare
rimostranze e all'ENEL e all'attuale management di DEVAL in merito
a questa gestione ormai sessennale.
Terza domanda, il vantaggio, il beneficio a chi viene arrecato,
quindi noi guardiamo alla comunità valdostana, sono circa 125.000 i
clienti DEVAL, oggi come oggi, tra i due usi che citavo, famiglie e
usi diversi. Quale vantaggio potrebbero avere, gli utenti
valdostani da una regionalizzazione di DEVAL, e questa è la terza
domanda.
Quarta domanda, è la tipologia di impegno in termini finanziari
che la Regione si accinge eventualmente ad affrontare, cioè quanto
costerà l'operazione DEVAL in soldoni, e soprattutto come la
Regione intenderà finanziare questa operazione. Ci piacerebbe poi
sapere se per caso, e l'abbiamo formulato nella domanda, visto che
c'è un'opzione latente che sta vagando nella mente sua e di qualcun
altro, e soprattutto magari sugli uffici di qualche burocrate, se
sono state fatte perizie o stime, da parte della Regione. Cioè quel
bene vorremmo acquistarlo, vorremmo sapere grossomodo cosa ci
costa, quale potrebbe essere l'onere che ci accingiamo
eventualmente ad affrontare. Grazie.
Presidente
- Ha chiesto la parola il Presidente della
Regione, ne ha facoltà.
Rollandin (UV)
- Grazie, Presidente. Le richieste di
chiarimento del collega Tibaldi anticipano in parte quello che
potrebbe essere il contenuto della discussione che avverrà nel
momento in cui la risoluzione che è stata presentata e poi non
discussa in Consiglio, relativa all'acquisto delle azioni
attualmente possedute da ENEL in DEVAL poteva, può e potrà
presentare.
Credo comunque che sia interessante e lo ringrazio di aver posto
alcuni problemi che sicuramente vanno nella direzione di avere i
chiarimenti per riuscire poi ad entrare nel merito, nel modo
dovuto.
Per quanto riguarda la situazione, come il collega ha ricordato,
partiamo da un accordo fatto nel 2000, in particolare all'art. 15,
laddove si parlava specificamente della possibilità di concludere
entro cinque anni. Sulla base di quanto è previsto è stato avviato
un gruppo di lavoro Finaosta-ENEL finalizzato alla formulazione dei
valori indicativi addirittura per l'acquisto della quota di
maggioranza della società.
Il lavoro non è stato ultimato perché, già in quel momento,
quando si era sul punto di mettere la firma per la trattativa c'è
stata una posizione che ha portato a non chiudere l'accordo. E
questo, legato ad una serie di considerazioni che a suo tempo erano
state fatte.
Però diciamo che, per quanto riguarda la prima domanda,
l'origine del perché noi oggi andiamo a vedere quali sono le
possibilità di raggiungere definitivamente questo accordo che porti
a maggioranza la Regione in DEVAL.
Su quanto riguarda la seconda domanda:
"se ritiene che, in
questi anni, l'attuale azionista di maggioranza e il management
aziendale di DEVAL non abbiano adempiuto correttamente e
completamente agli impegni assunti"
, la questione non riguarda
intanto gli eventuali inadempimenti dell'azionista di maggioranza o
del management di DEVAL, la questione invece è quella espressa che
abbiamo riportato nella bozza di risoluzione, di mantenere
inalterate e migliorare l'efficienza, la funzionalità, la gestione
del servizio di distribuzione dell'energia elettrica sul territorio
valdostano e di evitare eventuali decisioni di accentramento
gestionale e operativo fuori dalla Valle d'Aosta dettate dalle
considerazioni di natura reddituale. Gli esempi di quello che è
successo per l'ENI sono illuminanti: l'ENI aveva la sua sede qui ad
Aosta, di colpo, pur con gli accordi dovuti, ha deciso che questa
sede periferica non era più da tenere in considerazione, con
l'accordo ha spostato gli otto dipendenti e ha chiuso la sede.
Dal 2000 l'ENEL ha iniziato una politica di drastica riduzione,
adesso sto parlando in senso nazionale e non vorrei essere
frainteso, dei costi e del personale che è passato da 110mila unità
alle attuali 40mila circa, che non ha riguardato il settore
valdostano interessato, in quel momento, all'accordo con la
Regione. Questo è un punto importante: a livello di Regione non ci
sono stati gli effetti di questo ridimensionamento proprio perché
c'era una trattativa in atto che ha in qualche modo fatto da
ombrello e salvaguardato quello che era l'occupazione in Valle
d'Aosta e in considerazione anche del fatto che sicuramente la
specificità della Regione portava a dire sia per gli interventi, la
manutenzione, la squadra, erano necessari con il personale che
c'era.
Nel corso del 2008 ci sono state diverse operazioni finalizzate
alla riduzione del debito dell'azienda sotto i 50miliardi di euro,
per ricordare solo le principali: 340milioni di euro il valore del
ramo d'azienda che ENEL produzione ha conferito alla nuova società
di generazione costruita con la Provincia di Bolzano, e questo è
l'argomento che sicuramente ci ha fatto in qualche modo immaginare
che ci poteva essere uno sbocco in quanto a Bolzano questo è stato
fatto! Settantanove milioni di euro è il corrispettivo per la
cessione alla Società Elettrica Altoatesina del ramo d'azienda
della distribuzione elettrica della Provincia di Bolzano, quindi
credo che al collega Tibaldi, come chi è molto attento, non gli è
sfuggito che a livello locale è stata data molta enfasi a questo
tipo di operazione e al fatto che ci sia stato questo accordo a
livello del Sud-Tirolo.
Millecentocinquantadue miliardi euro è il corrispettivo
concordato a dicembre 2008, quindi parliamo di ieri, per la
cessione da ENEL a Terra della rete di energia elettrica ad alta
tensione. Questo è un altro punto importante: è stata esclusa la
parte relativa al settore Valle d'Aosta, in questo
ridimensionamento.
In questi anni ENEL ha operato una sequenza di ristrutturazione
e di cessione di rami aziendali finalizzati, come ha dichiarato
dall'amministratore delegato Fulvio Conti, a realizzare il
programma di ottimizzazione del portafoglio di attività e alla
riduzione del debito, come dicevo prima, entro i limiti dei
50milioni di euro, per il discorso del mercato azionario.
Operazioni che continueranno con la vendita della rete gas di
ENEL e di una quota di ENEL Green-power e che potrebbero far
presagire altre diminuzioni degli investimenti in altri settori.
Sembra in sostanza che ENEL abbia sempre più interessi orientati al
mercato estero e sempre meno al mercato italiano che rappresenta
ormai poco più del 50 percento dell'attività. Questo credo che,
come sappiamo, è suffragato anche da quello che la politica ha
portato avanti in modo molto attento, sia in Spagna, sia in America
latina, sia negli altri paesi dell'Unione Europea per una politica
saggia di coinvolgimento su quello che è il mercato energetico.
In questo panorama DEVAL rappresenta oggi un'eccezione rispetto
alla struttura nazionale dell'ENEL, proprio perché è nata
nell'ambito dell'accordo del 2000 in previsione di una sua totale
cessione alla Regione, DEVAL è stata finora affrancata dalle
logiche di ristrutturazione e accorpamento messe in atto in questi
anni; quindi c'è stata questa capsula che ha, in qualche modo,
salvaguardato quello che è ENEL in Valle d'Aosta, come accordo in
DEVAL, perché c'era sempre questa attesa che si concretizzasse
questo passo.
DEVAL è l'unica società del gruppo ENEL che predispone
autonomamente il proprio budget, il bilancio, il controllo di
gestione; è l'unica società del gruppo ENEL che indice e gestisce
gli appalti per lavori ed acquisti scegliendo in loco le imprese da
invitare. DEVAL programma, realizza, gestisce la teletrasmissione
dati così come ha programmato, realizzato e gestito l'installazione
dei contatori elettronici che il collega ha ricordato.
Il personale dipendente di DEVAL viene gestito qui con le
selezioni per le assunzioni; ad oggi l'alta tensione ovvero le
linee 130mila Volt, e le cabine primarie sono state, sono ancora
progettate, costruite, mantenute da DEVAL e non sono state inserite
nel programma nazionale.
Il rischio da evitare è che tutte queste attività siano
accentrate dal punto di vista gestionale e operativo fuori dalla
Valle d'Aosta, perché questo è il rischio oggettivo.
È evidente, infatti, che tutte queste attività possono essere
gestite da lontano: da Torino o da Roma con conseguenti diminuzioni
degli investimenti in Valle d'Aosta e riduzione degli organici
presenti nella nostra Regione, perdita di professionalità e
competenza consolidate. Sono evidenti le ripercussioni che una tale
situazione potrebbe comportare in termini di presenza concreta sul
territorio e in ultima analisi del servizio alla comunità
tutta.
Basti pensare che nelle province del Piemonte la reperibilità ed
il pronto intervento per guasti sono affidati all'esterno con
conseguenti riduzioni del personale e con tempi molto più lunghi e
con accessibilità sempre più ritardata. Vorremmo in pratica evitare
che il completamento della liberalizzazione del mercato elettrico
portasse all'impoverimento del settore valdostano come è avvenuto
in altri settori: vedi Telecom, Poste e ENI, in nome di ragioni che
sono essenzialmente di tipo reddituale e di mercato azionario.
Va anche ricordato che la divisione tra società di distribuzione
e di vendita dell'energia che è stato l'ultimo atto relativo alla
liberazione di mercato che è stato richiesto, imposto dalla
normativa europea e ha portato alla costituzione di Vallenergie, ha
già comportato sotto questo profilo dei problemi in Valle d'Aosta.
Ricordiamo che a partire dal 1° gennaio 2008 c'è stato un
importante ritardo della fatturazione, ancora oggi mancano delle
fatture, che ha interessato migliaia di utenti valdostani i quali
si sono poi visti arrivare le bollette in ritardo, come per alcuni
arriveranno perché non sono ancora arrivate, e con cadenze molto
ravvicinate senza mai aver avuto informazioni nel merito.
L'impressione generale che deriva da questa situazione è quella
di un disinteresse dell'ENEL nei confronti degli utenti della
società Vallenergie che è quella che di fatto ha subito questo,
rispetto alla quale inoltre abbiamo assistito ad un rapido
alternarsi di responsabili esterni poco presenti in Valle d'Aosta e
comunque poco a conoscenza delle realtà e problematiche esistenti a
livello regionale.
In poche parole se Vallenergie deve essere il punto di
riferimento per quello che può succedere c'è da preoccuparsi
seriamente. In conclusione, quindi, noi non abbiamo da
sottolineare, anzi dobbiamo dire, credo che su questo possiamo
dirlo coralmente, lo si conosce e quasi è un'istituzione, che Paolo
Pierini che è il rappresentante, è quello che si è prodigato in
tutti questi anni e ha mantenuto sicuramente un atteggiamento
corretto e proficuo, anche di collaborazione, con i Comuni, con
quella che è stata la situazione, che ha dato poi la garanzia di
quelli che erano gli interventi tempestivi. Chiaramente se succede
come a Vallenergie che ogni due mesi cambiano gli amministratori,
questo viene su due mesi, non sa nemmeno dov'è, torna da un'altra
parte, ecco questo diventa preoccupante se avviene per l'altra
società.
Per quanto riguarda il terzo punto
"quale beneficio concreto
potrebbero ottenere gli utenti valdostani con la regionalizzazione
di DEVAL"
, credo che avendo esposto in precedenza questi fatti
delle possibili ricadute negative è evidente che il fatto di
evitarlo è un beneficio importante, proprio il fatto che succeda
quello che sta succedendo in altre realtà. Poi i benefici vanno
individuati nel mantenimento dei livelli attuali nel miglioramento
del servizio di distribuzione in termini di efficienza e
funzionalità, nella garanzia di un sistema efficace e tempestivo
dei casi di interventi per guasti, alla presenza sul territorio di
referenti validi, operativi a cui rivolgersi, da ultimo nei limiti
posti alla normativa vigente alla possibilità di una gestione più
flessibile delle politiche tariffarie.
"Quali sono gli intendimenti in merito all'eventuale
operazione preordinata alla regionalizzazione di DEVAL, sia
riguardo al valore del pacchetto azionario, sia riguardo alle
modalità di finanziamento"
. Il valore del pacchetto azionario
non ha una valutazione già determinata. Le analisi effettuate da
Finaosta nel 2005, sulla base degli elementi forniti da ENEL al
gruppo di lavoro, avevano individuato il valore del patrimonio
netto aziendale in un range compreso tra 73 e 80 milioni di euro,
perché come si spiegherà questo è dato anche ai flussi di cassa,
cioè c'era una norma che prevedeva che la valutazione andasse, in
qualche modo, a collegarsi con quelle che erano queste operatività.
Per cui il 51 percento del valore delle azioni di proprietà ENEL
veniva valutato da i 37 ed i 41 milioni di euro. Oggi è chiaro che
il valore, il prezzo della cessione del pacchetto azionario
andranno eventualmente determinati in modo aggiornato sulla base
della situazione dell'azienda, cioè su quella che è la
patrimonializzazione e così via.
Al momento, quindi, non ci sono ancora degli accordi fatti, il
problema della stima è legato naturalmente a questo ulteriore
approfondimento. Noi, sulla valutazione e sulla motivazione per cui
l'ENEL non vuole cedere questo, francamente ci riesce difficile da
capire anche perché ci sono due considerazioni di fondo: che se
l'interesse della Regione è legato al funzionamento dobbiamo anche
dire che tra le società, se vogliamo parlare di redditualità,
quella che rende meno è quella di distribuzione, perché quelle di
produzione hanno un grosso carico, quella di terna ne ha
altrettanto, quella che rende meno è proprio questo e vogliamo
anche sottolineare che alla cooperativa, quando giustamente il
collega diceva: "...ma qui è un regime di monopolio!". Quasi,
perché ci sono le cooperative che hanno la rete e ancora due-tre
anni fa l'ENEL ha venduto alla cooperativa una parte di rete, la
rete di Saint-Christophe è passata alla cooperativa "La
Gignolentze" due anni fa, quindi non capiamo perché ci sia questa
difficoltà nel prevedere questa possibilità di ottenere un
meccanismo che permetta solo di essere più attenti alla realtà
locale. Ecco spero di aver risposto alle domande poste e comunque
sono a disposizione per eventuali e ulteriori chiarimenti.
Si dà atto che dalle ore 12,25 riassume la presidenza il
Presidente Alberto Cerise.
Président
- Merci, pour la réplique la parole au
Conseiller Secrétaire Tibaldi.
Tibaldi (PdL)
- Presidente Rollandin, lei ha risposto
alle quattro domande, in maniera puntuale, e da questo punto di
vista il soddisfacimento c'è. Le domande vertevano su
argomentazioni specifiche e le risposte sono pervenute.
Utilizzerei la replica per fare alcune considerazioni, a
posteriori, a margine di quello che lei ha detto. Innanzi tutto
partiamo dalla premessa fondamentale che ENEL è alla ricerca di
liquidità, deve far cassa, questo lo sappiamo, basta leggere i
giornali economici, tipo il Sole 24ore, più o meno ogni settimana
c'è qualche notizia che riguarda qualche operazione di ENEL che va
in questa direzione, e lei ne ha citate qualcuna, la più importante
è TERNA. C'è da chiedersi come mai però ci sia questa obiezione,
per lo meno questa indifferenza, da parte di questo ente nazionale
nei confronti di una società quale DEVAL, che pur avendo una sua
autonomia, una sua gestionalità indipendente, rispetto al contesto,
alla holding, nella quale è inserita, rappresenta una
infinitesimalità rispetto a tutto quanto. Questa è la prima domanda
che ci siamo posti, ed è un dubbio che per altro permane anche a
noi.
Apprendiamo, e questa è la sua seconda risposta, che non si
segnalano inadempimenti nei confronti dell'attuale management,
anzi, sembrerebbe che ci sia una soddisfazione manifesta nei
confronti di quanto è stato effettuato in questi anni e di
conseguenza ci sia il timore che una delocalizzazione, cioè un
mancato accentramento della gestione in Aosta potrebbe comportare
qualche disagio per l'utenza locale. Questo può anche darsi, finora
lei però ha detto che volendo mantenere inalterati i livelli di
efficienza, così si legge nella risoluzione, in qualche modo si
riconosce che ENEL non è disattenta rispetto alla Valle d'Aosta,
questo non lo possiamo dire. ENEL non è disattenta, ha investito,
il suo manager principale, che lei ha citato, Pierini, e
l'organizzazione a seguire, penso che abbiano risposto
efficacemente. Se ricordiamo il 2003, per esempio, in cui ci fu il
black-out a livello nazionale la Valle d'Aosta fu l'unica, anche
grazie alla centrale di Covalou e ad un'altra centrale che adesso
mi sfugge a garantire il riavvio di tutto il meccanismo che si era
spento in Italia a causa della Svizzera.
Il beneficio concreto, sul beneficio concreto qualche
osservazione in più la vorrei fare. È vero che si possono evitare i
disagi, con un accentramento locale della gestione, è altrettanto
vero che però le tariffe sono fissate dall'Authority, le tariffe
sono aumentate, sono fissate dall'Authority su scala nazionale e il
cosiddetto costo di vettoriamento comunque è imposto da una
autorità centrale e non è fatto dalla Società, tant'è che mi sono
preso la briga di guardarmi il bilancio al 31 dicembre 2007 di
DEVAL e la relazione al bilancio, ed effettivamente si vede che
l'utile è in diminuzione rispetto all'anno precedente. C'è più di
un dimezzamento, perché passiamo da un 31 dicembre 2006 con quattro
milioni scarsi di utile a un milione e seicentomila, poco meno di
un milione e settecentomila euro al 31 dicembre 2007, per minori
ricavi tariffari ed investimenti. Ma minori ricavi tariffari,
perché sono una delle osservazioni che fanno anche i relatori del
bilancio, che si sono ridotti da 55.000 del 2006 a 49.000 del 2007,
c'è stato anche un processo di concorrenza sul mercato che
evidentemente ha tolto qualche vantaggio alla stessa DEVAL e di
questo ne prendiamo atto. Ecco ma, i vantaggi per gli utenti
valdostani diretti non è che siano immediatamente percepibili. Lei
dice evitiamo i disagi, ma a livello di tariffazione siamo
allineati con il resto d'Italia.
Sulla spesa, lei cita un valore del 2005 di Finaosta, è un
valore che più o meno corrisponde anche alla patrimonializzazione
netta che compare in bilancio e di conseguenza anche su questo non
abbiamo obiezioni.
La nostra preoccupazione, Presidente, è che una
regionalizzazione di DEVAL potrebbe in qualche maniera, visti anche
i risultati ormai ridotti a livello di utile in bilancio e vista
l'impossibilità di agire sulla leva tariffaria direttamente con i
propri utenti, potrebbe corrispondere ad una sorta di nuova CVA, e
mi spiego. Una nuova CVA, che ha indubbiamente un vantaggio, un
atout produttivo e una nicchia di mercato che le permetteranno di
guardare a distanza in termine di benefici economici, però a
livelli di costi CVA è lievitata, e sa benissimo in termini di
consulenze, occupazione, impegni di vario tipo, che se applicati su
una gestione più vincolata come quella di DEVAL un domani si
traducono in deficit di bilancio.
C'è una riflessione che vogliamo fare, vogliamo porla
all'attenzione dell'Assemblea e l'approfondiremo sicuramente
nell'ambito di quello che sarà il dibattito sulla risoluzione. Oggi
DEVAL è proprietaria di una rete che è indubbiamente importante per
la Valle d'Aosta, intesa come regione, come ente che è socio di
ENEL e anche intesa come utenza valdostana. L'auspicio è che
qualora mai si dovesse realizzare questa acquisizione della quota
residuale, ci siano criteri di gestione che si dissocino totalmente
da quelli che sta portando avanti CVA. È un argomento sul quale
torneremo, però non è un esempio di gestione efficiente, lei lo sa
Presidente che più volte le abbiamo fatto delle sottolineature su
questa materia.
Per quanto riguarda il resto, sappiamo che, nella holding di
ENEL, DEVAL pur avendo un ruolo marginale è guardata con un occhio
strano, è come un qualcosa di congelato, mantenuto, a differenza
della Provincia di Bolzano dove invece la rete è stata acquistata,
che sembra quasi incedibile, immodificabile. Su questo penso che il
ruolo importante lo possa giocare la politica, lei anche Presidente
lo sa, perché altrimenti non ci sono spiegazioni a un'assenza di
attenzione a un'opzione che effettivamente a ENEL non costerebbe
molto portare a termine, ricavando spiccioli, perché qua si
ricavano spiccioli rispetto a quelli che sono i suoi volumi
monetari, e per la Valle d'Aosta potrebbe eventualmente
corrispondere in termini di qualche vantaggio gestionale e
riduzione di disagi. Su questo ci riserviamo di fare degli
approfondimenti sulla base di quello che verrà probabilmente
approfondito in Commissione, so che le due Commissioni competenti
la II e la IV stanno cercando di acquisire ulteriori elementi, le
prime due riunioni non mi sembra siano state particolarmente
proficue, confidiamo in una terza prima dell'esame in aula.
Grazie Presidente.
