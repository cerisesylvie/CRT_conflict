Classificazione
ENTI LOCALI
Comuni


Resoconto integrale del dibattito dell'aula
Oggetto del Consiglio n. 846 del 26 luglio 1994 - Resoconto
OGGETTO N. 846/X - Integrazione alla deliberazione consiliare
n. 808/X in data 7 luglio 1994 concernente "Regolamento di
esecuzione della legge regionale 27 maggio 1994, n. 18 (Deleghe ai
comuni della Valle d'Aosta di funzioni amministrative in materia di
tutela del paesaggio)".
Deliberazione - Il Consiglio
Premesso che:
- nella seduta del 7 luglio 1994 il Consiglio regionale, con
deliberazione n. 808/X, ha approvato la proposta di regolamento n.
5, recante "Regolamento di esecuzione della legge regionale 27
maggio 1994, n. 18 (Deleghe ai comuni della Valle d'Aosta di
funzioni amministrative in materia di tutela del paesaggio)", nel
testo predisposto dalla III Commissione consiliare
permanente;
- per mero errore materiale non sono stati trasmessi al
Consiglio e messi in votazione gli allegati A e B della proposta di
regolamento, previsti, rispettivamente, dagli articoli 5 e 6 della
proposta stessa;
Considerato che la deliberazione n. 808/X non è ancora stata
esaminata dalla Commissione di Coordinamento;
Ritenuto necessario provvedere all'integrazione della
suddetta deliberazione, con l'approvazione degli allegati A e
B;
Delibera
1) di integrare la propria deliberazione n. 808/X in data 7
luglio 1994 approvando gli allegati A e B della proposta di
regolamento n. 5 concernente "Regolamento di esecuzione della legge
regionale 27 maggio 1994, n. 18 (Deleghe ai comuni della Valle
d'Aosta di funzioni amministrative in materia di tutela del
paesaggio)", nel testo predisposto dalla III Commissione consiliare
permanente;
2) di sottoporre la presente deliberazione al controllo della
Commissione di Coordinamento, unitamente e con le stesse modalità
della deliberazione n. 808/X.
Allegati
...omissis...
Stévenin (Presidente)
- Si tratta di
un'integrazione. Qualcuno chiede la parola? Se nessuno chiede la
parola, si può passare alla votazione.
Presenti, votanti e favorevoli: 30
Il Consiglio approva all'unanimità
