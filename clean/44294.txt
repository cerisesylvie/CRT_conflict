Classificazione
CASA DA GIOCO



Oggetto del Consiglio n. 1347 del 9 marzo 2022 - Resoconto
OGGETTO N. 1347/XVI - Interrogazione: "Tipologie contrattuali
per l'assunzione di personale stagionale e "extra" previste nel
regolamento interno della Casa da Gioco di Saint-Vincent".
Bertin (Presidente) -
Punto n. 15 all'ordine del giorno.
Risponde l'assessore Caveri.
Caveri (AV-VdA Unie) -
Le tipologie contrattuali
applicate alle assunzioni stagionali, le cosiddette "extra", sono
quelle che discendono dal decreto legislativo 81 del 2015, così
come è stato modificato dal decreto-legge 87 che risale al 2018,
vale a dire la normativa del contratto a tempo determinato, del
CCAL del contratto turismo settore alberghiero e dalla
regolamentazione delle assunzioni dell'azienda; questa
regolamentazione è pubblicata anche sul sito della Regione.
I profili professionali di cameriere,
commis
barista,
commis facchino ai piani, cuoco, facchino di cucina, bagnino,
servizi di accoglienza, sono stati quelli che hanno riguardato
l'assunzione con contratti stagionali della scorsa estate e dello
scorso inverno, in continuità peraltro con quello che si faceva
negli anni. Invece, i profili professionali di cameriere, commis,
barista commis, bagnino, servizi di accoglienza, sono state quelle
tipologie di lavoro che hanno riguardato l'assunzione con contratto
cosiddetto "extra".
Presidente -
Per la replica il consigliere Aggravi.
Aggravi (LEGA VDA) -
Grazie, Assessore,
della
risposta. Io questa domanda l'ho fatta non perché ho un interesse
specifico nell'ambito del diritto del lavoro, ma perché nel
Consiglio di gennaio, al punto 10, chiedevo se erano state fatte
assunzioni in seno all'organico della società e, in caso positivo,
quali figure, con quali modalità e quali motivazioni. Lei
testualmente e giustamente ha risposto sulla prima domanda: "La
società ha comunicato che non sono state effettuate nel 2021 e fino
a oggi assunzioni di personale, con esclusione del personale
stagionale ed extra impiegato in attività operative della struttura
alberghiera dell'Hotel Billia", perché si citava quest'ultimo.
Allora mi chiedo, e le chiederei di verificare, se la società le
ha detto tutto, perché risulterebbe un'assunzione per undici mesi,
sotto la soglia fatidica del controllo da concordato, perché stiamo
parlando di circa 27 mila euro, a tempo determinato.
Quest'assunzione mi sembra che non abbia a che fare né con lo
stagionale né con l'extra, considerato anche che la funzione di
questo soggetto è di responsabilità all'interno dell'organico. Mi
chiedo che effetto può avere questo tipo di assunzione, perché non
vorrei che poi magari, alla fine del periodo, non ci fosse, come è
previsto o sarebbe previsto all'interno dell'assunzione, il fatto
che questo contratto finisce, perché il soggetto potrebbe - come
lei ben sa o come chi oggi guida la società che è particolarmente
esperto, almeno così ci è stato detto, di ambito di gestione del
personale, o meglio nel suo curriculum ha notevole esperienza di
gestione del personale - non generi la necessità di dover poi
assumere a tempo indeterminato questo soggetto. Non ce l'ho con il
soggetto e non ce l'ho neanche con la tipologia, che magari era
necessaria alla pianta organica della società, ma mi chiedo: che
cosa sta succedendo? E soprattutto perché la volta scorsa non si è
detto in maniera molto chiara quello che era avvenuto? Ovvero
un'assunzione non di uno stagionale, ma un'assunzione a tempo
determinato di una figura che, ripeto, ha responsabilità
all'interno dell'organizzazione dei servizi alberghieri del
Billia.
Questa non sarà l'unica iniziativa, già glielo annuncio,
riguardo alla casa da gioco, perché sa che io ho un interesse
abbastanza autistico nei confronti di questa società, come altri
hanno avuto interesse autistico e continuano ad averlo nei miei
confronti e in quello che è stato fatto su quella società. Ma mi
chiedo come mai la volta scorsa la società, visto che lei ha
specificato che la risposta e la comunicazione viene dalla società,
ha detto una cosa che non è realmente vera? Le chiedo di verificare
questo e magari cerchiamo anche di andare un po' più a fondo alle
cose, soprattutto laddove comunque rimane e c'è sempre una
procedura concordataria che dev'essere rispettata.
