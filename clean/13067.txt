Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 4023 del 9 dicembre 1992 - Resoconto
OGGETTO N. 4023/IX Relazione del Presidente della Giunta alla
competente Commissione consiliare sullo stato della trattativa per
il rinnovo della gestione della Casa da gioco di Saint-Vincent.
(Interpellanza)
Interpellanza Visto l'accordo intercorso fra il Gruppo
consiliare della D.C. e il Presidente della Giunta secondo il quale
il Gruppo della D.C. ritirava la mozione relativa al Casinò di
Saint-Vincent, iscritta all'ordine del giorno del Consiglio del
9/10 novembre 1992 a condizione che venisse riunita entro breve
tempo la Commissione competente e che nella stessa venissero a
relazionare il Presidente della Giunta e il Presidente della
SITAV;
Preoccupati dal fatto che a 16 giorni da quel Consiglio, ancora
non è stata riunita la Commissione competente e che malgrado i
termini della proroga di concessione del Casinò alla SITAV stiano
per scadere, non si hanno dalla Giunta alcuni segnali sulle scelte
future;
Preoccupati, anche, che il fatto possa avere conseguenze
negative sul futuro dell'Azienda e di conseguenza sui lavoratori e
su tutta l'economia valdostana;
i sottoscritti consiglieri regionali
interpellano
la Giunta regionale per conoscere:
1) se il presidente della Giunta intende relazionare alla
Commissione competente e se nell'occasione intende far intervenire
anche il Presidente della SITAV, così come concordato in
Consiglio;
2) se ha ricevuto i chiarimenti necessari relativi alla
trasparenza dell'azionariato SITAV ed il quadro riepilogativo
dimostrante l'esistenza di una maggioranza controllata da un patto
sindacale;
3) se corrisponde a verità che delle quote segnalate come
UNIFIDE, pari circa ad uno 0,6 percento e spettanti alla signora
Ostensia Armosino, sono oggetto di contestazione con la SFIT e che
pertanto verrebbe a mancare questa maggioranza controllata di cui
al punto 2.
F.to: Limonet-Ricco
Presidente
Ha chiesto di parlare il Consigliere
Limonet.
Limonet (DC)
Visto l'accordo intercorso tra il Gruppo
consiliare della Democrazia Cristiana e il Presidente della Giunta,
secondo il quale il Gruppo della Democrazia Cristiana ritirava la
mozione a condizione che venisse riunita entro breve tempo la
Commissione competente, che venissero a relazionare in Commissione
il Presidente della Regione ed il Presidente della Sitav, e siccome
il 26 di novembre non si era ancora riunita la Commissione
competente, si interpellava allora il Presidente della Giunta se
intendeva farlo al più presto.
Direi che oggi questo punto è superato, poiché nel frattempo si
è riunita la Commissione ed hanno relazionato sia il Presidente
della Giunta, sia il Presidente della SITAV.
Mentre, siccome io non faccio parte assieme ad altri consiglieri
della IV Commissione, non ho potuto naturalmente fare domande.
Chiederei quindi delle risposte sul punto due e sul punto tre, cioè
se il Presidente ha ricevuto chiarimenti necessari relativi alla
trasparenza dell'azionariato della Sitav e quindi il quadro
riepilogativo dimostrante l'esistenza di una maggioranza
control-lata da un patto sindacale; se corrisponde a verità il
fatto che delle quote segnalate come UNIFIDE pari circa al 0,6
percento e spettanti alla signora Ortensia Armosino sono oggetto di
contestazione con la SWETT, perché allora verrebbe a mancare quella
maggioranza controllata di cui si parla al punto 2.
Si dà atto che, dalle ore 18,34, presiede il Presidente
Bich.
Presidente
Ha chiesto di parlare il Presidente della
Giunta.
Lanivi (GM)
Per rispondere ai punti due e tre
dell'interpellanza e per chiedere, quando la Presidenza del
Consiglio lo riterrà opportuno, una interruzione del Consiglio per
esaminare la possibilità di concordare un ordine del giorno o una
risoluzione da inviare al Senato, dato che oggi è iniziato il
dibattito su un argomento che interessa l'autonomia finanziaria
della Regione.
Chiederei alla cortesia del Presidente del Consiglio,
probabilmen-te alla fine delle ratifiche delle deliberazioni
adottate dalla Giunta regionale, se fosse possibile sospendere un
attimo la seduta del Consiglio regionale e confrontarci su un testo
da inviare al Senato.
Per quanto concerne il punto due dell'interpellanza, la
deliberazione che la Giunta sottopone alla deliberazione del
Consiglio concernente l'argomento "Concessione dei giochi della
Casa da gioco di Saint-Vincent, credo dica testualmente che le
risposte sino ad ora fornite sono considerate dalla Giunta non
sufficienti relativamente alla trasparenza dell'azionariato e alla
affidabilità della società stessa. Per quanto riguarda il punto tre
sinteticamente devo dire che non corrisponde al vero che le azioni
della signora Ortensia Armosino siano segnalate come UNIFIDE.
In tutta la documentazione che ho messo a disposizione dei
Com-missari della IV Commissione questo dato risulta dal documento
segnalato con il numero 27, quindi è a disposizione di tutti i
consiglieri presso la Presidenza del Consiglio o, se il Consigliere
Limonet lo desidera, ce l'ho qui, quindi potrà rendersi conto.
Per quanto riguarda la posizione della signora Ortensia Armosino
debbo dire che la signora ha venduto le proprie azioni pari circa
allo 0,7 percento alla signora Vittoria Parsanti vedova Cotta, e le
ha vendute metà in nuda proprietà e metà in piena proprietà.
Successivamente è avvenuto il sequestro da parte del tribunale
su richiesta della SWETT dell'intera quota e qui sono le due
posi-zioni: SITAV sostiene la non efficacia del sequestro in quanto
il passaggio di proprietà era già avvenuto e iscritto ai libri
soci, quin-di queste azioni dovrebbero essere ricomprese nel
pacchetto di maggioranza indicato da SITAV, che quindi supererebbe
il 50 per-cento per attestarsi intorno al 50,58 percento.
SWETT invece sostiene che essendo avvenuto il sequestro
anch'esso trascritto sul li-bro soci, tali azioni non possono
essere sindacate in quanto seque-strate e pertanto la maggioranza
scenderebbe sotto il 50 percento.
Questi erano i chiarimenti che volevo segnalare al Consigliere
interpellante. D'altra parte c'è un oggetto specifico all'ordine
del giorno di questo Consiglio e tutti gli atti sono a disposizione
dei consiglieri.
Presidente
Ha chiesto di parlare il Consigliere
Limonet.
Limonet (DC)
Ringrazio il Presidente per le risposte
che chiariscono e spiegano il problema. Le domande erano abbastanza
semplici e precise per cui non erano possibili grosse divagazioni.
Su altri problemi avremo poi tempo di tornare tra poco quando
dibatteremo il punto che prevede la proroga alla SITAV.
