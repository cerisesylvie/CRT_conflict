Classificazione
UNIONE EUROPEA E RAPPORTI INTERNAZIONALI


Resoconto integrale del dibattito dell'aula
Oggetto del Consiglio n. 2847 del 26 novembre 1997 - Resoconto
SEDUTA ANTIMERIDIANA DEL 26 NOVEMBRE 1997
OGGETTO N. 2847/X Progetto "Obiettivo 2" di riconversione
economica della Regione ammesso a finanziamento da parte
dell'Unione Europea. (Interrogazione con risposta scritta)
Interrogazione r.s. Preso atto del fatto che la Commissione
Europea ha disposto di erogare alla Regione Autonoma Valle d'Aosta
la somma di otto milioni di ECU, pari a circa 15 miliardi e 600
milioni di lire, nell'ambito del progetto "obiettivo 2", e che tale
somma è destinata alla riconversione economica della nostra
Regione;
Considerato che in Valle d'Aosta recentemente la direzione
regionale del lavoro ha fornito dati preoccupanti circa la
disoccupazione in Valle, essendo venute meno le assunzioni e i
contratti a termine, situazione che ha visto l'aumento del 29
percento di disoccupati in più rispetto all'anno trascorso;
i sottoscritti consiglieri regionali
Interrogano
la Giunta regionale per conoscere i dati identificativi (Comune
di effettuazione d'intervento, importo stanziato, tipologia
d'intervento, metodologie d'appalto, possibilità di utilizzazione
di forza lavoro locale iscritta nelle liste di collocamento) dei
progetti attraverso i quali l'Amministrazione regionale intende
investire i quasi sedici miliardi devoluti per la riconversione
economica della Valle, vista e considerata la presente e perdurante
stasi economica e di sviluppo delle grandi, medie e purtroppo anche
piccole aziende locali.
F.to: Lanièce - Aloisi - Rocchio - Dujany - Viérin Marco -
Marguerettaz
Presidente È stata data risposta scritta con lettera n. 6811 in
data 20 ottobre 1997.
