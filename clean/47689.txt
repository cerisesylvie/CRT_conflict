Classificazione
ASSISTENZA SOCIALE
Assistenza socio-sanitaria



Oggetto del Consiglio n. 3877 del 25 luglio 2024 - Resoconto
OGGETTO N. 3877/XVI - Interpellanza: "Verifiche del servizio
offerto dalla struttura socio-sanitaria Myosotis".
Bertin (Presidente) -
Punto n. 55. Consigliere Manfrin, a
lei la parola.
Manfrin (LEGA VDA) -
Torniamo con quest'interpellanza a
occuparci del servizio socio-sanitario e semi-residenziale Myosotis
che ha visto presentare diverse iniziative fra me e la collega
Foudraz. La presentiamo perché, rispetto alle risposte fornite,
riteniamo ci siano alcune criticità e nello specifico la volta
scorsa avevamo chiesto, rispetto a una serie di comunicazioni che
erano arrivate a tutti i Consiglieri, un chiarimento anche rispetto
all'
audit
che si era annunciato e rispetto a quest'accesso
agli atti, abbiamo potuto evidenziare che le criticità che ci era
stato detto non esserci in realtà ci sono, a cominciare dal
personale dove, in realtà, qui ci sarà una domanda che è appunto
tesa a chiarire se c'è una stabilità di presenza, perché quello che
appunto è il problema, pare che non ci sia questa stabilità di
presenza del personale, ma poi anche circa l'audit che abbiamo
visto, ci sono diversi problemi.
Ovviamente non citerò i nomi, lei sa, Assessore, quanto siamo
rispettosi della privacy e di tutte le bellissime norme che
regolano questa nostra moderna società, però alcuni rilievi vanno
fatti, a cominciare, per esempio, da quello che l'audit ha svolto
in data 11 aprile 2024 presso la struttura Myosotis dove ci è stato
consegnato che l'audit è stato fatto su un paziente solo e nello
specifico di questo paziente possiamo osservare quello che le dirò
brevemente. Preciso che questo audit è un foglietto con delle
caselline dove mettere "sì" e "no", quindi non è che ha proprio
tutta questa completezza, ma vedremo anche che nelle parti in cui
invece c'è la possibilità di inserire qualcosa di scritto a mano,
anche qui non è che si va tanto lontano.
A pagina 2 si scrive nel capitolo dedicato al
planning
delle attività educative e riabilitative "Presenza e completezza
del PQLI "sì" e "no"" e non c'è nessuna crocetta, quindi non si sa
se è presente o non è presente, io tenderei a dire che non è
presente, ma non è barrata neanche la casella del "no" e quindi non
sappiamo se sia presente o non presente. Alla voce "Primo dossier
utente", e non leggerò, tra l'altro, le iniziali sono già state
anonimizzate... alla domanda: "È presente il PTRP" le caselle "sì"
e "no" non sono barrate, quindi non sappiamo se è presente il
PTRP.
Andando avanti a pagina 3, sempre nello stesso
dossier
,
sempre sullo stesso utente, nei risultati conseguiti rispetto agli
obiettivi di Q PTRP, siccome non sappiamo se è presente, non
sappiamo come sia possibile che si sbarrino le caselle con scritto
"buono buono buono" e quant'altro, però rileviamo che, per esempio,
nell'ultima casella con scritto "giudiziale" non c'è nessuna
casella barrata, quindi non sappiamo se c'è il PTRP, se il
risultato giudiziale ha conseguito un risultato e quale di questi
sia. Poi, sempre a pagina 3, troviamo in fotocopia rispetto al
dossier utente, un'altra scritta con scritto "dossier utente" con
le stesse iniziali della stessa persona, invece qui è barrata la
presenza del PTRP, ma anche qui, nella parte dei risultati
conseguiti rispetto agli obiettivi del PTRP, nella parte giudiziale
non c'è alcuna riga sbarrata, quindi non sappiamo sinceramente che
cosa venga rilevato.
Proseguendo, a pagina, 5 nella parte nella quale si tratta i
requisiti concernenti il personale, c'è un elenco di figure, OSS,
pedagogista, sociologo, dottore in psicologia, assistente sociale,
educatore professionale, operatore e animatore di comunità, dottore
in scienze psicologiche e la tabella presenta ore settimanali,
profili professionali socio-sanitari da pianta organica e un'altra
casella con scritto ore settimanali. Su tutto questo non c'è
scritto nulla, c'è una scritta di traverso nella tabella con
scritto: "Rispettano i requisiti della DGR 1727/2021". Noi ci
fidiamo ma se non vengono messe quante ore settimanali e quali
figure, quali profili professionali socio-sanitari della pianta
organica sono presenti, è impossibile sapere come viene rispettato
e se rispettano i requisiti della DGR 1727/2021, è un po' curioso
questo audit che viene messo in campo.
Stessa cosa se proseguiamo e andiamo sotto, si trova la voce
"Personale operante nei servizi generali, portineria, cucina,
pulizie", c'è una parte della tabella con scritto: "Cognome, nome e
qualifica". Qui non c'è scritto niente ma anche qui si mette di
traverso nella tabella "Pulizie effettuate da una dipendente due
ore la sera" che non viene richiesto, cioè viene scritto qual è il
personale operante nei servizi generali, dovrebbe essere indicato
il nome, cognome e la qualifica e qui non viene scritto niente,
solo che vengono fatte delle pulizie per due ore la sera, ma non è
quello che c'è scritto nello schema.
Ancora: nelle note e osservazioni, nonostante si siano fornite
ampie rappresentazioni circa la carenza di personale, e dall'altra
parte si sia invece tranquillizzati dicendo che il personale è
sufficiente, che va tutto bene, che non c'è turnazione, che il
personale ha il contratto a tempo indeterminato e quant'altro,
viene scritto: "Ricerca di un educatore a 30 ore", quindi è
evidente che qualcosa non funziona e che questo audit non ci può
restituire una fotografia dell'esistente perché chiaro che ci sono
dei buchi.
Noi non vogliamo ipotizzare che questi buchi evidenzino che c'è
una mancanza, ci limitiamo a evidenziare che in realtà c'è un
problema per come è stato compilato e che dalla compilazione di
questo audit non si può evincere se effettivamente le criticità che
abbiamo sollevato siano state corrette. Questo è un po' quello che
abbiamo voluto evidenziare rispetto a questo accesso agli atti ma,
confrontandoci anche con alcuni utenti e con alcune famiglie,
abbiamo poi estratto anche alcune altre domande di cui ci
piacerebbe conoscere la risposta, augurandoci che l'Assessore ce le
possa fornire, nello specifico se sia intenzione condurre
approfondite verifiche circa il servizio offerto e i controlli
effettuati per individuare le criticità non riscontrate in
precedenza, in particolar modo relativamente agli aspetti oggetto
della convenzione con l'USL, se sia presente e consultabile un
elenco con i nominativi degli operatori attualmente impiegati
presso il servizio Myosotis, le loro qualifiche e i loro orari di
disservizio, ripetiamo, nella tabella ci sarebbe stato lo spazio ma
purtroppo non viene riportato; se esiste uno storico del ricambio
di personale all'interno della struttura Myosotis da quando è
diventato un servizio socio-sanitario ad oggi, e questo sarebbe
sicuramente utile per capire se c'è stata quella criticità, quindi
questo eccessivo turnover del personale che si occupa di questo
servizio e quindi evidenziare appunto un po' le carenze, oppure
anche i punti di forza se poi questo specchietto ci restituisse
invece un'immagine di mancato turnover e quindi di una permanenza
nel tempo dello stesso personale. Infine se dalla stipula della
convenzione con l'USL il gestore del servizio abbia trasmesso i
nominativi del personale impiegato agli uffici competenti e se
l'OTA per il controllo della qualità del servizio e abbia
verificato il soddisfacimento delle richieste della convenzione sul
personale.
Presidente -
Ha chiesto la parola l'assessore Marzi per
la risposta.
Marzi (SA) -
L'Azienda USL conferma l'esecuzione delle
verifiche sulla qualità del servizio svolte dalla stessa tramite
gli
audit
semestrali nell'ambito degli accordi contrattuali,
che, tra l'altro, ho ricevuto tramite 116, come li ha richiamati
nelle premesse. Questi controlli fino ad oggi hanno sempre prodotto
esiti positivi relativamente agli aspetti che sono oggetto della
convenzione con l'Azienda. Ulteriori controlli in merito al
rispetto dei requisiti strutturali, tecnologici e organizzativi
sono svolti dall'OTA, cioè l'organismo tecnicamente accreditante in
occasione del rinnovo dell'accreditamento. Alla luce di questi
elementi, si può ritenere che le verifiche in atto siano adeguate
sia a individuare la corretta applicazione della convenzione in
essere tra il gestore del servizio e l'Azienda USL, sia a
verificare il rispetto delle disposizioni regionali previste dalla
delibera di Giunta 1051/2020 che disciplina appunto la tipologia di
servizio erogato. Confermiamo anche che il dialogo e il confronto
con l'Associazione dei familiari dei pazienti con disturbo dello
spettro autistico è continuativo e costruttivo sia nell'ambito del
tavolo tecnico autismo, riunitosi peraltro l'ultima volta il 21 di
giugno, sia, in via più informale, ogni qualvolta vi sia la
necessità anche perché senza questo controllo gli standard resi
rispetto a questa tipologia di necessità non sarebbero così alti
nella nostra regione dove si raggiungono i massimi livelli
italiani.
Venendo alla domanda n. 2, durante gli audit periodici
effettuati dal Dipartimento di salute mentale dell'Azienda USL
viene richiesto e visionato il quadro orario di servizio degli
operatori. Il quadro orario contiene le seguenti informazioni: nome
dell'operatore, qualifica professionale e turno di lavoro. Per
garantire l'accuratezza delle informazioni e l'effettiva presenza
del personale, vengono effettuati doppi controlli per verificare
che gli operatori indicati nel quadro siano effettivamente in
servizio durante i turni assegnati.
Venendo alla domanda n. 3, durante gli audit periodici, viene
verificato che i requisiti, richiamati appunto dalla 1051/2020,
siano pienamente rispettati e inclusi quelli relativi al personale.
Per quanto riguarda infatti il ricambio di personale, la
Coordinatrice della struttura ha fornito informazioni specifiche
comunicando che sono state registrate due sostituzioni per
maternità e che queste sostituzioni sono state effettuate in modo
da garantire la continuità del servizio. Il ricambio del personale
è stato quindi legato a circostanze naturali come la maternità.
Venendo alla domanda n. 4, l'Azienda USL ha informato che non è
stata richiesta la trasmissione diretta del quadro orario del
personale agli uffici competenti poiché le verifiche sul personale
vengono effettuate direttamente presso la struttura durante gli
audit periodici. Relativamente alle attività, la struttura invia
settimanalmente al Dipartimento di salute mentale il
planning
delle attività rivolte agli ospiti. Questo permette
al Dipartimento di verificare il rispetto del piano terapeutico
individualizzato per ciascun ospite. L'OTA, durante i suoi
controlli di qualità, verifica inoltre il permanere dei requisiti
di cui alle deliberazioni regionali, quindi procede con la verifica
di tutti i requisiti necessari per l'accreditamento, incluso
l'organigramma del personale e, in caso di eventuali mancanze,
richiede la necessaria integrazione. Non rientra nei compiti
dell'OTA verificare il soddisfacimento dei contenuti della
convenzione in essere con l'Azienda USL. Ad oggi l'OTA ha
autorizzato e mantenuto l'accreditamento della struttura e non sono
state riscontrate anomalie relative al personale o ad altri aspetti
del servizio stesso.
Presidente -
Ha chiesto la parola il consigliere Manfrin,
ne ha facoltà.
Manfrin (LEGA VDA) -
Grazie Assessore per le sue
risposte. Ho solo un timore, che lei ha dato eccessivo peso a
quelle che sono state le risposte che le hanno fornito rispetto ai
controlli. Io penso di averle dimostrato, se vuole ovviamente può
tranquillamente risalire anche alla mia richiesta di accesso agli
atti e guardare e controllare la documentazione che io ho esaminato
e che le ho esposto... se i controlli vengono fatti così come le ho
esposto, è chiaro che danno adito a dei dubbi e allora se lei mi dà
delle garanzie rispetto a quello che viene fatto, viene valutato,
viene verificato, ma poi l'audit ci restituisce una fotografia
sicuramente con dei buchi, allora è chiaro che, da questo punto di
vista, non possiamo fidarci al 100% della documentazione che ci
viene fornita.
Rispetto alle questioni e ai turnover solo per maternità, ne
prendiamo atto, a questo punto faremo un'ulteriore verifica
rispetto a questo tipo di registri e vedremo se effettivamente è
quello che risulta. Se così dovesse essere, evidentemente il
problema sarà superato, in caso contrario è chiaro che un problema
di permanenza e di turnover del personale c'è e su questo bisognerà
lavorare. Per il momento io la ringrazio, la invito però a fare i
dovuti approfondimenti, perché questo tipo di verifiche ci
risultano assolutamente essere insufficienti.
