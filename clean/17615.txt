Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 159 del 30 novembre 1988 - Resoconto
OGGETTO N. 159/IX - PROGETTO DI REALIZZAZIONE DI UNA SCIOVIA
E DI PISTE DI DISCESA IN LOCALITA' PRARIOND DEL COMUNE DI
VALGRISENCHE. (Interrogazione con risposta scritta).
PRESIDENTE:
Do lettura dell’interrogazione
con risposta scritta presentata dal Consigliere Riccarand:
INTERROGAZIONE CON RISPOSTA SCRITTA
APPRESO che fra gli abitanti della frazione Prariond, in Comune
di Valgrisenche, esiste una diffusa preoccupazione per gli effetti
negativi che potrebbe avere la realizzazione di una sciovia e di
due piste di discesa;
APPRESO altresì che, nello scorso mese di agosto, gli abitanti.
della citata
frazione hanno inviato un esposto al Sindaco ed al
Consiglio comunale di Valgrisenche esprimendo le loro
preoccupazioni per il progetto della "S.r.l. pour Le Développement
Touristique de la Valgrisenche";
AL FINE di avere notizie precise sul progetto di sciovia, sulle
indagini geologiche realizzate e sui pareri eventualmente espressi
dai competenti servizi regionali;
il sottoscritto Consigliere regionale
INTERROGA
L'Assessore all'Agricoltura, Foreste ed Ambiente Naturale e
l'Assessore al Turismo, Urbanistica e Beni Culturali per
conoscere:
1) se è stato trasmesso ai competenti uffici della Regione il
progetto per la sciovia di Prariond;
2) quali indagini e perizie sono state realizzate su tale
progetto; quali pareri sono stati espressi per quanto riguarda i
vincoli forestali, idrogeologici, valanghivi e paesaggistici;
3) quale è l'attuale situazione finanziaria della "S.r.l. pour
le Développement Touristique de La Valgrisenche" e quali sono i
principali dati dei suoi bilanci degli ultimi cinque anni.
PRESIDENTE:
All’interrogazione con risposta
scritta in oggetto, presentata dal Consigliere Riccarand, è stata
data risposta con lettera n. 1292 in data 14 novembre 1988 e n.
1386 in data 30 novembre 1988.
