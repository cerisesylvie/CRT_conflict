Classificazione
AMMINISTRAZIONE REGIONALE
Ordinamento degli uffici e del personale
ASSISTENZA SANITARIA E OSPEDALIERA



Oggetto del Consiglio n. 2821 del 6 febbraio 2013 - Resoconto
OGGETTO N. 2821/XIII - Disegno di legge: "Modificazioni alle
leggi regionali 23 luglio 2010, n. 22 (Nuova disciplina
dell'organizzazione dell'Amministrazione regionale e degli enti del
comparto unico della Valle d'Aosta. Abrogazione della legge
regionale 23 ottobre 1995, n. 45, e di altre leggi in materia di
personale), 25 gennaio 2000, n. 5 (Norme per la razionalizzazione
dell'organizzazione del servizio socio-sanitario regionale e per il
miglioramento della qualità e dell'appropriatezza delle prestazioni
sanitarie, socio-sanitarie e socio-assistenziali prodotte ed
erogate nella regione) e 20 dicembre 2010, n. 44 (Costituzione di
una società per azioni per la gestione di servizi alla pubblica
Amministrazione regionale)". (Reiezione di un ordine del
giorno)
Presidente -
Dopo il rapporto...le rapport du Conseiller
Crétaz, on peut ouvrir la discussion générale. Il y quelqu'un qui
veut intervenir? J'invite les conseillers qui veulent prendre la
parole à s'inscrire. Personne? Si personne veut intervenir, je
ferme la discussion. A demandé la parole le collègue Donzel.
Donzel (PD)
- Grazie Presidente.
Al di là del fatto che su questo disegno di legge abbiamo
presentato degli emendamenti, il giudizio complessivo è un giudizio
che è positivo relativamente all'acquisizione di alcune richieste
che gli organismi sindacali da tempo avevano avanzato, ma riteniamo
importante al di là del giudizio che si dà positivamente di una
correzione importante alla legge del 2010...intanto si arriva con
due anni di ritardo a prendere coscienza della necessità di
apportare questi correttivi e soprattutto l'unico aspetto che noi
riteniamo che sia, diciamo, grave di questo percorso legislativo è
che si arriva a fine legislatura. Il fatto di arrivare a fine
legislatura può essere frutto del fatto che si sono fatte, diciamo,
tante riflessioni; c'è stato un grosso percorso per arrivare a
questo disegno di legge, l'unica perplessità, senza nulla togliere
ai lavori positivi che sono stati fatti in commissione e
dall'Assessorato, è che, diciamo, alcune questioni sono già state
in qualche modo regolate, cioè nel senso che sono stati fatti già
dei concorsi, dei posti sono già stati banditi, delle persone
sistemate ed ora a fine legislatura arriva il disegno di legge che
forse avrebbe avuto ben altro peso se fosse stato fatto ad inizio
legislatura. Questo quindi è l'unico rilievo politico che ci
sentiamo di fare rispetto ad un disegno di legge, che di per sé
contiene aspetti estremamente positivi, salvo appunto gli
emendamenti che riteniamo opportuno proporre perché ulteriormente
migliorativi, ma lascia perplessi, ecco, questo arrivo tardivo,
peraltro successivo al fatto che alcune situazioni non siano state
regolate tramite questa legge. Grazie.
Presidente
- Grazie, ci sono altri che intendono prendere
la parola? Ha chiesto la parola il collega Chatrian.
Chatrian (ALPE)
- Sì, grazie Presidente.
Qualche considerazione. Tre anni fa è stata modificata la legge
che regolarizzava l'organizzazione dell'Amministrazione regionale,
la famosa,
entre guillemets
,
"45"; all'epoca avevamo
presentato una serie di emendamenti che andavano nella direzione
alternativa e, riprendendo la posizione del gruppo ALPE, che aveva
tenuto in quella sede, avevamo evidenziato su una serie di articoli
un aumento di quella che è la discrezionalità della macchina
regionale e della macchina amministrativa. Da subito avevamo
cercato di proporre, dal punto di vista emendativo, soluzioni che
andavano a semplificare realmente l'organizzazione da una parte e,
dall'altra, la riduzione al minimo delle eventuali discrezionalità
maggiori, che si andavano ad inserire nell'impianto
legislativo.
Qualche riflessione su questo testo: a nostro avviso, si assiste
di nuovo ad una modifica di legge tardiva, lo diceva poc'anzi il
collega Donzel, a ridosso anche di due campagne elettorali, accanto
al piccolo intervento modificativo dovuto per intervenuti indirizzi
a livello statale, cito l'articolo 38, comma 1 bis, 1 ter, relativo
all'obbligo di pubblicazione dei dati inerenti alla concessione di
sovvenzione, contributi alle imprese, all'attribuzione di vantaggi
economici di qualsiasi genere a persone, enti pubblici e privati di
importo superiore a 1.000 euro, troviamo comunque un paio di
pesanti interventi modificativi, che hanno tutta l'aria delle norme
ad personam
, certamente produttive dal punto di vista
elettorale per chi se ne potrà vantare con i diretti interessati.
In regalo con l'articolo 11 bis, altro esempio concreto, la figura
del veterinario regionale, ecco spuntare un nuovo posto
dirigenziale da una parte, che può essere conferito con le modalità
e sulla base dei criteri e dei requisiti professionali previsti per
i restanti incarichi dirigenziali, o mediante comando di un
dirigente veterinario da altro ente pubblico con almeno tre anni di
servizio. Ci pare anche questa un'ulteriore norma
ad
personam
; fra l'altro, da una parte si chiedono solamente tre
anni di servizio per essere chiamati a dirigere una struttura
organizzativa continuativa, quando per dare una consulenza e quindi
essere considerati esperti in materia, il periodo minimo di
esperienza che si usa...richiesto è di cinque anni, se non mi
sbaglio, quindi due pesi e due misure e articoli che vanno ad
inserirsi a cuneo all'interno di questo impianto legislativo, con
un disegno chiaro, che è quello della norma comunque molto
personalizzata, molto discrezionale. Non so cosa ne pensate
dell'articolo 41, 14 bis, un "contorno" per sistemare numerose
persone negli anni a tempo determinato o incaricati, con contratti
di collaborazione coordinata da una parte e continuativa
dall'altra, che derivano indubbiamente da anni ed anni addietro,
con questa modifica di legge si crea,
entre guillemets,
una
"riserva", con un limite massimo addirittura del 40 percento dei
posti messi a concorso. Anche su questo qualche dubbio ce
l'abbiamo, ma ce l'abbiamo dal punto di vista a un'eventuale
discriminazione, una discriminatoria rispetto a chi invece
partecipa per la prima volta e ci riserveremo comunque di
verificare e dettagliare meglio questa scelta, questa scelta che, a
nostro avviso, va a penalizzare comunque chi non ha avuto questa
chance
, questa possibilità.
Ho fatto questi quattro esempi principali proprio per dire che
il gruppo ALPE vigilerà attentamente su quelle scelte che sono
state messe in campo in questo disegno di legge. Qualche
perplessità, sono arrivato anch'io in ritardo, sull'articolo 71
anche, per quanto riguarda il beneficio, diciamo, dell'agevolare
anche chi svolge dell'attività a favore di società cooperative.
Qualche perplessità, qualche dubbio ce l'ho, ce l'abbiamo
sinceramente, comunque su questo approfondiremo ulteriormente,
certi nomi che ricorrono mi fanno anche un po' specie, anche un po'
paura, quindi, quando uno cerca di non interpretare, ma entrare nel
merito dell'impianto legislativo, i dubbi aumentano e le certezze
diminuiscono, come gli esempi che ho fatto poc'anzi, per quanto
riguarda l'articolo 38, l'articolo 11 bis, il 14 bis nell'articolo
41, e non per ultimo l'articolo 71, che citavo poc'anzi. Ho voluto
in maniera esemplificativa fare queste considerazioni puntuali su
questi articoli.
Altre modifiche inserite all'interno di questo testo vanno nella
direzione invece obbligata a livello nazionale, quindi recepisce
solo esclusivamente quelli che sono gli indirizzi di natura
legislativa nazionale, quindi potremmo fare anche delle nostre
riflessioni sui vari temi, ma recepiscono direttamente quelli che
sono gli indirizzi a livello nazionale. Termino dicendo che forse
c'è l'inopportunità temporale. Forse si dovevano affrontare questi
dettagli un po' di tempo prima, però, il dubbio che ci rimane - e
ascolteremo attentamente anche la controrelazione del Presidente
Rollandin - e che a questo punto non è più un dubbio, è che ci sia
sempre quella volontà di inserire all'interno di un articolato così
complesso tutta una serie di passaggi, norme
ad personam
,
che vanno a garantire una certa discrezionalità...come si
può dire? con il
nom
e il
"cognom"
all'interno di
impianti comunque importanti a ridosso di due campagne elettorali.
Grazie.
Presidente
- Qualcun altro intende prendere la parola?
Nessuno? La parola al collega Gianni Rigo.
Rigo (PD)
- Sì, grazie Presidente.
Approfitto della discussione generale per chiedere al Presidente
della Regione l'interpretazione autentica di un articolo di questo
disegno di legge. Non ho potuto, Presidente, essere in commissione,
anche se avrei partecipare al dibattito ma non è possibile seguire
l'iter di tutti i disegni di legge in discussione nelle competenti
commissioni. Si tratta del capo che disciplina il telelavoro: una
nuova modalità introdotta nell'organizzazione delle prestazioni
lavorative dei dipendenti che da sperimentale diventa vera e
propria tipologia lavorativa. Ci siamo arrivati in "zona Cesarini",
Presidente; c'è voluta, infatti, un'intera legislatura per portare
a compimento una legge approvata ad aprile del 2008, nella
precedente legislatura, questa la considerazione, peraltro già
fatta questa mattina, se si ricorderà, quando abbiamo discusso
l'iter del disegno di legge relativo alla promozione delle
politiche giovanili...anche lì tempi infinitamente lunghi. Capisco
che non sia stato facile introdurre nella macchina burocratica
elementi di razionalizzazione e di modernità, come vengono
chiamati, posso capire che non sia stato facile accogliere queste
nuove modalità, che modificano anche culturalmente, lo aveva detto
il Presidente, il classico "lavoro amministrativo", nuove attività
che sono spesso viste o possono essere viste, vissute anzi, meglio,
da parte dei colleghi come un privilegio, o come una posizione che
rende difficoltosa la comunicazione immediata, l'interazione
continua, anche spicciola, con una struttura di riferimento e
quindi creare ulteriori elementi di conflittualità interne, come se
non ce ne fossero già poche. Capisco che non sia stato facile
coniugare snellimento organizzativo e possibilità di conciliare
lavoro e attività extra lavorativa partendo dalle mansioni o dai
posti e non dall'individuazione dei soggetti...ma cinque anni mi
sembrano un periodo troppo lungo per rispondere con cognizione di
causa agli obiettivi che la Giunta regionale si era data approvando
i progetti! Infatti, l'avvio vero e proprio - lo ricordo - della
sperimentazione dell'istituto risale al 2010, con la deliberazione
della Giunta n. 750, con la quale, promuovendo il telelavoro, si
intendevano perseguire alcuni obiettivi strategici, che poi sono
stati raccolti, e che troviamo presenti nella disciplina, nel
disegno di legge alla nostra attenzione. I progetti approvati - lo
ricordo per i consiglieri - furono allora nove, per il periodo
sperimentale di un anno, ma di proroga in proroga, di
disattivazione in disattivazione, con l'ultima deliberazione,
quella della fine di dicembre dell'anno scorso, i contratti di
lavoro sono poi diventati quattro. I numeri, Presidente, direbbero
che questa scommessa - come lei l'ha definita rispondendo ad una
nostra interpellanza - non è stata vinta, non è stata accolta
dall'organizzazione dell'apparato burocratico. Siccome non abbiamo
informazioni precise, almeno non abbiamo tutte le informazioni, mi
sembra sbrigativo fare questo tipo di affermazione, ma, detto
questo, veniamo all'interpretazione autentica e riguarda, in
particolare, Presidente, l'articolo 73 quater: l'attuazione vera e
propria del telelavoro, che riprende pari pari l'articolo 6 della
legge regionale 16 del 2008, tranne in un termine, in una parola:
"posti di lavoro"
, che diventano
"le specifiche
mansioni"
... Io ho provato a capire la differenza, ma non ne
sono venuto a capo, per questo chiedo a lei, anche perché il
documento che gentilmente i dirigenti dell'Ufficio personale mi
hanno dato a febbraio dell'anno scorso - il monitoraggio fatto dal
Comitato per il telelavoro - nelle linee guida dei progetti, dove
dava delle indicazioni per passare dalla fase di sperimentale a
quella definitiva, diceva - leggo -:
"l'esperienza fatta porta
alla considerazione che è meglio aprire posizioni telelavorabili
partendo dalla mansioni, individuare cioè mansioni che per la loro
natura siano facilmente eseguibili in remoto e che non richiedono
particolari accorgimenti tecnici",
poi faceva alcuni esempi:
ecco, Presidente, vorrei capire come mai abbiamo modificato del
vecchio articolo 6 solo quel termine: da
"le specifiche
mansioni"
a
"posti di lavoro"
. Grazie.
Si dà atto che alle ore 15,52 assume la presidenza il
Vicepresidente André Lanièce.
Presidente -
Chi vuol prendere la parola? Non vi sono
altre richieste di intervento? Se non vi sono altre richieste di
intervento, dichiaro chiusa la discussione generale. Ha chiesto la
parola il Presidente Rollandin, ne ha facoltà.
Rollandin (UV)
- Grazie Presidente.
Chiedo scusa ai colleghi che sono intervenuti, mi è stato detto
anche dell'intervento precedente, quindi solo per non mancare di
rispetto a quello...credo che abbiano sottolineato due aspetti: che
questa proposta è una risposta ad una serie di problematiche che
sono emerse, che hanno creato delle interpretazioni difficili e che
quindi meritavano un ulteriore...in qualche modo chiarimento o
approfondimento. Questa poi come ha detto il collega
Chatrian...alcuni aspetti...trasparenza...sono legati ad
esigenze...l'articolo 11 che è stato proposto...sono legate ad
esigenze di adeguamento corretto alla normativa nazionale, quindi
in questo senso stanno andando. Per quanto riguarda...poi credo che
su ogni articolo, come si è rilevato, ci saranno interventi
puntuali, però vorrei subito sgombrare il campo da un aspetto che
penso fosse un po', nemmeno tanto, tra le righe dell'intervento del
collega Chatrian prima, poi verrò alle osservazioni degli altri
colleghi. Non è una questione di avere delle risposte
ad
personam
, né nel 71, né nel 38, né nell'11 bis, né nel 14 bis,
poi, quando arriveremo, se vuole...cioè si tratta di vedere in
particolare per i casi che lei ha ricordato...di adeguare una
specificità che noi abbiamo ad esempio nei confronti di quello che
è l'utilizzo di una figura all'interno dell'Assessorato della
sanità che faccia da ponte con quello che è il servizio
veterinario. Non si tratta di un discorso
ad personam
, ma si
tratta invece di dare la possibilità di avere un minimo di
ragguaglio di scelta rispetto a quello che succede adesso e di fare
chiarezza su quelli che sono i percorsi che possono essere
attivati. Stesso discorso vale per il problema del volontariato,
dove abbiamo cercato di spiegare e in qualche modo dare
un'opportunità in più a chi svolge questo lavoro di non essere
sottoposto come gli altri ad autorizzazione, perché ci sembrava
obiettivamente un di più e così per gli altri articoli; allora,
poi, come dico, quando arriveremo, se ci saranno altri chiarimenti,
interverrò puntualmente.
Per quanto riguarda il telelavoro, evidentemente i richiami che
sono stati posti puntualmente dal collega Rigo sono corretti, nel
senso che vorrei ricordare che il telelavoro è un'esperienza che
non è matura da nessuna parte in Italia. Stanno tutti cercando di
capire come poter riuscire a risolvere il problema
dell'avvicinamento del lavoratore a quello che è il proprio
domicilio, a quella che è la...e nel contempo rendersi disponibili
per il tipo di lavoro, quindi mansioni, che deve comunque
esercitare, cioè io dovrei poter dire: per quelle mansioni che sia
qui ad Aosta, che sia a Pont-Saint-Martin o che sia a
Valtournenche, o a Torgnon, non importa dove, io devo essere a
disposizione del servizio...dell'organizzazione del servizio,
legando questo ad un posto di lavoro, perché io devo tener conto
che questi sono comunque dei posti di lavoro a tempo indeterminato.
L'esperienza che è stata legata prima ad un anno, è continuata
perché c'erano comunque delle difficoltà anche di collegamento
nell'architettura della stessa, quindi abbiamo dovuto prorogare per
arrivare oggi a dire: "bene, teniamo conto che questo principio
rimane solido, decidiamo i posti di lavoro, che possono essere in
qualche modo disponibili per questo...", sapendo che questo è
adeguato a queste mansioni, perché io posso avere un posto di
lavoro che, se lo intendo collegato, collegabile alla possibilità
di diventare un posto di telelavoro, posso avere l'esigenza di
adattare le mansioni, adattarle rispetto ad un posto analogo,
stesso...dico dei B, dei C2, dei D, devo poter adattare, perché
altrimenti rischio di far saltare il sistema o di non avere delle
richieste, perché poi la persona interessata, abituata in un certo
modo, si trova a dover lavorare in termini diversi rapportato con
l'insieme della struttura, perché non può diventare un corpo
estraneo: questo è quello che non deve diventare! Io quindi avevo
detto allora la scommessa...e lo è ancora, perché, secondo me,
la...cioè con questo volevo dire che la volontà di mantenere il
principio, a mio avviso, è un aspetto importante, come man mano
adattare quelle regole che rendano possibile questo, senza svilire
da una parte il collegamento con l'insieme dell'organizzazione
dell'Amministrazione, perché non deve nemmeno apparire che la
persona che fa il telelavoro come un "privilegiato", tra
virgolette, perché se no sembra:
"hai visto, lui se ne sta
vicino a casa, tranquillo e noi siamo qui
...
"
,
oppure
"io faccio ancora 50 chilometri e lui è
tranquillo".
Questa è la...ecco, poi dico delle cose scontate,
però devono essere in qualche modo regolate senza che ci siano
questi sospetti di fondo, sapendo che chi lavora lì lavora e svolge
il suo ruolo come se fosse alla porta accanto, ormai i mezzi
informatici ce lo permettono, però uscendo da questo tipo di
cliché
.
Ecco, questa è nella sostanza la logica con cui si è cercato di
operare e di attivare queste modifiche, che sono a diversi
articoli, quindi evidentemente non è un progetto di legge lineare
che dica con una certa
consecutio
...no, è un progetto di
legge che risolve una serie di problemi. Come gli emendamenti che
poi illustrerò, che sono stati presentati e che vanno nella logica
di meglio qualificare alcuni aspetti, di interpretare bene ad
esempio il discorso della Società dei Servizi, e del suo
nell'ambito del pubblico. Allora, oggi siamo nel contratto unico,
siamo in una situazione nella quale non facciamo più in modo che
ogni Comune faccia il suo concorso, facciamo un concorso unico,
sperando che i concorsi unici non siano così difficili come quelli
che stiamo vedendo per i vigili del fuoco, perché se no siamo
rovinati, ma se c'è una possibilità di evitare che ci siano tutta
una serie di concorsi
ad hoc
, credo che si fa un'economia di
scala molto importante, e lì è la stessa cosa. Per i Comuni in
particolare, questo lo abbiamo introdotto...lo dico già, perché
nell'ambito della discussione sull'esternalizzazione del servizio
nella Comunità montana Grand-Paradis, è emerso il discorso di
difficoltà di avere l'utilizzo del personale a tempo determinato,
che quindi portava a dire: "piuttosto di trovarci con queste grane,
diamo fuori il servizio". Noi abbiamo detto: facciamo in modo che
ci sia l'utilizzo di persone che sono della Società dei Servizi,
che quindi possono essere coinvolte, come succede per la scuola,
per il turismo...quindi quella è solo un'interpretazione, perché
nel pubblico c'era già, però rafforza questa possibilità che rende
possibile una garanzia nell'ambito occupazionale per quello che è
il servizio che in diversi casi è necessario. Grazie.
Presidente -
Passiamo ora all'esame dell'ordine del
giorno presentato dai gruppi PD e ALPE. C'è qualcuno che intende
illustrarlo? Ha chiesto la parola il Consigliere Segretario Rigo,
ne ha facoltà.
Rigo (PD)
- Grazie Presidente.
L'ordine del giorno, che si riferisce alla Casa di riposo
Jean-Boniface Festaz, evidenzia un problema, sottolineato da parte
dei sindacati nel corso delle audizioni in II Commissione sul
disegno di legge alla nostra attenzione: la questione relativa al
modello organizzativo della casa di riposo. Come sapete, la vita di
questa struttura è disciplinata dalla legge regionale n. 34 del 23
dicembre 2004 e, in particolare, l'articolo 13 regola il rapporto
di lavoro dei dipendenti dell'azienda e il comma 2 di questo
articolo recita:
"fino alla stipulazione del nuovo contratto
collettivo di lavoro, al personale dell'azienda continua ad
applicarsi il contratto collettivo regionale..."
sul territorio
regionale
.
Questo comma credo non sia più attuale, anche
perché la situazione della casa alquanto confusa che era presente -
ne abbiamo discusso anche più volte in questa sala - qualche anno
fa, oggi, a quanto mi risulta, è mutata: il personale è inquadrato
o a tempo indeterminato, o a tempo determinato; quindi quando e
come sarà dato corso al comma 2...non credo lo sarà mai. Forse non
è un'operazione più giustificata, tant'è vero che nel protocollo di
intesa sottoscritto tra la Regione, la casa di riposo, il Consiglio
permanente degli enti locali e i sindacati per la definizione di un
nuovo modello organizzativo e della pianta organica della casa di
riposo all'articolo 2, comma 7, si dice esattamente:
"la Regione
Valle d'Aosta si impegna a valutare in questa fase delicata il
mantenimento del contratto collettivo regionale di lavoro di
comparto unico di cui all'articolo 13 della legge regionale 34/2004
per i dipendenti della casa di riposo, percorso condiviso con le
organizzazioni sindacali".
Alla casa di riposo mi risulta che,
per l'espletamento dei concorsi, vengano applicate le stesse norme
del comparto unico, il regolamento 6, anche se il consiglio di
amministrazione della casa potrebbe applicare un proprio
regolamento, perché non è scritto da nessuna parte che sono
costretti, obbligati ad utilizzare il regolamento 6.
In sostanza, in questi ultimi anni la casa di riposo prima ha
applicato il contratto degli enti locali, poi, come azienda di
servizi alla persona, ha continuato ad applicare il contratto del
comparto unico; credo che oggi Jean-Boniface Festaz abbia titolo
per essere riconosciuto ente del comparto. Non abbiamo presentato
in questo senso uno specifico emendamento al disegno di legge per
l'applicazione alla casa di riposo delle disposizioni che verranno
con questo testo applicate alle università, perché per un
emendamento di questa portata credo non sia sufficiente una
discussione in Consiglio senza un confronto preventivo più largo, a
partire dalla necessità di sentire le organizzazioni sindacali.
Abbiamo quindi, Presidente, scelto la strada dell'ordine del
giorno, e per questo motivo di fondo presentato nell'ordine del
giorno e quello di fare il punto della situazione, di regolamentare
le disposizioni fino ad oggi applicate dalla casa di riposo e
concordare con i sindacati una linea che sia quella che, a mio modo
di vedere, dovrebbe vedere inserita la casa di riposo nel comparto
unico, come è per l'università. L'ordine del giorno impegna quindi
"la Giunta regionale a proporre
e concertare con le
organizzazioni sindacali soluzioni
che facciano superare
l'attuale situazione di incertezza circa la situazione contrattuale
del personale della casa di riposo per giungere all'inclusione
della casa di riposo nel novero degli enti del comparto unico del
pubblico impiego della Valle d'Aosta"
. Credo in questo senso
che l'ordine del giorno sia chiaro e quindi attendiamo la risposta
del Governo regionale.
Presidente -
Dichiaro aperta la discussione generale. C'è
qualcuno che intende intervenire su questo ordine del giorno? Se
non vi sono richieste di intervento, dichiaro chiusa la discussione
generale. Ha chiesto la parola il Presidente della Regione
Rollandin, ne ha facoltà.
Rollandin (UV)
- Grazie Presidente.
Il tema del G.B. Festaz è ricorrente in quest'aula, e non solo,
per una ragione storica, perché arriviamo da una condizione
particolare di questa struttura: era un IPAB, l'ultimo e l'unico a
livello regionale...poi successivamente con la legge ricordata si è
passati ad un regime che riconosceva questa struttura come parte
del sistema assistenziale e da questo poi c'è stato un periodo nel
quale soprattutto il tema dei contratti applicati all'interno della
stessa ha fatto molto discutere, sono stati oggetto di riferimento
non semplice per quella che era la trattativa e l'organizzazione
della stessa casa. Ora, la parte pubblica, cioè la Regione,
riconosce la possibilità di attivare le regole che attua per il
resto dell'organizzazione assistenziale al G.B. Festaz, senza
entrare nel merito della modalità con cui si arriva alla scelta del
personale, perché qui c'è uno storico, è vero che dagli ultimi due
anni della gestione anche i concorsi sono fatti con regole di un
certo tipo, ma voglio ricordare che all'interno c'è un numero di
personale che è stato assunto, che è stato in qualche...io non
entro nel merito, ma che è stato assunto senza che ci fosse da
parte del pubblico la minima, non dico ingerenza, ma nemmeno
controllo. Allora questo fa dire che oggi non è immaginabile che ci
sia un passaggio
tout court
del Festaz nel comparto unico,
che quindi ci sia un travaso automatico di una serie di persone che
avevano un certo regime; noi abbiamo auspicato con i sindacati che
si facesse chiarezza, che si arrivasse ad una determinazione
corretta di quello che è il rapporto con l'ente e a cui la Regione
riconosce un certo tipo di trattamento come intervento finanziario,
ma non per il resto... Voglio quindi sottolineare che io non sono
contrario a che si arrivi progressivamente ad un'analisi attenta di
quello che è successo e di come si può uscire da quello che è
successo nella storia, però non è possibile automaticamente dire:
"bene, facciamo un accordo per cui passiamo automaticamente nel
comparto".
Lei ha ricordato l'università, voglio ricordare però che
l'università prima di tutto noi abbiamo...l'università è
l'Università della Valle d'Aosta, il discorso del comparto pubblico
l'abbiamo ultimamente accettato dopo che è entrato nel patto di
stabilità, dopo che ha accettato le regole del pubblico, quindi con
un percorso molto differenziato e molto attento. Su questo, invece,
sul G.B. Festaz io credo che si può apprezzare il fatto di dire,
proporre, concertare con le organizzazioni sindacali le soluzioni
che facciano superare l'attuale situazione di incertezza circa la
situazione contrattuale del personale della casa da gioco, però mi
fermerei lì...per il momento, anche perché vorrei ricordare che
anche nell'utilizzo degli spazi del G.B. Festaz c'è un discorso in
atto per cercare di ottimizzare il tutto, per avere, ad esempio, la
possibilità di utilizzare altri 10 posti che sono necessari per
quanto riguarda i malati di Alzheimer, che darebbe un ulteriore
sostegno a quello che è il sistema di assistenza oggi in difficoltà
per quanto riguarda questo tipo di malattia. Non siamo quindi
ancora nella situazione...anche perché poi c'è la scadenza...di
poter fare il passo successivo da lì per giungere all'inclusione
della casa nel...questo è oggettivamente impossibile, non è nemmeno
una questione di volontà, ma credo che anche i sindacati si siano
resi conto che c'è un percorso da fare, con gradualità, per
arrivare prima di tutto alla definizione del primo punto, che io
credo possa essere accettato, ecco, se ci fermiamo a questo punto,
il discorso...il discorso ci può stare, ma sul resto non è
pensabile che si possa automaticamente entrare nel discorso del
comparto. Grazie.
Presidente -
Ha chiesto la parola il Consigliere
Segretario Rigo, ne ha la facoltà. Un po' di silenzio grazie.
Rigo (PD)
- Sì, provo a rispondere a mia volta alla
risposta del Presidente della Regione, e chiederei al Presidente
del Consiglio di accogliere la richiesta di due minuti di
sospensione, perché vorrei sapere cosa ne pensano gli altri
firmatari, insomma mi sembra corretto, concordare con gli altri
firmatari una posizione comune.
Non abbiamo presentato questa proposta, come lei avrà capito, in
maniera provocatoria o demagogica, perché altrimenti avremmo
proposto un emendamento. Abbiamo indicato invece una strategia per
arrivare a chiudere una vicenda che durante gli anni ha preso degli
indirizzi non molto corretti, ed impedire la possibilità di
compiere atti arbitrari. L'importante per noi è cominciare a capire
dove vogliamo arrivare e vedere di concertare un percorso, che non
può certo concludersi in questa legislatura. Credo sia necessario
cominciare con le organizzazioni un confronto sul futuro della casa
di riposo e la concreta possibilità che sia organicamente inserita
all'interno del comparto. Ci sono le difficoltà che ha delineato il
Presidente, il percorso non è certo facile, il primo passo potrebbe
essere quello di far sì che sia definita la questione relativa
all'utilizzo del regolamento regionale del personale del comparto
unico per impedire la possibilità di compiere nel futuro atti
arbitrari. Per rispondere alla proposta del Presidente quindi
chiedo al Presidente del Consiglio una breve, brevissima
interruzione. Grazie.
Presidente
- Il Consiglio è sospeso per cinque minuti.
Grazie.
Si dà atto che la seduta è sospesa dalle ore 16,15 alle ore
16,23.
Presidente -
Si riprendono i lavori del Consiglio dopo la
sospensione richiesta dal Consigliere Gianni Rigo, che ha chiesto
la parola, ne ha facoltà.
Rigo (PD)
- Grazie Presidente.
Il percorso delineato dal Presidente della Regione è condiviso
dal gruppo dell'ALPE e dal gruppo del Partito Democratico e,
proprio perché è un percorso che raccoglie praticamente
l'impegnativa dell'ordine del giorno che abbiamo presentato, ci
sono le condizioni, secondo noi, perché questo ordine del giorno
rimanga così come è stato presentato, anche perché non ci sono
impegni temporali precisi: nel documento si dice di iniziare con le
organizzazioni un percorso partendo dalla situazione contrattuale e
poi vedere con loro, discutendone prima in commissione, quali
potrebbero essere i tempi perché il passaggio al comparto unico.
Percorso concordato quindi capace di assorbire eventuali
contraccolpi all'interno della casa di riposo, oppure le difficoltà
di interpretazioni rispetto alle regole seguite in passato della
stessa casa di riposo. Secondo noi quindi il nostro ordine del
giorno raccoglie il percorso indicato dal Presidente della Regione,
perché c'è un obiettivo finale, che è quello di verificare la
possibilità concreta di inserire la casa di riposo nel novero degli
enti del comparto unico cominciando proprio dalla situazione
contrattuale e quindi noi manteniamo l'impegnativa com'è stata
formulata.
Presidente -
Ha chiesto la parola il Presidente
Rollandin, ne ha facoltà.
Rollandin (UV)
- Sì, grazie Presidente.
Non ripeterò le ragioni per le quali...credo che qui la
risoluzione, l'ordine del giorno impegni a fare due cose, non solo
una e a...quindi si fa questo per...siccome io ribadisco che sul
secondo passo non siamo in condizione di poter garantire questo, né
di poter supporre, perché oggi non ci sono le condizioni. Mi
sembrava che fosse già un passo avanti importante quello di
arrivare ad una definizione puntuale di quello che succede, che era
una premessa per poter ragionare in futuro, perché ci sono
questioni finanziarie, ci sono questioni da mettere a posto da un
punto di vista legale, che non possono essere prese come impegno
oggi quando la Giunta con tutta evidenza lavora ancora qualche
mese: questo mi sembrava esagerato, mi sembrava più corretta la
prima parte, per cui su questo noi ci asterremo.
Presidente -
Procediamo alla votazione dell'ordine del
giorno. Dichiaro aperta la votazione. Siete invitati a votare.
Tutti quanti avete votato? Dichiaro chiusa la votazione.
Presenti: 31
Votanti: 10
Favorevoli: 10
Astenuti: 21 (Agostino, Benin, Bieler, Comé, Crétaz, Empereur,
Hélène Impérial, Isabellon, La Torre, André Lanièce, Lattanzi,
Maquignaz, Marguerettaz, Pastoret, Praduroux, Prola, Emily Rini,
Rollandin, Salzone, Tibaldi, Manuela Zublena)
Il Consiglio non approva.
Passiamo ora all'esame del testo, abbiamo diversi emendamenti:
quattro emendamenti del Presidente della Regione, tre emendamenti
dei gruppi ALPE-PD, l'ordine del giorno l'abbiamo già analizzato e
noi discuteremo del nuovo testo predisposto dalla II Commissione
consiliare competente, che ha dato parere favorevole a maggioranza,
e c'è anche il parere favorevole del Consiglio permanente degli
enti locali.
Il primo emendamento è un emendamento al titolo. Qualcuno vuole
illustrarlo? Lo diamo allora per illustrato. Di conseguenza quindi
mettiamo in votazione l'emendamento n. 1. Siete invitati a votare,
dichiaro aperta la votazione. Tutti quanti avete votato? Dichiaro
chiusa la votazione.
Presenti: 31
Votanti: 23
Favorevoli: 23
Astenuti: 8 (Bertin, Cerise, Chatrian, Donzel, Carmela Fontana,
Patrizia Morelli, Perron, Rigo)
Il Consiglio approva.
Articolo 1. Qualcuno vuole prendere la parola? Metto in
votazione l'articolo 1. Siete invitati a votare. Dichiaro aperta la
votazione. Tutti quanti avete votato? Dichiaro chiusa la
votazione.
Presenti: 32
Votanti: 24
Favorevoli: 24
Astenuti: 8 (Bertin, Cerise, Chatrian, Donzel, Carmela Fontana,
Patrizia Morelli, Perron, Rigo)
Il Consiglio approva.
Articolo 2: posso dare lo stesso risultato? Stesso risultato.
All'articolo 3 c'è l'emendamento n. 2 del Presidente della
Regione...
(interruzione di un consigliere, fuori microfono)
...eh? Si! Articolo 2. Ha chiesto la parola sull'articolo 2 il
Vicepresidente Chatrian, ne ha la facoltà.
Chatrian (ALPE)
- Ci asterremo sul provvedimento, come
poc'anzi già detto in sede di discussione generale.
Per quanto riguarda l'articolo 2 - il Presidente della Regione
forse non era ancora entrato in aula - le riflessioni che, come
gruppo ALPE, avevamo fatto erano legate al fatto che in questo
articolo 11 bis si cita:
"l'incarico di veterinario regionale è
conferito con le modalità e sulla base dei criteri e dei requisiti
professionali previsti dalla presente legge per il conferimento dei
restanti incarichi dirigenziali o mediante comando di un dirigente
veterinario da altro ente pubblico, con almeno tre anni di
servizio..."
. La riflessione che noi avevamo fatto in sede di
dibattito era: si richiede il quinquennio di professionalità nelle
consulenze e in questo caso si chiedono solo tre anni per quanto
riguarda la figura del veterinario, ecco perché avevo fatto questa
riflessione, mi sembra una norma un po'
ad personam
e manca
un nome e un cognome. Non capivamo perché i requisiti, invece di
alzare l'asticella, si sono abbassati: ecco perché avevamo fatto
queste riflessioni di natura generale, dato che si crea comunque
una nuova figura e una possibilità comunque ben definita e molto
puntuale.
Presidente
- Il Presidente Rollandin per la risposta, ne
ha facoltà.
Rollandin (UV)
- Semplicemente perché in questo caso,
rispetto alle altre figure dell'Amministrazione, noi diamo la
possibilità di spostamento per...
"previsti
dalla presente
legge per il conferimento dei restanti incarichi dirigenziali o
mediante comando di un dirigente veterinario..."
. Ora, per fare
il dirigente, comunque il veterinario deve avere già i cinque anni
svolti come veterinario in uno dei tre comparti. Abbiamo quindi già
i cinque anni lì per diventare dirigente, oltre che dirigente,
chiediamo i tre anni in più, quindi non è in meno: è in più. Non è
che noi abbiamo tolto, perché approvando quell'incarico
professionale per il quale abbia svolto la sua funzione almeno per
cinque anni...questo lo ha già fatto per diventare dirigente e in
più deve aver fatto il dirigente almeno per tre anni per
dire...
(interruzione di un consigliere, fuori microfono)
...eh sì perché...nell'amministrazione di provenienza, nel senso
che, se uno ha fatto nell'area A, nell'area B o nell'area C un
anno, il discorso...qui deve venire a fare il responsabile
regionale e quindi deve avere un po' di esperienza in una delle
tre...allora ha chiesto tre anni, oltre a quello che ha già
fatto...i cinque anni precedenti, quindi tre anni, perché è come
quello che viene richiesto per le specializzazioni in altri
settori.
Presidente
- Posso dare allora lo stesso risultato di
prima come votazione? Stesso risultato per l'articolo 2.
All'articolo 3, come detto prima, c'è l'emendamento n. 2 del
Presidente della Regione. Intende illustrarlo Presidente?
(interruzione del Presidente della Regione, fuori
microfono)
...no. Se siete d'accordo, io quindi metterei in votazione
l'articolo 3 comprensivo dell'emendamento n. 2 del Presidente della
Regione. Siete invitati a votare. Dichiaro aperta la votazione
sull'articolo 3 comprensivo dell'emendamento, grazie. Tutti quanti
avete votato? Dichiaro chiusa la votazione.
Presenti: 31
Votanti: 23
Favorevoli: 23
Astenuti: 8 (Bertin, Cerise, Chatrian, Donzel, Carmela Fontana,
Patrizia Morelli, Perron, Rigo)
Il Consiglio approva.
Articolo 4: posso dare lo stesso risultato? Stesso risultato.
Articolo 5: stesso risultato? Stesso risultato.
Sull'articolo 6 ha chiesto la parola il Vicepresidente Chatrian,
ne ha la facoltà.
Chatrian (ALPE
) - Una riflessione sull'articolo 6: sul
comma 14 bis dell'articolo 41. Ci pare che si vada in una direzione
di creare una riserva, inserendo comunque una percentuale riferita
ai chiamiamoli "posti certi". Se non mi sbaglio, se non ricordo
male, si era già tentata a livello nazionale una qualche forma di
regolarizzazione dei precari che è stata bocciata proprio perché
palesemente o in parte discriminatoria. La riflessione che
facevamo, che facevo poc'anzi in sede di dibattito generale era:
creiamo le condizioni, ma diamo la stessa opportunità, le stesse
chances
a tutti quelli che partecipano nel momento in cui
decidono di mettersi in discussione.
Presidente
- Ha chiesto la parola il Presidente Rollandin
per la risposta, ne ha facoltà.
Rollandin (UV)
- Sì, Presidente, credo che questa
sottolineatura...se è vero che nel tempo addirittura anche una
norma regionale è stata cassata, quando si pensava di dover fare un
concorso riservato per quanto riguarda ad esempio il comparto del
lavoro...questa norma che qui inseriamo è ripresa dalla norma
nazionale, che ha inserito adesso questo tipo di...40 percento.
Presidente -
Articolo 6: posso dare lo stesso risultato?
Stesso risultato. Articolo 7...
Si rivota l'articolo 6. Siete invitati a votare, grazie.
Articolo 6: tutti quanti avete votato? Dichiaro chiusa la
votazione.
Presenti: 31
Votanti: 23
Favorevoli: 23
Astenuti: 8 (Bertin, Cerise, Chatrian, Donzel, Carmela Fontana,
Patrizia Morelli, Perron, Rigo)
Il Consiglio approva.
Articolo 7: stesso risultato. Articolo 8: stesso risultato.
Articolo 9: stesso risultato. L'emendamento n. 3 del Presidente
della Regione inserisce l'articolo 9bis. Lo dà per illustrato o
vuole illustrarlo Presidente? Lo dà per illustrato, quindi posso
dare la stessa votazione anche sull'emendamento n. 3, che si
"trasforma" in articolo 9bis? Stesso risultato. Articolo 10: stesso
risultato.
Articolo 11: stesso risultato...no, scusate, ha chiesto la
parola sull'articolo 11 il Vicepresidente Chatrian, ne ha la
facoltà.
Chatrian (ALPE)
- Sì, grazie Presidente.
Sull'articolo 11 nutriamo qualche perplessità nel momento in cui
si va ad inserire nella lettera b) una reale volontà che ci lascia
in parte qualche dubbio di agevolare anche chi svolge delle
attività. Si inserisce all'interno del comma, non si specifica nel
momento in cui si parla di associazione: di società cooperative o
che cosa? Ripeto: è una perplessità che abbiamo, vorremmo capire
qual è la filosofia di questa modifica all'indirizzo di tale
comma.
Rollandin (UV)
- La scelta è di attivare questo
meccanismo direttamente in legge in modo che non ci sia più bisogno
di fare una richiesta di deroga perché lo si può concedere, ma oggi
si deve fare la richiesta, allora diciamo che questo è possibile
automaticamente tenendo conto, cioè io porto...so che va...lavoro
per un'associazione di volontariato e...credo che il discorso
sicuramente non sia in conflitto, naturalmente già tutto non può
essere in conflitto con quella che è l'attività normale, solo che
non devo, soprattutto quando il volontariato può essere
casuale...non è come se io facessi un altro lavoro, dico: fuori
dall'orario faccio anche questo tipo di figura, allora faccio la
domanda...
(interruzione di alcuni consiglieri, fuori microfono)
...anche cooperative...ci sono cooperative che sono collegate
con questi settori, col terzo settore, che hanno lo stesso
problema.
Presidente -
Articolo 11: stesso risultato.
All'articolo 12 ci sono tre emendamenti: gli emendamenti 1, 2 e
3 dei gruppi ALPE e PD. Intendete illustrarli? Tutti assieme? Uno
per volta? Ha chiesto la parola il Consigliere Gianni Rigo, ne ha
facoltà.
Rigo (PD)
- Sì, se mi è permesso, li illustrerei tutti e
tre.
La formulazione del primo emendamento forse non è molto
elegante, ma credo che corrisponda, che espliciti meglio,
un'osservazione espressa in quest'aula dal Presidente della
Regione. In occasione di una discussione su un'interpellanza
relativa all'attività di telelavoro, il Presidente disse:
"a
seguito di rilevazione effettuata nel corso del mese di agosto
dello scorso anno, nessun altro coordinatore ha manifestato
l'intenzione di rendere telelavorabili dei posti di lavoro...questa
è una riflessione che porterà a dire che un colloquio con gli
stessi andrà fatto per sensibilizzarli su una maggiore
disponibilità nei confronti delle esigenze del lavoratore...."
insomma di questa nuova modalità di lavoro. Io allora credo, ma lo
ha già detto il Presidente poc'anzi, necessario che gli stessi
dirigenti, gli stessi coordinatori siano coinvolti in processi
formativi, anche perché devono presentare i piani triennali e
voglio capire come presentano i piani triennali se non hanno
dimestichezza, con questa nuova disciplina. L'attività di
formazione prevista nella precedente legge sperimentale adesso è
stata tolta e sono rimasti solo i percorsi formativi presenti
all'articolo 73 quater. Certo credo necessaria la formazione per i
dipendenti interessati al telelavoro, ma credo anche necessario per
l'Amministrazione tutta di fare formazione su un nuovo modo di
organizzare il lavoro.
Per quanto riguarda gli altri due emendamenti le considerazioni
sono queste.
Nel primo, si ribadisce la necessità di monitorare ed aggiornare
continuamente le attività di progetto, nel precedente articolato il
monitoraggio era previsto e così dovrebbe essere anche in questa
fase.
Per quanto riguarda il secondo, io credo che nella formulazione
originaria, presente nella legge che si vuole abrogare, l'esigenza
di conciliare il lavoro e la vita privata venisse delineata meglio.
La vecchia formulazione riprende il documento elaborato dal
comitato tecnico, che evidenzia molto bene queste necessità, anzi
uno dei possibili motivi ostativi alla nuova disciplina è la
distrazione interna proprio rispetto ai bambini al di sotto degli
otto anni. Credo che la formulazione che noi abbiamo proposto, che
è ripresa sostanzialmente dalla precedente legge, caratterizzi
meglio quelle che sono le esigenze di un'attività di conciliazione
tra il lavoro e la vita privata e chiarisca meglio anche quali sono
gli obiettivi strategici che sottintende questo disegno di
legge.
Presidente -
Grazie. Ha chiesto la parola il Presidente
Rollandin, ne ha la facoltà.
Rollandin (UV)
- Grazie Presidente.
Sulla formulazione dei tre emendamenti devo dire che
l'emendamento n. 1 di fatto si inserisce in un discorso che qui era
mantenuto generico nella formazione - non si diceva se erano i
dipendenti, i dirigenti...- ed era onnicomprensivo, con quello che
lei ha spiegato faccio una sottolineatura
"per i dipendenti
interessati, nonché quello..."
che fa riferimento...non è
proprio il massimo da un punto di vista...ecco, mi hanno fatto
notare, non io eh...
(interruzione di alcuni consiglieri, fuori microfono)
...no no...ecco, sì sì...non è proprio il massimo...
(nuova interruzione di alcuni consiglieri, fuori
microfono)
...ho capito che il percorso che era legato a questo sostantivo
era quello, però voglio solo sottolineare...io non ho problemi ad
accettarlo, però vorrei solo che ci capissimo sul fatto che non era
escluso nessuno nella dizione come era messa, perché non diciamo il
percorso formativo né del dipendente A, né del dipendente B, perché
poi il dipendente è anche...cioè il dirigente o il
dipendente...rischiamo di dimenticare qualcuno, anche se qui ci
sono tutti, quindi se non ci sono...io preferirei lasciare com'è la
dizione, anche da un punto di vista normativo...
(interruzione di un consigliere, fuori microfono)
...ci sono tutti, questo va a verbale, quindi ci sono...
(nuova interruzione di un consigliere, fuori
microfono)
...ecco, sì sì, ma io difatti avevo lasciato indefinito proprio
per dire: il percorso deve essere per tutti.
Sul secondo tema invece la sottolineatura
"e di monitoraggio
e aggiornamento delle attività di progetto"
è accettabile,
perché mi sembra corretto quello che lei ha detto: che giustamente,
come abbiamo fatto nel periodo sperimentale, si continui a fare
monitoraggio, perché è interessante.
Anche l'ultimo aspetto...lì noi avevamo semplificato il discorso
dei figli, la cura dei figli, se viene sostituito con una dizione
che è ancora più ampia, credo che possa...
(
interruzione del Consigliere Rigo, fuori microfono)
...non voglio entrare in questo difficile argomento, ma credo
sia comprensibile, quindi accettiamo gli altri due, chiederemmo sul
primo di non insistere, anche perché da un punto di vista...ecco
lessicale non è proprio il massimo. Grazie.
Presidente -
Il primo emendamento viene ritirato o viene
messo in votazione comunque?
(
interruzione di un consigliere, fuori microfono
)
...perfetto.
Metterei in votazione l'articolo 12 comprensivo dei due
emendamenti: il n. 2 e il n. 3 sui quali c'è la convergenza con la
maggioranza. Mettiamo in votazione gli emendamenti allora? Scusi,
collega Rigo, mettiamo in votazione l'articolo comprensivo degli
emendamenti o i singoli emendamenti? Metto allora in votazione
l'articolo 12 comprensivo degli emendamenti n. 2 e n. 3 presentati
dai gruppi ALPE e PD. Siete invitati a votare. Dichiaro aperta la
votazione. Un po' di silenzio grazie. Tutti quanti avete votato?
Dichiaro chiusa la votazione.
Presenti: 32
Votanti: 32
Favorevoli: 32
Il Consiglio approva all'unanimità.
Articolo 13: posso dare lo stesso risultato? No. Mettiamo in
votazione l'articolo 13. Siete invitati a votare l'articolo 13.
Tutti quanti avete votato? Grazie. Dichiaro chiusa la
votazione.
Presenti: 32
Votanti: 24
Favorevoli: 24
Astenuti: 8 (Bertin, Cerise, Chatrian, Donzel, Carmela Fontana,
Patrizia Morelli, Perron, Rigo)
Il Consiglio approva.
Abbiamo poi l'emendamento n. 4 del Presidente della Regione, che
introduce l'articolo 13 bis. Lo diamo per letto? E diamo lo stesso
risultato? Stesso risultato, con l'introduzione quindi
dell'articolo 13 bis. Articolo 14: posso dare lo stesso risultato?
Stesso risultato. Articolo 15: stesso risultato. Articolo 16:
stesso risultato. Articolo 17: stesso risultato.
Metto in votazione il disegno di legge nel suo complesso. Siete
invitati a votare. Dichiaro aperta la votazione. Tutti quanti avete
votato? Dichiaro chiusa la votazione.
Presenti: 33
Votanti: 25
Favorevoli: 25
Astenuti: 8 (Bertin, Cerise, Chatrian, Donzel, Carmela Fontana,
Patrizia Morelli, Perron, Rigo)
Il Consiglio approva.
Punto 27 all'ordine del giorno.
