Classificazione
SPORT E TEMPO LIBERO
Manifestazioni sportive


Resoconto integrale del dibattito dell'aula
Oggetto del Consiglio n. 2556 del 7 maggio 1997 - Resoconto
SEDUTA ANTIMERIDIANA DEL 7 MAGGIO 1997
OGGETTO N. 2556/X Concessione, ai sensi della legge regionale
31/1992, di un contributo di lire 15.000.000 al C.C.S. Cogne -
Sezione bridge nelle spese previste per l'organizzazione del Torneo
interregionale di bridge denominato "1° torneo della Valle
d'Aosta", in programma a Saint-Vincent il 30 novembre 1997.
Approvazione e impegno di spesa.
Deliberazione Il Consiglio
Premesso che:
Il Circolo Culturale Sportivo Cogne - sezione Bridge (CCS Cogne)
ha presentato all'Assessorato regionale del turismo, sport e beni
culturali, una richiesta tendente ad ottenere, ai sensi della legge
regionale 24 giugno 1992, n. 31, un contributo nelle spese previste
per l'organizzazione e lo svolgimento del torneo interregionale di
bridge denominato " 1° Torneo di Bridge Valle d'Aosta ", in
programma a Saint-Vincent il 30 novembre 1997;
Alla richiesta sopra specificata è stato allegato il preventivo
di spesa che ammonta a complessive Lire 31.000.000, così
dettagliate:
- affitto locali c/o il Centro Congressi del G.H. Billia
e spese di segreteria Lire 5.550.000
- pubblicità su rivista Bridge Italia Lire 1.000.000
- stampa manifesti e manifestini Lire 200.000
- monte premi lordo Lire 16.000.000
- tassa FIGB (8 percento dell'incasso) Lire 1.200.000
- direzione tecnica, conteggi e arbitri Lire 3.500.000
- acquisto di materiale tecnico per gara Lire 2.000.000
- spese di trasporto materiale tecnico
e rimborsi spese Lire 1.000.000
- spese telefoniche, cancelleria, postali
e fotocopie per il coordinamento Lire 550.000
============
Totale spese previste Lire 31.000.000
Si dà atto che l'Ufficio regionale per il turismo, ritiene che
le spese sopra esposte siano ammissibili a contributo e che
l'iniziativa di cui trattasi sia da considerarsi di interesse
turistico promozionale;
Si ritiene pertanto di aderire alla richiesta del CCS Cogne -
sezione Bridge mediante la concessione di un contributo massimo di
Lire 15.000.000, pari al 49 percento circa delle spese preventivate
per l'organizzazione e lo svolgimento dell'iniziativa in
questione;
Si dà atto inoltre che l'iniziativa in questione è funzionale al
raggiungimento dell'obiettivo n. 3207 "Programmazione e gestione
dei contributi per l'organizzazione di manifestazioni promozionali"
del bilancio di gestione per l'anno 1997 e triennio 1997/1999;
Vista la legge regionale 24 giugno 1992, n. 31;
Richiamate le deliberazioni della Giunta regionale n. 6162 in
data 30 dicembre 1997 e n. 317 in data 3 febbraio 1997, nonché la
circolare applicativa n. 7 del 6 febbraio 1997 (prot. n.
320/SGT);
Visto il parere favorevole di legittimità rilasciato dal
Dirigente dell'Ufficio regionale per il turismo dell'Assessorato
del Turismo, Sport e Beni Culturali, ai sensi dell'articolo 72
della legge regionale 3/1956, e successive modificazioni, e del
combinato disposto degli articoli 13 - comma 1 - lettera e) e 59 -
comma 2 - della legge regionale 45/1995, sulla presente
deliberazione;
Delibera
1) di approvare, ai sensi della legge regionale 24 giugno 1992,
n. 31, la concessione di un contributo fino ad un massimo di Lire
15.000.000 (quindicimilioni) a favore del Circolo Culturale
Sportivo Cogne - sezione Bridge, di Aosta, C.F. 80008190078, e
comunque in percentuale non superiore al 49 percento delle spese
effettivamente sostenute e regolarmente giustificate per
l'organizzazione e lo svolgimento del torneo interregionale di
bridge denominato "1° Torneo di Bridge Valle d'Aosta", in programma
a Saint-Vincent il 30 novembre 1997;
2) di approvare e di impegnare la spesa di Lire 15.000.000
(quindicimilioni), con imputazione al cap. 64320 del bilancio
preventivo della Regione per l'anno 1997 ("Contributi e sussidi ad
istituzioni e organismi vari per attività nel settore del turismo e
del tempo libero"), riferimento dettaglio n. 1659, che presenta la
necessaria disponibilità;
3) di stabilire che alla liquidazione si provveda, ai sensi
dell'articolo 58 della legge regionale 27 dicembre 1989, n. 90, su
richiesta del Dirigente dell'Ufficio regionale per il turismo e lo
sport dell'Assessorato regionale del turismo, sport e beni
culturali, a manifestazione avvenuta previa presentazione del
bilancio consuntivo, corredato da idonei giustificativi di
spesa;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente Se nessuno chiede la parola, pongo in votazione la
delibera in oggetto:
Presenti, votanti e favorevoli: 29
Il Consiglio approva all'unanimità
