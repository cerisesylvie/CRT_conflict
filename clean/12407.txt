Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3323 del 24 aprile 1992 - Resoconto
OGGETTO N. 3323/IX Istituzione di un quarto corso biennale
per la formazione di educatori professionali.
Deliberazione Il Consiglio
richiamata la legge regionale 19 febbraio 1987 n. 10 "Norme per
la formazione, la riqualificazione e l'aggiornamento degli
operatori dei servizi sociali ed assistenziali" ed in particolare
l'articolo 1, secondo comma che dispone che le iniziative formative
e di riqualificazioni nel settore degli operatori sociali ed
assistenziali sono approvate e disciplinate con singoli
provvedimenti del Consiglio regionale;
richiamata la legge regionale 12 luglio 1991, n. 24 che
rifinanzia la predetta legge;
richiamate le deliberazioni del Consiglio regionale n. 3530/VIII
del 24 febbraio 1988, n. 588/IX del 7 giugno 1989, n. 1452/IX del,
1° ottobre 1990 con le quali venivano istituiti tre corsi biennali
per la formazione di educatori professionali per le necessità dei
servizi sociali della Regione;
preso atto che i servizi sociali rivolti ai minori in situazioni
di disagio, ivi compresi gli adolescenti, ai tossicodipendenti,
agli anziani, ai portatori di handicap anche non inseriti in
strutture istituzionalizzate sono in progressiva evoluzione;
preso atto che con propria deliberazione n. 3903 del 19 aprile
1991 venivano previsti nella pianta organica dell'Unità Operativa
per l'assistenza ai tossicodipendenti tra l'altro n. 2 posti di
educatori professionali collaboratori per le esigenze del
servizio;
preso atto che, peraltro, è previsto in collaborazione con
l'Agenzia del Lavoro, l'utilizzo della figura dell'educatore
professionale per la realizzazione di progetti educativi rivolti a
portatori di handicap e svantaggiati sociali (tossicodipendenti,
detenuti, immigrati extracomunitari ed emarginati in genere)
secondo quanto indicato dal Piano triennale 1989/91 di politica del
lavoro, approvato con legge regionale n. 58 dell'8 agosto 1989;
Delibera
1°) di istituire un quarto corso biennale per la formazione di
educatori professionali per le necessità dei servizi sociali
operanti nella Regione secondo il disciplinare allegato alla
presente deliberazione della quale fa parte integrante; (Allegato
A);
2°) di stabilire che la frequenza al corso sia gratuita e che
gli allievi siano dotati del materiale didattico occorrente;
3°) di stabilire che ai partecipanti al corso sia corrisposto un
assegno mensile di studio di lire 450.000 lorde per il primo anno
di corso e di lire 600.000 lorde per il secondo anno di corso;
4°) di stabilire che al termine del corso sia rilasciato un
diploma regionale, come da allegato modello; (Allegato B);
5°) di approvare il programma didattico del corso; (Allegato
C);
6°) di approvare l'allegato avviso (Allegato D) per la
presentazione delle domande di ammissione al corso;
7°) di approvare la spesa presunta per lo svolgimento
dell'intero corso biennale di lire 450.000.000
(quattrocentocinquantamilioni);
8°) di stabilire che la stessa graverà:
- quanto a lire 50.000.000 (cinquantamilioni) sul Capitolo 62040
del bilancio di previsione della Regione per l'anno 1992 "Spese per
la formazione, riqualificazione e aggiornamento degli operatori dei
servizi socio-assistenziali" che presenta la necessaria
disponibilità;
- quanto a lire 400.000.000 (quattrocentomilioni) ai Capitoli
del bilancio di previsione della Regione per gli anni 1993-1994
corrispondenti al Capitolo 62040 "Spese per la formazione,
riqualificazione e aggiornamento degli operatori dei servizi
socio-assistenziali" del bilancio di previsione della Regione per
l'anno 1992;
9°) di rinviare a successivi provvedimenti deliberativi della
Giunta regionale l'impegno e le modalità di liquidazione delle
spese relative al funzionamento del corso per l'anno 1992;
10°) di rinviare a successivi provvedimenti deliberativi della
Giunta regionale l'impegno e le modalità di liquidazione delle
spese per il funzionamento del corso per gli anni 1993-1994;
11°) di demandare alla Giunta regionale l'adozione dei singoli
specifici provvedimenti attuativi per la realizzazione e lo
svolgimento del corso.
Allegati
(... omissis. ..)
Presidente
Pongo in votazione l'approvazione
dell'oggetto.
Esito della votazione:
Presenti, votanti e favorevoli: 30
Il Consiglio approva.
