Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2977 del 9 luglio 1987 - Resoconto
OGGETTO N. 2977/VIII - PROPOSTA DI REGOLAMENTO CONCERNENTE:
"MODIFICAZIONI ED INTEGRAZIONI AL REGOLAMENTO REGIONALE DELL'8
APRILE 1986, N. 1 CONCERNENTE "NORME PER LA CONCESSIONE DI MUTUI AD
INTERESSE AGEVOLATO A FAVORE DI PRIVATI NEL SETTORE DELL'EDILIZIA
RESIDENZIALE".
PRESIDENTE:
Passiamo all'esame dell'articolato:
ARTICOLO 1
1. Il primo comma dell'articolo 3 del Regolamento regionale 8
aprile 1986, n. 1 concernente: "Norme per la concessione di mutui
ad interesse agevolato a favore di privati nel settore
dell'edilizia residenziale", è così modificato:
"La disponibilità finanziaria per la concessione di mutui
agevolati è ripartita di norma come segue:
a)
per gli interventi di acquisto, il 50% dello
stanziamento;
b)
per gli interventi di costruzione, il 30% dello
stanziamento;
c)
per gli interventi di recupero ed ampliamento, il
20% dello stanziamento".
2. Il secondo comma dell'articolo 3 è così
modificato:
"la ripartizione delle disponibilità per i vari settori di
intervento, può essere annualmente o semestralmente variata dalla
Giunta Regionale".
PRESIDENTE:
Se
nessuno chiede la parola, pongo in
votazione l'articolo 1, testé letto:
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE:
Do lettura dell'articolo 2:
ARTICOLO 2
1. Il secondo comma dell'articolo 4 è così
modificato:
"Per gli emigrati che siano rientrati definitivamente
dall'estero da non oltre 5 anni, l'importo massimo di mutuo
concedibile è quello previsto dal secondo comma del successivo
articolo 7 ed il relativo tasso di interesse agevolato è pari al
30% del tasso di riferimento per l'edilizia residenziale pubblica,
stabilito bimestralmente con decreto del Ministro del Tesoro,
vigente al momento della stipula del contratto di mutuo".
PRESIDENTE:
Se nessuno chiede la parola, pongo in
votazione l'articolo 2, testé letto:
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE:
Do lettura dell'articolo 3:
ARTICOLO 3
1. Il primo comma dell'articolo 5 è così modificato:
"Al fine di promuovere l'accesso alla proprietà della prima
casa ai giovani, e quindi di favorire l'eventuale formazione di
nuovi nuclei familiari, i mutui di cui alla legge regionale 28
dicembre 1984, n. 76 possono essere concessi ai soggetti che non
abbiano compiuto il trentunesimo anno di età e siano titolari di
reddito proprio da lavoro a carattere continuativo, anche quando
altri componenti il nucleo familiare non siano in possesso dei
requisiti di cui all'articolo 12, a condizione che il richiedente
si impegni ad occupare personalmente, appena è disponibile,
l'alloggio costruito, acquistato o recuperato".
PRESIDENTE:
Se nessuno chiede la parola, pongo in
votazione l'articolo 3, testé letto:
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE:
Do lettura dell'articolo 4:
ARTICOLO 4
1.
Il primo comma dell'articolo 6 è così
modificato:
"Il limite massimo di reddito riferito al nucleo familiare,
per la concessione dei finanziamenti è fissato per il biennio
1987-88 in lire 33 milioni. Tale reddito è pari alla somma del
reddito imponibile di ciascun componente il nucleo familiare
conseguito nell'anno precedente a quello di presentazione della
domanda di mutuo".
2.
Il secondo comma dell'articolo 6 è così
modificato:
"Il reddito del nucleo familiare è diminuito di lire
1.500.000 per il coniuge privo di reddito e per ogni figlio a
carico. Qualora alla formazione del reddito predetto concorrano
redditi da lavoro dipendente, questi sono calcolati nella misura
del 60% con successiva detrazione dell'aliquota per ogni figlio e
coniuge a carico".
3.
Il quarto comma dell'articolo 6 è così
modificato:
"Il limite di reddito di cui al primo comma sarà oggetto di
revisione biennale a decorrere dall'anno 1989, sulla base di quanto
previsto al successivo articolo 9".
PRESIDENTE:
Se nessuno chiede la parola, pongo in
votazione l'articolo 4, testé letto:
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE:
Do lettura dell'articolo 5:
ARTICOLO 5
1.
Il secondo comma dell'articolo 7 è così
modificato:
"L'importo del mutuo non potrà in ogni caso superare il
limite massimo di lire 80 milioni per il biennio 1987-88".
2.
Il terzo comma dell'articolo 7 è così
modificato:
"A decorrere dall'anno 1989, il finanziamento massimo
concedibile sarà oggetto di revisione biennale, sulla base delle
previsioni di cui al successivo articolo 9".
PRESIDENTE:
Se nessuno chiede la parola, pongo in
votazione l'articolo 5, testé letto:
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE:
Do lettura dell'articolo 6:
ARTICOLO 6
1. L'articolo 8 è così modificato:
"Il tasso annuo di interesse da applicare ai finanziamenti di
cui al presente regolamento, è determinato come segue:
a)
per redditi fino a lire 18.000.000, il tasso annuo,
costante per tutta la durata del mutuo, è pari al 30% del tasso di
riferimento fissato dal Ministero del Tesoro per il settore
dell'edilizia residenziale nel bimestre precedente a quello in cui
viene stipulato il contratto di mutuo, arrotondato al mezzo punto
più vicino;
b)
per redditi da lire 18.000.001 a lire 25.000.000 il
tasso annuo, costante per tutta la durata del mutuo, è pari al 50%
del tasso di riferimento fissato dal Ministero del Tesoro, con le
modalità di cui alla precedente lettera a);
c)
per redditi da lire 25.000.001 a lire 33.000.000 il
tasso annuo, costante per tutta la durata del mutuo, è pari al 70%
del tasso di riferimento fissato dal Ministero del Tesoro, con le
modalità di cui alla precedente lettera a)".
PRESIDENTE:
Se nessuno chiede la parola, pongo in
votazione l'articolo 6, testé letto:
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE:
Do lettura dell'articolo 7:
ARTICOLO 7
1. Il secondo comma dell'articolo 9 è così
modificato:
"La revisione avrà luogo all'inizio di ogni biennio a
decorrere dal 1° gennaio 1989 e gli importi risultanti dalla
rivalutazione di cui al precedente comma, saranno applicati con
decorrenza dal 1° luglio successivo".
PRESIDENTE:
Se nessuno chiede la parola, pongo in
votazione l'articolo 7, testé letto:
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE:
Do lettura dell'articolo 8:
ARTICOLO 8
1. Il primo comma dell'articolo 12 è così modificato:
"Possono accedere ai mutui agevolati di cui alla legge 28
dicembre 1984, n. 76 i soggetti titolari di reddito proprio da
pensione, da lavoro autonomo o dipendente a carattere continuativo
e conseguito l'anno precedente alla domanda di mutuo, residenti in
Valle d'Aosta, che abbiano compiuto il 18° anno di età e che
abbiano la capacità economica di sostenere gli oneri derivanti
dall'importo del mutuo richiesto. I richiedenti devono essere in
possesso dei seguenti requisiti:
a)
essere cittadini italiani;
b)
aver maturato in uno o più Comuni della Regione un
periodo di residenza pari ad almeno 5 anni anche non
consecutivi;
c)
non essere proprietari essi stessi ed il proprio
coniuge di altra abitazione adeguata alle esigenze del nucleo
familiare, intendendosi per adeguata un'abitazione provvista dei
servizi igienico-sanitari, igienicamente e staticamente sana e
composta da un numero di vani utili pari al numero dei componenti
il nucleo familiare.
È ammessa la proprietà di un'altra abitazione, qualora la
stessa non possa essere utilizzata dal richiedente in quanto
specifici diritti reali di godimento o quote di comproprietà non
inferiori alla metà siano attribuiti ad altri soggetti, ovvero in
quanto l'intervento riguardi abitazioni da recuperare con le
finalità di cui al precedente articolo 2;
d)
non aver beneficiato, negli ultimi quindici anni,
di contributi agevolati. per l'acquisto o la costruzione di
un'abitazione, in qualunque forma concessi dallo Stato, dalla
Regione o da altro Ente pubblico;
e)
non aver avuto in assegnazione, con patto di futura
vendita o a riscatto, un alloggio realizzato con il contributo
dello Stato o di altro Ente pubblico;
f)
fruire di un reddito riferito all'intero nucleo
familiare, anche in regime di separazione dei beni, non superiore
al limite massimo indicato al primo comma del precedente articolo
6".
PRESIDENTE:
Se nessuno chiede la parola, pongo in
votazione l'articolo 8, testé letto:
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE:
Do lettura dell'articolo 9:
ARTICOLO 9
1. Il numero 1) dell'articolo 13 è così modificato:
"1) Abitazioni di nuova costruzione. Sono ammissibili a
finanziamento gli interventi diretti alla realizzazione di:
a)
una abitazione familiare;
b)
un alloggio compreso in un edificio bifamiliare,
anche di totale proprietà del richiedente, purché la superficie
utile abitabile di ogni singolo alloggio non superi i 120
mq;
c)
un solo alloggio per ogni richiedente in un
edificio plurifamiliare.
La superficie utile residenziale delle nuove costruzioni, di
cui al precedente comma, non può superare i 120 mq., pena la
decadenza dei benefici previsti dalla presente legge. Per i nuclei
familiari con più di quattro componenti è consentita una
maggiorazione della superficie utile pari a 15 mq. per ogni
componente eccedente i quattro. La composizione del nucleo
familiare va riferita al momento della presentazione della
domanda.
I mutui non possono essere concessi per la costruzione di
abitazione aventi le caratteristiche di lusso.
Per superficie utile residenziale si intende quella interna
all'alloggio computata al netto delle murature perimetrali e delle
tramezzature interne e, per superficie non residenziale la cantina,
i garages, i locali tecnici e di servizio, i balconi e le soffitte
non aventi le caratteristiche di abitabilità".
2. Al numero 2) dell'articolo 13 sono aggiunti i seguenti
nuovi capoversi:
"Non sono ammissibili a mutuo le domande che prevedono atti
di compravendita stipulati o direttamente tra parenti ed affini di
primo grado o per mezzo di società ed imprese appartenenti a
soggetti con vincoli di parentela succitati. I beneficiari di mutuo
hanno l'obbligo di avere la residenza e il domicilio nel Comune
dove è ubicato l'immobile oggetto del finanziamento.
La Regione si riserva di procedere ad ulteriori accertamenti
presso i competenti Uffici pubblici per Ia verifica dei requisiti
soggettivi ed oggettivi e, di effettuare in tempi successivi
opportuni sopralluoghi, al fine di stabilire l'effettiva e continua
occupazione delle abitazioni da parte dei mutuatari.
In caso di accertata trasgressione o di dichiarazioni
mendaci, il mutuo concesso verrà revocato con le modalità che
saranno stabilite con apposito provvedimento di Giunta".
PRESIDENTE:
Se nessuno chiede la parola, pongo in
votazione l'articolo 9, testé letto:
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE:
Do lettura dell'articolo 10:
ARTICOLO 10
1. Il numero 3) dell'articolo 15 è così modificato:
"3) anzianità di residenza anagrafica in Valle
d'Aosta:
- fino ad anni 5, punti 0;
- per ogni anno successivo maturato, fino ad un massimo di 10
punti, punti 0,40".
Il numero 8) dell'articolo 15 è così modificato:
"8) reddito nucleo familiare:
fino a lire 18.000.000 punti 2
da 18.000.001 a 25.000.000 punti 1
da 25.000.001 a 33.000.000 punti 0"
PRESIDENTE:
Se nessuno chiede la parola, pongo in
votazione l'articolo 10, testé letto:
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE:
Do lettura dell'articolo 11:
ARTICOLO 11
1. I terzi alinea delle lettere a) e c) del primo comma
dell'articolo 19 sono così sostituiti:
"- il 10% alla presentazione della richiesta del certificato
di abitabilità protocollato dal Comune e della documentazione
attestante la denuncia catastale al N.C.E.U.".
PRESIDENTE:
Se nessuno chiede la parola, pongo in
votazione l'articolo 11, testé etto:
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE:
Do lettura dell'articolo 12:
ARTICOLO 12
1.
La lettera b) del primo comma dell'articolo 21 è
così sostituita:
"b) documentazione come sotto specificata:
1)
certificato di cittadinanza italiana;
2)
certificato di residenza e/o certificato storico di
residenza in caso di variazioni;
3)
certificato situazione di famiglia;
4)
dichiarazione sostitutiva dell'atto notorio
attestante il reddito complessivo del nucleo familiare, corredata
in duplice copia dai modelli 101, 201, e modello 740 completo di
ogni sua parte, autenticato dall'Ufficio Imposte dirette;
5)
dichiarazione sostitutiva d'atto notorio attestante
le condizioni di cui alle lettere c), d), e) dell'articolo
12;
6)
ogni altra dichiarazione autentica, da presentarsi
nell'interesse del richiedente, per ottenere l'attribuzione dei
punteggi previsti dagli articoli 5 e 15".
2.
Dopo il numero 4) del secondo comma dell'articolo
21 è aggiunto il seguente numero 5):
"5) Le domande di mutuo tendenti al recupero dovranno essere
corredate da apposita dichiarazione da parte del Comune attestante
la non ubicazione dell'immobile in zona A o similare".
3.
Il quarto comma dell'articolo 21 è così
sostituito:
"Per chi intende acquistare un alloggio si richiedono inoltre
in duplice copia:
1)
compromesso di vendita in carta da bollo con
l'indicazione, tra l'altro, dei dati catastali e del prezzo di
acquisto che verrà poi indicato nell'atto pubblico. Tale documento
deve essere presentato, pena la decadenza, entro e non oltre venti
giorni dalla comunicazione di ammissione al finanziamento;
2)
planimetrie dell'alloggio da acquistare;
3)
certificato di abitabilità o certificato di
ultimazione lavori per alloggi che ne siano sprovvisti.
Per alloggio privo di certificato di abitabilità (alloggio di
vecchia costruzione), si richiede in alternativa un certificato
dell'Ufficiale Sanitario del Comune attestante la salubrità
dell'alloggio e la presentazione di idonea documentazione tecnica
attestante l'idoneità statica dell'unità immobiliare redatta a cura
di un tecnico professionista.
Per alloggi in costruzione è da presentarsi ad ultimazione
lavori, la richiesta di abitabilità vistata dal Comune e la
documentazione di denuncia catastale al N.C.E.U.".
PRESIDENTE:
Se nessuno chiede la parola, pongo in
votazione l'articolo 12, testé letto:
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE:
Do lettura dell'articolo 13:
ARTICOLO 13
1. Il primo e il secondo comma dell'articolo 24 sono così
sostituiti:
"Le presenti norme regolamentari trovano applicazione a
partire dal secondo semestre 1987".
Il presente regolamento sarà pubblicato nel Bollettino
Ufficiale della Regione.
È fatto obbligo a chiunque spetti di osservarlo e di farlo
osservare.
PRESIDENTE:
Se nessuno chiede la parola, pongo in
votazione l'articolo 13, testé letto:
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE:
Il Consiglio è chiamato ora a pronunciarsi
per votazione segreta sul complesso della legge:
VOTAZIONE A SCRUTINIO SEGRETO
ESITO DELLA VOTAZIONE
Presenti: 27
Votanti: 27
Favorevoli: 23
Contrari: 4
Il Consiglio approva
