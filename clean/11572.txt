Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3653 del 17 luglio 1992 - Resoconto
OGGETTO N. 3653/IX Proposta di introduzione del principio di
incompatibilità della carica di assessore con quella di consigliere
regionale.
(Ritiro di mozioni - Approvazione di
risoluzione)
Mozione Considerata la necessità impellente di procedere a
modifiche istituzionali per individuare nuovi e più moderni criteri
atti a definire le regole per un'Amministrazione più valida e
trasparente;
Valutate le indicazioni che provengono da più parti politiche e
da convegni a carattere costituzione nei quali si auspica un
riammodernamento delle regole che sino ad oggi hanno indicato le
vie istituzionali da seguire;
Esaminate le opinioni espresse nei referendum istituzionali e
quelle indicate da molta parte della pubblica opinione;
Il Consiglio regionale della Valle d'Aosta
delibera
come atto di autoregolamentazione che la carica di Assessore
regionale è incompatibile con quella di Consigliere regionale;
Invita
gli Assessori in carica a scegliere quale mandato intendono
mantenere.
F.to Bondaz, Ricco, Trione e Beneforti.
Mozione Il Consiglio regionale della Valle d'Aosta
Premesso
- che più consiglieri appartenenti a differenti forze politiche
hanno, in diverse circostanze, manifestato il loro avviso
favorevole a che l'incarico di Assessore della Regione Autonoma
della Valle d'Aosta fosse incompatibile con il mandato di
Consigliere regionale;
- che nella composizione del Governo Amato la Democrazia
Cristiana ha ritenuto opportuno - sia pure inaspettatamente ed
unilateralmente - di dare attuazione al principio della separazione
d'appartenenza tra Parlamento ed Esecutivo;
- che l'applicazione di tale principio è stato generalmente
considerato dalla pubblica opinione nazionale come utile ed
opportuno nel ridurre l'invadenza degli apparati di partito nel
governo della cosa pubblica;
- che, soprattutto, i commentatori politici più attenti della
nostra Regione lo considerano il più efficace antidoto istituzione
al fine di impedire che la pratica clientelare del voto di scambio
- principale distorsione del nostro sistema politico regionale -
continui a caratterizzare negativamente i rapporti tra cittadini e
rappresentanze istituzionali;
Delibera
di dare mandato alla I Commissione consiliare permanente di
formulare le proposte di legge ritenute necessarie per introdurre
nel nostro Ordinamento regionale il principio della incompatibilità
tra il mandato consiliare e l'incarico di Assessore regionale,
principio da introdurre senza indugio, fatti salvi i tempi
tecnico-legislativi necessari, e da far valere a partire dalla
ormai prossima legislatura regionale.
F.to Milanesio, Pascale e Aloisi.
Presidente
Ha chiesto la parola il Consigliere Bondaz, per
illustrare la mozione, ne ha facoltà.
Bondaz (DC)
Qualcuno, quando ha saputo che era stata
presentata la mozione che mi accingo a illustrare, ha avuto il
coraggio di parlare di "idiozia". Io credo che una cosa di questo
genere sia la meno indicata da parte di un uomo politico.
Non voglio fare polemiche nei confronti di questo signore che
probabilmente ha poca voglia di seguire i giusti orientamenti da
rispettare. Io penso che qualcuno in questo Consiglio parlerà di
strumentalizzazione.
Mi permetto peraltro di sostenere che quando si ritiene di
andare incontro alle riforme istituzionali, per modeste che esse
siano, hanno sempre una loro valenza. È probabile che con questa
mozione, e poi successivamente quella presentata dal gruppo
socialista, si sia voluto gettare il sasso in piccionaia. Se
pensassimo di risolvere i problemi istituzionali con il fatto di
dire che i consiglieri regionali non possono più fare gli assessori
o viceversa, questo non sarebbe un passo estremamente importante.
Lo è però quando si pensi a quella che deve essere la suddivisione
tra il potere legislativo e il potere esecutivo. Certo non è
semplice da accettare, ma noi della Democrazia Cristina abbiamo
lanciato un messaggio al paese e oggi possiamo dire con tutta
serenità d'animo che tutti i ministri del governo Amato di
indicazione democristiana hanno rassegnato le loro dimissioni da
membri del Parlamento.
È sicuramente un segnale di grossa rilevanza nel quale si
possono incontrare e ravvedere tutti coloro che credono che le
nostre istituzioni vadano riformate o migliorate.
Coloro che si sentono desiderosi di iniziare un nuovo discorso
di carattere istituzionale non credo che possano dare il loro
dissenso ad una ipotesi di questo genere, anche se riduttiva.
Se il Consiglio regionale si dimostrasse così insensibile ad un
problema di questo genere, darebbe un segnale, nei confronti
dell'opinione pubblica, sicuramente poco edificante. So che
qualcuno si chiederà il motivo per cui questi "quattro pellegrini
della Democrazia Cristiana" hanno presentato oggi questa mozione
quando invece avrebbero potuto presentarla quando erano al
Governo.
Io mi permetto di rispondere dicendo che se noi in quel momento
non lo abbiamo fatto, neanche gli altri signori consiglieri che
facevano parte dell'opposizione hanno avuto la sensibilità di
presentarla.
Non voglio accusare nessuno perché sui problemi istituzionali
credo si debbano trovare le più grandi convergenze, dovremo
discutere nel prosieguo anche la legge elettorale che ci governerà
nelle prossime elezioni regionali e credo che anche in quella sede
sarà opportuno che il Consiglio regionale trovi la più ampia
convergenza perché le riforme istituzionali hanno un senso solo se
tutte le forze politiche rappresentate danno il loro consenso.
Mi auguro che al di là delle polemiche il Consiglio regionale
faccia questo primo modesto passo verso la riforma del nostro
ordinamento istituzionale. Saremo così un esempio anche per altre
regioni. So che ci sono forze politiche che hanno presentato dei
disegni di legge per quanto riguarda la legge elettorale e mi
riferisco al Gruppo del PDS, che in una norma della loro proposta
di legge stabilisce l'incompatibilità o chiede l'incompatibilità
tra i consiglieri e gli assessori.
Varie altre forze parlano di riforme istituzionali ed intendono
portare avanti questo discorso che è serio e che deve passare al di
sopra degli schieramenti politici sia di maggioranza che di
minoranza. Mi riservo di replicare eventualmente dopo i commenti
che i signori consiglieri faranno.
Presidente
Ha chiesto la parola il Consigliere
Milanesio, ne ha facoltà.
Milanesio (PSI)
L'argomento che è oggetto di queste
mozioni, trattato sia pure in modo leggermente diverso, è un
argomento estremamente importante che si riferisce alle riforme
istituzionali e al modo in cui questa Regione affronta i problemi
della formazione, del controllo e della gestione del potere.
Ora, non sfuggirà a nessuno che una crisi profonda attanaglia in
questo momento il nostro sistema rappresentativo a tutti i livelli:
a livello nazionale, a livello regionale e a livello comunale. Non
voglio fare lunghe analisi, che farebbero solo perdere tempo al
Consiglio, ma è sotto gli occhi di tutti, almeno di quelli che
leggono i principali giornali nazionali, che ci troviamo di fronte
alla necessità di riformare le strutture come passaggio
indispensabile per creare quel circuito di fiducia tra il cittadino
e le istituzioni.
Ne abbiamo sentite di tutti i colori. C'è chi vuole
delegittimare tutto, probabilmente perché non crede nelle regole
del gioco democratico e c'è chi crede nelle regole del gioco
democratico, ma ha la percezione che i partiti, così come si stanno
comportando, non sono più adatti per dare un sbocco concreto ad una
democrazia complessa qual è quella del nostro livello di
civiltà.
Noi sappiamo perfettamente che questo tipo di proposta è una
proposta che potremmo definire necessaria, ma non sufficiente.
Sappiamo che l'elenco delle riforme che possono essere fatte, e che
probabilmente dovranno essere fatte, è certamente più lungo. Però
noi crediamo che questo gesto, che a qualcuno è parso unilaterale e
inaspettato della Democrazia Cristiana a livello nazionale, è un
gesto coraggioso e che va preso in considerazione. Non c'è stata
fatta una risonanza a questa decisione, secondo me,
sufficientemente meditata da parte delle altre forze politiche.
Forse la DC aveva dei problemi interni da risolvere e forse li ha
risolti facendo quello che ha fatto; e per quanto mi riguarda va
nella direzione giusta. Tanto di cappello ha chi è riuscito a far
passare un principio molto importante; e credo che questo vada
sinceramente detto.
Quando ho letto la mozione presentata dalla DC ho consultato gli
altri colleghi del gruppo e, tenuto conto che il PSI aveva nel 1988
fatto queste proposte nel suo programma elettorale, abbiamo
ritenuto opportuno proporla. È un discorso di carattere
istituzionale che prescinde dai rapporti che ci sono in questo
Consiglio e quindi questo è un discorso che noi rivolgiamo a tutte
le forze politiche indipendentemente dalla loro collocazione.
La riflessione, e cercherò di essere brevissimo, è questa.
Il nostro sistema politico regionale ha bisogno di
trasformazione, più di uno in questo Consiglio è convinto che siamo
giunti alla "fine della prima autonomia". Io credo che le regole
che sono state date vadano cambiate. C'è bisogno di adeguare alla
realtà, che si è resa più complessa, le regole del gioco, affinché
tutti vi si riconoscano facendo un'opera di saldatura con
l'opinione pubblica e la volontà popolare.
Noi riteniamo che nel nostro sistema la gestione del potere, e
non mi riferisco a nessuno in particolare, abbia comportato e
comporti, una confusione sovente troppo forte tra potere politico e
potere amministrativo. I ruoli si confondono spesso e volentieri, e
si confondono il momento politico ed il momento elettorale; e non
si riesce a resistere alla tentazione di utilizzare le risorse
regionali per trasformarle in consensi.
È successo nel resto d'Italia e succederà nella nostra Regione.
Che cosa dovremmo fare per evitare che si crei un sistema che
induce a un comportamento più virtuoso che distingue il momento
amministrativo dal momento politico e che sia in grado di dare
progettualità, centralità a questo Consiglio inteso come organo
supremo che dà indirizzi, fa le leggi e controlla l'operato
esecutivo. Noi abbiamo ritenuto - come già avviene in altri Paesi -
che è opportuno e giusto separare il potere legislativo dal potere
esecutivo. Questo principio va affinato, va sostanziato in una
proposta di legge che tenga conto anche di altre cose. Riteniamo
però che questo sia un principio importante e che il Consiglio si
soffermi su questa considerazione e magari l'approvi.
Noi abbiamo anche detto che non è giusto e non è opportuno
cambiare le regole del gioco, e che se si vuole farlo occorre farlo
per tempo ed il tempo e cioè dalla prossima legislatura che è
dietro l'angolo.
È una proposta quindi di altro profilo che può essere o meno
condivisa, sappiamo che è parziale, ma è necessaria anche se non
sufficiente.
Non voglio aggiungere altro anche se riconosco di essere stato
parziale e volutamente incompleto. Questa legislatura ha già dato
luogo a due cose importanti: primo, che si costituì la Commissione
permanente e poi perché fece un lavoro molto approfondito, e per
merito del suo ex Presidente Louvin, sullo stato della nostra
autonomia; Quel documento venne portato in Consiglio, ma non ci fu
un grande approfondimento sul rapporto perché questo Consiglio
sovente viene assorbito dalla normale amministrazione.
Ci devono però essere momenti di alto dibattito politico per
pensare alle riforme istituzionali, per pensare a ciò che sta a
monte. In questo senso noi diciamo che questa legislatura potrebbe
caratterizzarsi come una legislatura che ha cominciato a mettere le
mani su meccanismi delicati per renderli adeguati a questo livello
di civiltà, di consapevolezza e di sfida democratica.
Questo Consiglio - io credo - con ricchezza di valutazioni e con
un taglio anche diverso, deve chinarsi su questo argomento per
trarre delle conclusioni e precise indicazioni.
Noi abbiamo presentato una mozione di cui ho dato lettura
all'inizio. Quello che vorremmo cercare di sollecitare è intanto
uno spirito di corpo dei consiglieri intesi come i massimi
rappre-sentanti del popolo valdostano in un sistema
rappresentativo. Questo consentirebbe al Consiglio di
riappropriarsi della sua centralità che non è una centralità
amministrativa, ma politica, legislativa e di controllo. Si
potrebbe così innescare quel famoso meccanismo di revisione
statutaria che qualcuno di noi ha definito in altri momenti come la
necessità di arrivare ad una nuova fase costituente.
A livello nazionale si stanno muovendo molte iniziative che
vanno in questa direzione e non siamo né in ritardo e neanche in
anticipo, perché altre Regioni hanno già messo mano al loro
ordinamento per introdurre questo principio. La Sardegna ad esempio
ha già presentato una proposta di legge nazionale per introdurre il
principio di incompatibilità della carica di assessore con il
mandato consiliare.
Io credo che questo problema sia anche maturo da noi, nelle
nostre coscienze e nei nostri convincimenti e debba inoltre essere
visto come un provvedimento né punitivo, né ostativo e né
ostracistico nei confronti di nessuno. Ci sarà, nella vita
politica, chi avrà più attitudine per un ruolo di tipo
politico-amministrativo e chi avrà più attitudine meramente
politico o politico-legislativo. Questo potrà consentire di
utilizzare i talenti al meglio delle loro possibilità e di
mantenere quella distinzione di potere che a nostro avviso può solo
arricchire la democrazia e dare al dibattito politico e al
confronto politico, qualche significato in più che non sia solo
quello della ricerca affannosa e direi sovente un po' penosa del
consenso fatto utilizzando le risorse regionali.
Presidente
Ha chiesto la parola il Consigliere
Andrione, ne ha facoltà.
Andrione (UV)
Probablement aussi pour le fait que,
pendant deux fois, dans une seule législature, le Gouvernement
régional a été changé d'une façon soudaine et inopinée, l'ancien
problème de la constitution de ce même Conseil, des méthodes
électorales et de la capacité du Gouvernement de représenter
pendant tout l'arc d'une législature la volonté populaire, sont
venus sur le tapis d'une façon plus forte, plus impressionnante que
par le passé. Cela a provoqué une série de propositions,
différentes entre elles, qui cherchent à améliorer, à réformer des
points spécifiques qui ont donné lieu à des inconvénients. Il y a
une proposition, que j'appellerai Riccarand, qui propose un double
tour électoral, pour garantir un Gouvernement stable, plus stable
des Gouvernements qui se sont succédés jusqu'à maintenant, parce
qu'il y a une prime électorale pour la liste, qui a déjà indiqué à
l'avance les membres du Gouvernement.
S'il est possible d'obtenir un minimum de silence, j'en serais
reconnaissant.
Il y a également un débat qui dure depuis longtemps sur la
méthode électorale: proportionnelle pure, proportionnelle corrigée,
méthode D'Hondt, barrage et sur le nombre de préférences que
l'électeur pourrait exprimer.
C'est une proposition qui tient compte d'un Gouvernement
d'assemblée, c'est à dire d'un Gouvernement qui est formé d'un
Conseil régional et, dans un certains sens, dans une mesure que
l'on doit discuter, approfondir, est en contraste, sur le plan
électoral, avec la proposition Riccarand.
Maintenant une troisième proposition vient d'être faite et elle
a un fond, disons-le entre les coulisses, un peu de moralisation de
la vie publique, dans le sens qu'elle voudrait frapper un certain
clientélisme des conseillers qui font partie du Gouvernement et qui
sont favorisés lors des élections politiques, parce que plus connus
par la population et parce qu'à même peut-être de faire des
promesse et, sur le plan institutionnel, se justifie parce qu'elle
propose un rôle plus fort, un rôle de contrôle surtout, un rôle de
participation du Conseil beaucoup plus incisif, parce que le
Gouvernement serait séparé du Conseil régional et par conséquent il
ne serait pas déterminant au moment de la votation d'un certain
projet de loi ou de certaines délibérations.
Cela dit, pour ce qui est de la situation actuelle de la
discussion sur les différents projets concernant l'élection du
Conseil régional, nous déclarons que cette idée de rendre
incompatible la charge d'assesseur avec celle de conseiller
régional nous plaît. Elle a été pratiquée très souvent dans le
monde - en France on l'appelle la réforme De Gaulle, parce que la
cinquième République a mis une incompatibilité formelle entre la
charge de député et celle de ministre; cependant il faudrait éviter
d'aller trop vite en besogne et il nous semble que la motion
présentée par le groupe de la Démocratie Chrétienne est à peu dire
brutale et, pour cette raison, inacceptable; elle semble
comminatoire, comme si elle disait "quand est-ce que vous
démissionnez?". La motion du parti socialiste est articulée sur le
fond de la substance sur laquelle nous sommes d'accord.
Nous faisons une proposition, c'est à dire que toutes ces
différentes propositions en matière de loi électorale soient
soumises, avec une certaine urgence, à la première commission, que
celle-ci élabore un texte qui puisse être discuté à l'intérieur des
différents mouvements et que ce texte, le plus tôt possible, vienne
au Conseil régional, car nous ne devons pas oublier que 24 voies du
Conseil sont nécessaires pour approuver une réforme de ce genre.
Nous avons perdu du temps, nous arrivons tard, à la veille d'une
campagne électorale, qui peut-être sous certaines aspects, a déjà
été ouverte, à proposer des règles plus vertueuses, des règles du
jeu qui devraient améliorer la capacité de travail du Conseil, qui
devraient permettre un rapport plus équitable et plus dialectique
même entre Gouvernement et Conseil régional.
Il est nécessaire de considérer toutes les conséquences des
réformes, même si l'homme n'arrive pas à prévoir ce qui peut
arriver après qu'il a pris certaines décisions, à prévoir le plus
possible les conséquences des réformes que nous proposons et être à
même de les présenter d'une façon telle qu'elles soient
acceptables, qu'elles améliorent vraiment les rapports du
Gouvernement et du Conseil et vice-versa, les rapports du Conseil
avec la population et non pas à être, par leur légèreté, par la
presse, excessive, avec laquelle ont été présentées finir par être
nuisibles.
Presidente
Ha chiesto la parola il Consigliere
Riccarand, ne ha facoltà.
Riccarand (VA)
Si tratta di un problema interessante e
che richiede una attenta riflessione sul rapporto fra organi
legislativi e organi esecutivi. La prima volta che ho trovato un
approfondimento su questo tema è stato nel volume di Miglio. Nel
volume "Una costituzione per i prossimi 30 anni", Miglio ha
delineato una netta separazione fra le due carriere. Ha proposto
sostanzialmente che si separi nettamente la carriera degli
amministratori politici: consiglieri comunali, regionali,
parlamentari, dalla carriera degli addetti all'esecutivo e quindi
assessori comunali, regionali, ministri eccetera prefigurando due
carriere separate. È un modello evidentemente che può essere
discutibile, ma sicuramente interessante, perché mira da una parte
a creare delle persone competenti e preparate sul piano legislativo
e dall'altra parte a formare una classe di amministratori di alto
livello che però non si presenta in momenti elettorali e non si
candida nelle elezioni e quindi non usa il suo potere esecutivo
come strumento per raccogliere consensi elettorali e come terreno
per sviluppare il voto di scambio.
Si tratta quindi di un argomento che dobbiamo affrontare senza
nascondere che le implicazioni sono piuttosto complesse; nel senso
che in base alle esperienze che si hanno fin'ora, in gran parte,
questa situazione dell'incompatibilità piena fra chi sta negli
organi legislativi e chi sta negli organi esecutivi, è tipica in
genere dei sistemi tipo presidenziale. C'è un forte elemento
rappresentato dal Presidente eletto a suffragio universale che poi
si sceglie il suo governo con una funzione più ridotta da parte
degli organi legislativi.
Il Consiglio regionale della Valle d'Aosta è invece un sistema
di tipo parlamentare, in cui esistono i consiglieri di nomina
elettivi i quali a loro volta provvedono a designare il Presidente
della Giunta che per Statuto deve essere un consigliere, e solo
attraverso una modifica statutaria è possibile correggere, eccetto
per gli assessori che invece possono anche essere, come infatti già
avviene, assessori tecnici o assessori esterni e non
consiglieri.
Allora evidentemente, c'è un rischio molto evidente in questa
proposta, ed è il rischio che sulla persona del Presidente della
Giunta si concentrino i maggiori poteri, che poi possono essere
usati nel momento elettorale; quindi bisogna studiare un disegno
complessivo dei vari organi per giungere ad un equilibrio.
Noi non riteniamo che il fatto di prevedere che il consigliere
non deve fare l'assessore abbia di per sé una portata di
cambiamento radicale, però riteniamo tuttavia che qualcosa che non
funziona c'è e bisogna avere il coraggio di cercare vie d'uscita.
Sicuramente potrebbe esserci qualcosa di migliorativo se noi
separiamo in modo preciso il momento legislativo dal momento
esecutivo, dando maggiore completezza e maggiore forza al momento
legislativo e un ruolo diverso a quello esecutivo.
Siamo d'accordo sulla proposta di approfondire e andare in sede
di I Commissione in tempi rapidi a studiare il modo in cui
realizzare una modificazione di tipo istituzionale.
Ci devono però essere due concetti ben fermi, primo:
l'incompatibilità tra consigliere e assessore non serve a niente se
non è accompagnata dal fatto che l'assessore non si può
evidentemente candidare alle elezioni.
Perché se noi prefigurassimo un sistema in cui durante la
legislatura il consigliere non è assessore e poi questo si candida,
allora non risolve niente.
Credo che questo meccanismo, per non creare situazioni ambigue,
vada studiato molto bene.
L'altro fatto è rispetto al ruolo del Presidente della Giunta
che bisognerebbe prevedere, come esiste già in tutti gli
ordinamenti, dei limiti di mandato oltre il quale questa persona
non può continuare a svolgere il suo ruolo all'interno del
Consiglio.
Tutto questo implica un'azione che ridisegna gli organi della
Regione e la cosa migliore e lineare sarebbe quella di una modifica
statutaria in cui si rimettono in equilibrio le varie componenti e
si trova un assetto di tipo nuovo e diverso.
Può darsi che questa strada sia troppo lunga e complessa, o che
sia invece fattibile una strada più breve tipo quella di una legge
di iniziativa regionale, ma essendo materia di competenza dello
Stato, ci vuole appunto una legge dello Stato.
È evidente comunque che questa materia è cosa diversa dalla
legge elettorale e non può essere affrontata come la legge
elettorale della Valle d'Aosta. Per quest'ultima abbiamo competenza
primaria, mentre non abbiamo la stessa competenza rispetto
all'incompatibilità del Consiglio. È stato probabilmente un errore,
quando è stata fatta la modifica dello Statuto, non assegnare
questa competenza alla Regione. E di fatto oggi ci troviamo con una
separazione tra queste due competenze, l'una è rimasta allo Stato
l'altra alla Regione.
Riteniamo l'argomento interessante dal punto di vista
istituzionale e da approfondire ed esaminare in Commissione
parallelamente alla legge elettorale, ma senza mettere insieme le
due cose perché hanno funzioni e canali diversi.
Per quanto riguarda il rapporto tra questa proposta di
incompatibilità e la proposta di legge sul sistema elettorale, che
ha presentato il nostro Gruppo da ormai quasi due anni, le due cose
sono conciliabili nel senso che la nostra proposta, come sapete,
prevede un secondo turno in cui si presentano delle coalizioni che
hanno eletto almeno un Consigliere al primo turno e queste
coalizioni devono indicare, in base alla nostra proposta di legge,
il Presidente della Giunta e il programma di governo.
Questo quindi è perfettamente conciliabile con la nomina di una
Giunta che sia composta da persone che non sono consiglieri.
Noi siamo favorevoli alla proposta di mozione presentata dal
gruppo consiliare socialista, mentre riteniamo un po' sbrigativa
l'impostazione data dalla democrazia cristiana. Crediamo comunque
che esiste anche la possibilità di trovare una formula con il più
ampio consenso all'interno di questo Consiglio.
Presidente
Ha chiesto la parola il Consigliere Martin,
ne ha facoltà.
Martin (ADP)
In questi ultimi tempi, si è spesso
assistito a discorsi che avevano come unico argomento, quello di un
certo atteggiamento di sfiducia nella politica, nei partiti e nei
loro rappresentanti. Questo argomento si è evidenziato maggiormente
dopo le elezioni del 5-6 aprile. Tutto questo è successo
soprattutto in campo nazionale per la grande instabilità che si è
verificata negli ultimi anni per altre questioni legate più o meno
alla politica, ma non si può dire che la nostra Regione sia immune
da tutto questo perché, come diceva il Consigliere Andrione, in
questa legislatura abbiamo avuto tre cambi di maggioranza. Forse è
la prima volta che succede negli ultimi anni ed è segno che qualche
malessere c'è anche da noi.
Io ritengo che per superare questi problemi forse siano maturi i
tempi per apportare alcune modifiche e instaurare nuove regole di
tipo politico e di tipo partitico.
Il Consiglio regionale ha la possibilità di legiferare in questa
materia con una larga convergenza perché, come tutti sapete, per
apportare delle modifiche elettorali è necessaria la maggioranza
qualificata, cioè 24 consiglieri.
Io ritengo che proprio perché ne abbiamo la potestà, in questa
legislatura bisogna porsi questo problema e trovare il modo per
apportare tutte quelle modifiche che si rendono necessarie alla
nostra legge elettorale.
Ma è sufficiente apportare delle modifiche alla legge elettorale
o non sarebbe più utile analizzare in profondità questi argomenti e
non tenere conto delle proposte presentate dal gruppo della
democrazia cristiana e da quello socialista?
Io non so dire in questo momento, anche perché non abbiamo avuto
modo di approfondire l'argomento, se queste proposte siano il
toccasana per i problemi che abbiamo nella nostra Regione; mi pare
però che qualcosa di interessante l'abbiano e quindi meritino una
certa attenzione. Un'attenzione che potrà essere dedicata e
approfondita portando le proposte nella commissione competente per
poterle discutere. Sono proposte che lasciano molte porte aperte,
dove ogni gruppo può dire la sua e penso anch'io, come ha detto il
Consigliere Riccarand, che per renderle efficaci siano necessarie
alcune regole ben precise. Per questo penso anch'io che, se questa
proposta andrà avanti, sia indispensabile prevedere l'impossibilità
di ricandidatura nella legislatura successiva e aggiungerei anche
l'impossibilità di svolgere il mandato per più di una legislatura
consecutivamente.
Sono proposte che servono ad alimentare il dibattito e se avremo
la possibilità, ed io penso che si debba andare in questa
direzione, di portarle in Commissione per discuterle con calma,
ogni gruppo politico potrà portare il proprio suggerimento e il
proprio contributo sia alle proposte che alla grande riforma della
legge elettorale per fare qualcosa di migliore e di utile alla
comunità valdostana.
Presidente
Ha chiesto la parola il Consigliere
Cristina Monami, ne ha facoltà.
Monami (PCI-PDS)
Io credo che stasera stiamo
affrontando un discorso molto importante e ringrazio i proponitori
di queste due mozioni. Forse alcuni di noi avrebbero voluto parlare
anche prima di riforme istituzionali per poi giungere, come alcuni
di noi desiderano, alla famosa riforma della politica. Nonostante
la nostra speciale autonomia e la nostra situazione geografica a
cui fa sovente riferimento il Presidente della Giunta e nonostante
il nostro bilinguismo a cui si riferisce sovente il collega Viérin,
nonostante l'IVA di cui ho discusso ieri con il mio compagno
Assessore Mafrica, la Valle d'Aosta non sfugge per fortuna ai soffi
vitali che percorrono la penisola intera. Non sfugge nemmeno ai
mutamenti economici, culturali e sociali. I referendum per la
preferenza unica, le ultime elezioni del 5 aprile, la reazione
della gente ai fatti di Milano, sono fatti concreti, fatti di non
difficile interpretazione e quindi sappiamo che la gente lancia dei
segnali e dice qualcosa. Sempre più distanza si fa tra i cittadini
e le istituzioni ed è compito nostro, credo, cercare di non
renderla incolmabile. Queste mozioni presentate vanno in questo
senso e anche noi siamo convinti che questa sia la strada che si
debba percorrere.
Le riforme vanno poste con serietà e con impegno cercando di non
strumentalizzare situazioni particolari che vedono forze
all'opposizione o alla maggioranza; però ritengo che sia comunque
compito di questo Consiglio porre mano a questa materia così
importante.
Io non penso che chiedere agli attuali Assessori di dimettersi
ora significhi modificare, o significhi cominciare una riforma come
va fatta. Credo invece che si debba riflettere su una più opportuna
e netta scissione, come già è stato detto, tra i due ruoli, tra il
ruolo dell'esecutivo e il ruolo del legislativo ed il ruolo della
parte amministrativa.
Credo che non sia difficile e forse lo è meno di quanto non si
pensi. Ci si dovrà riunire, si dovrà studiare e progettare; e credo
che questo sia un compito a cui non ci si possa sottrarre.
La ridefinizione dei ruoli delle varie competenze e organi del
Consiglio, credo sia importante; ed allora mi rifaccio ad alcuni
termini che ho sentito esprimere negli interventi precedenti.
"Ci vuole coraggio", quindi il coraggio di ammettere che esiste
questa incompatibilità, il coraggio di chiedere a quell'assessore
di scrivere per legge che non potrà ripresentarsi alle elezioni, il
coraggio di dire che non potrà fare più di una legislatura.
Io vado allora un po' più in là; ci vuole anche il coraggio di
dire che i consiglieri non possono fare più di due legislature, e
non credo che questo significhi limitare la democrazia, credo
invece che significhi ridare alle istituzioni il ruolo che devono
avere, significa restituire le istituzioni ai cittadini, perché le
istituzioni appartengono a loro e non ad una casta politica che qui
si insedia e da qui non si muove più. Le istituzioni sono luoghi
dove i cittadini devono passare e alternarsi. Due legislature non
consecutive ci consentono di ritornare a fare l'idraulico,
l'insegnante, di ritornare a fare il nostro lavoro, di rifare un
bagno nella società e ci riconsentiranno eventualmente, cinque anni
dopo, di ripresentarci rigenerati a questi banchi.
Presidente
Ha chiesto la parola il Consigliere Rusci,
ne ha facoltà.
Rusci (PRI)
Ho ascoltato con attenzione coloro che mi
hanno preceduto e, nonostante si dica che i politici sono
insensibili alle istanze e ai cambiamenti, credo che tra i 35
consiglieri di questa sala, non ci sia nessuno in grado di dire che
in qualche modo le regole del gioco vanno cambiate.
Ma proprio perché ho ascoltato con attenzione gli interventi che
si sono succeduti che posso dire che si è messa "molta carne al
fuoco". Dal primo intervento del Consigliere Bondaz, all'ultimo
della collega Cristina Monami, direi che gli atteggiamenti nei
confronti di questo problema si sono evidenziati in modo diverso e
con differenti complessità di soluzioni.
È vero, le forze politiche sono un po' angosciate da questa
necessità di cambiamento, però si tratta di fare molta attenzione,
non formulare proposte che poi sono dei tacconi peggiori del buco
che si vorrebbe coprire.
Se ci muoviamo solo per una esigenza di transfert, dire qualcosa
per fare operazioni più o meno "gattopardesche", oppure se, peggio
ancora, smantelliamo un sistema che fino ad oggi ha dato dei
risultati discutibili, ma io credo anche buoni, sotto certi
aspetti. Sarebbe interessante sapere che cosa pensano i cittadini
su questo argomento. Mi stava venendo in mente quale sarebbe poi il
criterio di verifica al quale verrebbe sottoposto l'operato della
Giunta. La responsabilità qui è di forze politiche molto precise,
di assessori come espressione di forze politiche che si presentano
al giudizio degli elettori esponendo faccia, nome e cognome.
Mi rendo peraltro conto che la figura dell'assessore è una
figura che va sdrammatizzata. L'ho vissuta sulla pelle per due
anni: la gente che si avvicina all'amministratore regionale ha la
sensazione che questo tutto possa e talvolta tutto debba. È chiaro
che in qualche modo le regole del gioco vanno modificate, si tratta
di vedere come e, penso, per ottenere il meglio. L'idea all'inizio,
emotivamente, può anche piacere. Io credo di essere d'accordo con
coloro che hanno detto che sull'argomento occorra un
approfondimento preciso, metodico e scientifico ed aggiungo di più:
sull'argomento non dimentichiamoci della gente. Credo che la gente
soprattutto voglia vivere in un sistema a democrazia più diretta,
ma non con gli assemblearismi che hanno caratterizzato gli anni
70/80; le gente vuole essere ascoltata nelle concretezze.
Parliamoci, c'è una commissione apposita, i tempi ci sono per
modificare, come ha detto il Consigliere Milanesio.
Presidente
Ha chiesto la parola il Consigliere Louvin, ne
ha facoltà.
Louvin (UV)
Merci, monsieur le Président! Le collègue
Bajocco, il y a quelques secondes, venait de m'adresser une
invitation à la synthèse à laquelle je vais à coup sûr le tenir. La
provocation qui a été adressée à la majorité par ces deux motions
est une provocation qui peut devenir fort utile, si elle
s'accompagne d'un esprit nouveau par rapport à la question des
reformes institutionnelles qui a été franchement un peu
sous-évaluée au cours de ces deux dernières années tout de
moins.
Nous nous étions quittés sur cet argument au mois de janvier
1991, avec un propos très précis, avec un mandat fort précis à la
Commission institutions et autonomie de présenter un projet de
réforme. C'est avec beaucoup de regret que je dois dire que la
commission à laquelle j'appartiens n'a pas accompli son mandat.
Nous savons toutes les raisons pour lesquelles cela a été
impossible, mais il devient possible aujourd'hui de se poser la
question d'une façon très sereine, les temps étant plus serrés,
mais probablement la volonté un peu accrue de porter à la fin de la
législature quelques fruits qui seraient appréciés, je crois, par
la postérité.
Le modèle de gouvernement, le modèle politique qui est le nôtre,
actuellement est vieux. C'est un modèle qui remonte au début du
siècle, le modèle communal et provincial. Il était déjà inadapté en
1948, à nous faire fonctionner correctement dans les deux
principales fonctions qui nous étaient attribuées: administrative
et législative.
L'absence d'une différence, d'une distinction des rôles entre le
gouvernement et le législatif, a empêché que se réalise ce système
d'adresse et de contrôle, qui devraient être à la base de tout
système parlementaire correcte. Nous devons essayer d'évoluer vers
un modèle plus efficace, plus sobre, un modèle qui nous fasse
dépasser cette congestion administrative, qui paralyse ce Conseil
sur les contributions, sur les subsides et lui empêche de raisonner
à une échelle qui devrait être la sienne, dans l'intérêt des gens
que nous représentons.
Presque tous les modèles politiques ont affirmé ce principe de
la séparation des pouvoirs, presque tous, la France, les Etats-Unis
ont déjà été rappelés, mais pourquoi pas rappeler la Suisse, qui
nous est proche, qui est à notre taille et qui a aussi établi ce
principe net de séparation des pouvoirs et d'incompatibilité entre
les deux fonctions. Sans vouloir toucher tous les aspects positifs,
parfois aussi négatifs, qui pourraient être invoqués, dans un sens
ou dans l'autre, ce Conseil est appelé à commencer à faire des
choix un peu courageux. Il doit sortir de sa coquille, ne pas avoir
peur et encadrer cette petite fraction de réformes dans un cadre
plus large. Si nous avons la timidité et la crainte, nous
laisserons passer une fois de plus ce train et nous ne laisserons
aucun résultat tangible de cette législature. Elle se sondera avec
un échec.
Nous étions partis en 1988, vous vous en souvenez fort bien,
avec de fiers propos dans cette matière et rien ne sera réalisé si
nous ne commençons pas par quelque chose d'utile, par une
transformation, par une amélioration du système.
Je crois qu'il est bon de faire appel à notre sensibilité et
essayer de préparer tous ensemble le bateau pour la tempête qui
s'annonce. Je regrette de le faire, parce que cela me fait craindre
d'être présomptueux, étant le plus jeune parmi vous, mais je
ressens fort cette nécessité de laisser un système différent pour
ceux qu'iront démarrer l'année prochaine, avec les problèmes
nouveaux qui vont s'accumuler. Cherchons aussi, monsieur Rusci a
bien fait de demander un consensus à l'extérieur; ce n'est pas une
petite réforme à faire entre nous. Il faut chercher l'opinion des
gens, mais l'opinion des gens n'est pas faite de la queue du mardi
au bureau d'un assesseur.
Les besoins de nos gens sont autre chose; il faut raisonner à
l'échelle de la qualité du gouvernement et de la qualité de la
législation que nous produisons. Et les deux, je me permets de le
dire, font défaut. C'est donc un petit coup de reins que nous
pouvons donner et notre contribution de majorité dans ce sens
voudrait s'exprimer par une résolution que, dans le cadre de cette
discussion, nous souhaitons présenter au Conseil et qui résume le
sens du débat d'aujourd'hui en rappelant qu'une analyse profonde et
sérieuse avait déjà été faite en 1990-1991, que l'urgence de ces
modifications et le besoin d'une séparation des rôles est devenu
irrenonçable; c'est une résolution qui, en évaluant positivement
l'établissement de ce principe, trouve aussi son encadrement dans
un cadre plus vaste.
Le mandat est un mandat impératif; le Président auquel, dans
cette assemblée, j'ai déjà adressé quelques sollicitations, ne sera
pas insensible, j'espère, au caractère impératif de ce mandat et
nous voudrons bien tous ensemble faire cet effort pour présenter en
automne les fruits de notre travail; pour une réflexion plus
sérieuse, plus approfondie que ce que les temps très courts de
cette soirée nous aurons permis.
Risoluzione
Il Consiglio regionale della Valle d'Aosta
Richiamata la propria risoluzione del 28 gennaio 1991 con cui
veniva dato mandato alla Ia Commissione consiliare permanente di
presentare proposte di riforme dello Statuto regionale e di
eventuali altre modifiche istituzionali.
Constatata l'urgenza di promuovere serie modificazioni
dell'assetto istituzionale della nostra regione, al fine di
migliorare la funzionalità e di assicurare una precisa distinzione
dei ruoli fra l'organo legislativo e l'esecutivo regionale.
Valutando positivamente, nel contesto delle più ampie riforme
necessarie nell'ambito del nostro ordinamento, la possibilità che
sia introdotta una regola di incompatibilità fra le funzioni
esecutive e il mandato di Consigliere regionale.
Ritenuta necessaria una verifica tecnico-legislativa di ordine
alle possibilità e alle modalità di introduzione di tale principio
nell'ordinamento regionale valdostano.
Impegna
la I Commissione consiliare permanente "Istituzioni e
Autonomia'" ad effettuare entro 90 giorni i necessari
approfondimenti al fine di presentare al Consiglio un'organica
proposta tesa a definire un moderno e funzionale assetto
istituzionale per la Regione Valle d'Aosta.
F.to Louvin.
Presidente
Ha chiesto la parola il Consigliere Bondaz, ne
ha facoltà.
Bondaz (DC)
Io chiedo una breve sospensione del
Consiglio.
Si dà atto che la seduta è sospesa dalle ore 22,31 alle ore
22,44.
Presidente
Ha chiesto la parola il Consigliere
Milanesio, ne ha facoltà.
Milanesio (PSI)
Volevo brevemente riassumere quanto i
gruppi di minoranza hanno esaminato e proporrebbero. Premesso che
mi sembra ci sia una comune volontà di trovare un accordo su un
testo che deve appartenere un po' a tutti e noi riterremmo che il
testo della risoluzione vada bene per il 90 percento, proponiamo
queste seguenti modifiche:
dopo il 1° capoverso richiamata, aggiungere:
"Preso atto delle mozioni presentate dai gruppi consiliari della
DC e del PSI e dell'ampia discussione che ne è seguita".
dopo "un'organica proposta tesa a definire", sostituire "un
moderno e funzionale assetto istituzionale per la Regione Valle
d'Aosta con la seguente frase:
"una precisa distinzione dei ruoli fra l'organo legislativo e
l'organo esecutivo".
Noi abbiamo utilizzato le stesse parole che sono contenute nella
risoluzione presentata dalla maggioranza. A queste condizioni ci
sentiamo di sottoscriverla. Potrebbe quindi essere una risoluzione
presentata da tutti i Capigruppo presenti in Consiglio.
Presidente
Ha chiesto la parola il Consigliere Louvin,
ne ha facoltà.
Louvin (UV)
Président, nous demandons une courte
suspension, afin d'évaluer les propositions de
l'opposition.
Si dà atto che la seduta è sospesa dalle ore 22,47 alle ore
23,15.
Presidente Ha chiesto la parola il Consigliere Louvin.
Louvin (UV)
Merci, monsieur le Président! Juste pour
dire qu'au terme de cette réunion, nous avons accepté dans la
substance les requêtes de modifications qui étaient présentées par
les forces de l'opposition et le texte auquel nous sommes parvenus
me paraît résumer bien l'ensemble du débat qui s'est dérouler et
qui vise à insérer, à encadrer cette réforme et surtout celle qui
tiendra une précise distinction des rôles entre l'organe législatif
et l'exécutif dans un cadre plus vaste de réforme institutionnelle.
Nous remettons donc à la Présidence le texte et je prierai le
Président de le lire dans sa texture qui ne comprend que deux
courtes modifications au texte présenté au départ de cette
résolution.
Risoluzione
Il Consiglio regionale della Valle d'Aosta
Richiamata la propria risoluzione del 28 gennaio 1991 con cui
veniva dato mandato alla Ia Commissione consiliare permanente di
presentare proposte di riforme dello Statuto regionale e di
eventuali altre modifiche istituzionali.
Constatata l'urgenza di promuovere serie modificazioni
dell'assetto istituzionale della nostra regione, al fine di
migliorare la funzionalità e di assicurare una precisa distinzione
dei ruoli fra l'organo legislativo e l'esecutivo regionale.
Valutando positivamente, nel contesto delle più ampie riforme
necessarie nell'ambito del nostro ordinamento, la possibilità che
sia introdotta una regola di incompatibilità fra le funzioni
esecutive e il mandato di Consigliere regionale,
Ritenuta necessaria una verifica tecnico-legislativa in ordine
alle possibilità e alle modalità di introduzione di tale principio
nell'ordinamento regionale valdostano; dopo ampio e articolato
dibattito,
Impegna
la Ia Commissione consiliare permanente "Istituzioni e
Autonomia" ad effettuare entro 90 giorni i necessari
approfondimenti al fine di presentare al Consiglio un'organica
proposta tesa a definire una precisa distinzione dei ruoli fra
l'organo legislativo e l'organo esecutivo.
F.to Louvin, Andrione, Martin, Bajocco, Rusci, Milanesio,
Trione, Gremmo, Riccarand e Maquignaz
Presidente Ha chiesto la parola il Consigliere Milanesio, ne ha
facoltà.
Milanesio (PSI)
Avendo raggiunto un'intesa fra i vari
gruppi, credo che sia, non solo opportuno, ma necessario, ritirare
la nostra mozione.
Presidente Ha chiesto la parola il Consigliere Bondaz, ne ha
facoltà.
Bondaz (DC)
Anche se questa proposta che è stata firmata
è minimale rispetto alla proposta che noi avevamo avanzato,
ritiriamo la mozione.
Presidente
Pongo in votazione la risoluzione
sottoscritta dai consiglieri Capigruppo.
Esito della votazione:
Presenti, votanti e favorevoli: 33
Il Consiglio approva all'unanimità.
Presidente
Ha chiesto la parola il Presidente della
Giunta Lanivi, ne ha facoltà.
Lanivi (GM)
Voglio sottoporre all'attenzione del Consiglio
una proposta per il proseguimento dei lavori di questa adunanza: di
invertire cioè l'ordine del giorno e di passare immediatamente a
discutere la mozione concernente i problemi della Cogne e
successivamente riprendere l'esame degli altri oggetti all'ordine
del giorno, partendo dal punto 31.
Presidente
Ha chiesto la parola il Consigliere
Beneforti, ne ha facoltà.
Beneforti (DC)
Io non vedo perché si debba
modificare l'ordine dei lavori. Noi riteniamo di andare avanti come
d'accordo nella conferenza dei Capigruppo.
