Classificazione
CONSIGLIO REGIONALE
Costituzione e funzionamento degli organi consiliari



Oggetto del Consiglio n. 2896 del 27 marzo 2013 - Resoconto
OBJET N° 2896/XIII - Approbation du bilan du Conseil régional
de 2012. Ratification de délibérations du Bureau de la Présidence
concernant des variations budgétaires.
Presidente -
Colleghi, il conto consuntivo 2012 rileva un
avanzo finanziario pari a euro 2.149.910,62, un totale complessivo
a pareggio di euro 20.690.036,40, di cui euro 4.330.000 per partite
di giro. Esso espone i risultati finali della gestione
amministrativa contemplando tutta l'attività svolta nel corso
dell'esercizio ed evidenziando quindi il raffronto tra quanto
realizzato e quanto esposto nelle previsioni definite dal bilancio
di previsione 2012. L'Ufficio di Presidenza, con deliberazione n.
140 del 2011 del 20 ottobre 2011, ha predisposto il bilancio
preventivo 2012 destinando i fondi a disposizione a copertura degli
oneri per il funzionamento del Consiglio, dei suoi uffici, della
gestione degli organi ad esso collegati, Ufficio del Difensore
civico, Consulta regionale per le pari opportunità, Comitato
regionale per le comunicazioni, finanziamento all'Associazione
Ex-consiglieri regionali, nonché a copertura delle spese derivanti
dalle attività istituzionali. Il Titolo I, Entrate effettive,
evidenzia entrate per complessivi 13.874.969,85 euro di cui
13.598.000 derivanti dall'assegnazione a carico del bilancio
regionale. Il Titolo II, Uscite effettive, evidenzia spese per
complessivi euro 15.503.164,28 a fronte di spese previste
complessive per 16.360.036,40 euro. La gestione amministrativa 2012
pone in evidenza una riduzione dell'assegnazione di fondi da parte
dell'Amministrazione regionale del 6,53 percento, una riduzione dei
costi fissi del 6 percento ed una riduzione dei costi variabili
18,82 percento, già ridotti nel 2011 e nel 2010.
C'è qualcuno che vuole prendere la parola? Se nessuno vuole
prendere la parola...posso mettere in votazione l'atto, il
bilancio? La votazione è aperta. Tutti hanno votato? Possiamo
chiudere la votazione. La votazione è chiusa.
Presenti: 29
Votanti: 29
Favorevoli: 29
Il progetto è approvato all'unanimità.
Point 29 à l'ordre du jour.
