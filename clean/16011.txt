Classificazione
NOMINE E INCARICHI DI CONSULENZA E SPECIALI
Nomine


Resoconto integrale del dibattito dell'aula
Oggetto del Consiglio n. 2361 del 8 gennaio 1997 - Resoconto
SEDUTA ANTIMERIDIANA DELL'8 GENNAIO 1997
OGGETTO N. 2361/X Nomina di un rappresentante della Regione in
seno al Consiglio direttivo dell'Aero-Club Valle d'Aosta.
Presidente Ha chiesto la parola il Consigliere Perron.
Perron (UV) Pour proposer M. Grisenti Sandro.
Presidente Si procede alla votazione:
- Consiglieri presenti: 28
- Consiglieri votanti: 27
- Astenuti: 1 (Chiarello)
- Schede nulle: 2
- Schede valide: 25
- Schede bianche: 3
Hanno riportato voti:
- Grisenti Sandro: 15
- Usel Carlo: 7
Presidente In base all'esito della votazione risulta designato
quale rappresentante della Regione in seno al Consiglio Direttivo
dell'Aero Club Valle d'Aosta, per il quadriennio 1996/2000 che
scadrà il 22 settembre 2000, il Signor Grisenti Sandro (residente
in Aosta, via Monte Solarolo, 26).
Deliberazione Il Consiglio
Premesso che:
- la legge regionale 27 marzo 1991, n. 12, disciplina le nomine
e le designazioni di competenza regionale e in particolare
all'articolo 2 - primo comma - stabilisce che le nomine dei
componenti degli organi collegiali di amministrazione, dei sindaci
o revisori dei conti di enti od istituti di diritto pubblico e
privato, aziende, società, fondazioni, comunque spettanti alla
Regione, sono attribuite alla competenza del Consiglio
regionale;
- con legge regionale 3 aprile 1991, n. 14 è stata autorizzata
l'erogazione di un contributo ordinario annuo a favore dell'Aero
Club Valle d'Aosta per l'esercizio di attività turistico - sportive
di interesse regionale;
- l'articolo 6 della Convenzione Rep. n. 10157 del 29 agosto
1991, stipulata tra la Regione Autonoma Valle d'Aosta e l'Aero Club
Valle d'Aosta, riserva alla Regione la facoltà di nominare un
proprio rappresentante in seno al Consiglio Direttivo;
- il summenzionato Consiglio Direttivo è scaduto il 20 settembre
1996 per compiuto quadriennio di carica;
Vista la determinazione della Commissione per le nomine che, a
seguito della pubblicazione nel Bollettino ufficiale della Regione
n. 34 del 30 luglio 1996 dell'elenco delle nomine in scadenza nel
secondo semestre dell'anno 1996, nella riunione del 28 novembre
1996, si è espressa sulle seguenti candidature:
1) Bo Romano 4) Grisenti Sandro
2) Dalle Giorgio 5) Usel Carlo
3) Fisanotti Gian Franco 6) Ventura Giulia
Ritenuto necessario provvedere alla nomina di un rappresentante
della Regione in seno al Consiglio Direttivo dell'Aero Club Valle
d'Aosta per il quadriennio 1996/2000 che scadrà il 22 settembre
2000;
Visto il parere favorevole di legittimità rilasciato dal
Dirigente del Servizio Affari Generali della Presidenza del
Consiglio, ai sensi dell'articolo 72 della legge regionale n.
3/1956 e successive modificazioni, e del combinato disposto degli
articoli 13 - comma 1 - lett. e) e 59 - comma 2 - della legge
regionale n. 45/1995, sulla presente deliberazione;
Richiamate le leggi regionali 27 marzo 1991, n. 12 e 3 aprile
1991, n. 14;
Delibera
1) di nominare quale rappresentante della Regione in seno al
Consiglio Direttivo dell'Aero Club Valle d'Aosta, per il
quadriennio 1996/2000 che scadrà il 22 settembre 2000, il Signor
Grisenti Sandro (residente in Aosta, via Monte Solarolo, 26);
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
