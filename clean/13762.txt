Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 252 del 11 novembre 1993 - Resoconto
OGGETTO N. 252/X - Iniziative assunte per potenziare i
controlli da parte dell'USL sulle condizioni di sicurezza del
lavoro. (Interrogazione)
Interrogazione - A conoscenza dei resoconti concernenti gli
infortuni verificatisi sul lavoro in questi ultimi anni;
A conoscenza, altresì, delle iniziative assunte dalle
organizza­zioni sindacali, tendenti ad ottenere un potenziamento
dei ser­vizi di vigilanza e di controllo sulle condizioni di
sicurezza del lavoro da parte dell'U.S.L.;
Visto il rapporto preliminare d'indagine sulla situazione di
pe­ricolo nei cantieri del settore edilizio valdostano elaborato
dalla Società "Tecno Services" di Aosta per conto della V^
Commis­sione consiliare;
il sottoscritto Consigliere regionale
Interroga
l'Assessore competente e la Giunta regionale per conoscere quali
iniziative sono state assunte per potenziare il Servizio di
vigi­lanza dell'U.S.L. previsto a tale scopo con personale
dirigente ed ispettivo qualitativamente preparato ed in grado di
far fronte alle necessità di prevenzione esistenti.
F.to: Rini.
Presidente -
Ha chiesto la parola l'Assessore alla
sanità ed assistenza socia­le, Vicquéry.
Vicquéry (UV) -
En 1993 le personnel de l'Unité
opérationnelle sécurité du travail de l'USL est augmenté à peu près
de 50 pour cent. En effet, aux 4 inspecteurs chargés des activités
de contrôle sur les lieus de travail - les autres sont chargés des
activités de contrôle technique des installations - se sont ajoutés
2 assistants techniques diplômés provenant d'un autre service
d'USL.
En outre, un des participants au cours de 3 ans pour techniciens
spécialisés dans l'hygiène de l'environnement, organisé par
l'Assessorat de la santé et de l'aide sociale, qui suit
actuellement un stage auprès de ladite Unité professionnelle, sera
destiné dès son embauche à la sécurité de travail.
Lors de la réorganisation du Service numéro 1 de l'USL, aux
termes de l'article 7 du décret législatif 502/92, l'organigramme
des dirigeants sera reconsidéré.
Quelque petit qu'il soit, le nombre d'inspecteurs ne doit pas
nous induire en erreur, car il doit être rapporté à la réalité de
notre Région. On a voulu faire une petite comparaison avec l'Emilie
Romagne, qui est considérée à l'avant-garde dans l'organisation des
services de prévention, et la situation est bien loin d'être
négative. Par exemple, alors qu'en Vallée d'Aoste il existe 5
inspecteurs pour 5000 habitants, en Emilie Romagne il n'y en a que
3. En autres mots, si la Vallée d'Aoste peut compter sur un
inspecteur tous les 19000 habitants, l'Emilie Romagne, elle n'en
compte qu'un tous les 34000 habitants. Cela simplement pour dire
que la situation régionale est suffisante.
Presidente -
Ha chiesto la parola il Consigliere
Rini.
Rini (DC) -
Mi dichiaro insoddisfatto della
risposta, in quanto non sono state prese iniziative sufficienti al
potenziamento del servizio, anche se qualcosa è stato fatto. Ciò
nonostante gli impegni as­sunti in questa sede da parte degli
assessori competenti e della stessa Giunta regionale.
La documentazione esistente su questo argomento è ampia e
articolata. Ricordo, ad esempio, le prese di posizione e le
ri­chieste delle Organizzazioni sindacali, le mozioni, le
interpel­lanze e le interrogazioni presentate da tutti i gruppi
consiliari, compresi alcuni gruppi ora presenti in maggioranza, le
ricer­che, gli studi, le relazioni e gli impegni da parte della V
Com­missione consiliare, che aveva anche affidato alla società
Tecno Services una indagine sulla situazione di pericolo nei
cantieri del settore edilizio valdostano.
Ricordo che la stessa Union Valdôtaine, quando era
all'opposi­zione, aveva giustamente richiesto con una mozione che
fossero presi immediati ed urgenti provvedimenti per esercitare
un'azione di prevenzione antinfortunistica.
Dalla risposta dell'Assessore mi sembra che il servizio non sia
stato sufficientemente potenziato, nonostante le occasioni che si
sono presentate. Per esempio, in occasione della legge per la
realizzazione del Pronto Soccorso regionale, tramite il 118,
po­teva non solo essere rivista la pianta organica del servizio di
prevenzione, ma essere costituita l'Unità Operativa autonoma per la
sicurezza del lavoro e dell'impiantistica, con personale dirigente
ed ispettivo adeguato come qualità e quantità, prepa­rato per far
fronte alle necessità di prevenzione esistenti negli ambienti di
lavoro, a sostegno delle imprese, qualora si rendes­se necessario,
per l'applicazione ed il rispetto delle norme di si­curezza
previste dalle normative vigenti e, infine, per instaura­re un
rapporto diretto con le Organizzazioni sindacali dei lavo­ratori e
dei datori di lavoro stessi, nonché con l'Istituto infor­tuni per
quanto di competenza.
Nel prendere atto che non sussiste una volontà politica di
af­frontare adeguatamente e seriamente questa problematica, mi
domando quali risposte daremo a quanti ci chiederanno conto in
futuro di fronte ad eventuali incidenti sul lavoro.
Che non esiste l'interesse a potenziare seriamente questo
setto­re antinfortunistico da parte dell'USL e dell'Assessorato
alla sanità si può capire anche dal fatto che, anziché aumentare il
personale addetto, questo venga addirittura, in certi casi,
dimi­nuito. Mi risulta che una unità sia stata distaccata proprio
all'Assessorato alla sanità.
Per quanto mi riguarda non abbandonerò il campo e nel caso in
cui la situazione non cambi tempestivamente (ricordo che si tratta
della tutela dei lavoratori e degli stessi imprenditori), tornerò
sul problema in modo più incisivo. Grazie.
