Classificazione
ENTI LOCALI
Comuni



Oggetto del Consiglio n. 1735 del 25 gennaio 2006 - Resoconto
OGGETTO N. 1735/XII - Ritiro, ex articolo 94, comma 3, del
Regolamento interno, dell'interrogazione: "Richieste ai Comuni di
dati sulle produzioni agroalimentari avanzate dalla società Seven
Agrim S.p.a. di Roma".
Interrogazione
Preso atto di persistenti richieste, formulate ai Comuni
valdostani da parte della Società SEVEN AGRIM spa con sede a Roma,
inerenti i prodotti tipici valdostani;
Rilevato che la società richiama duramente i Comuni a
provvedere alla ricerca e trasmissione dei dati inerenti le
produzioni agroalimentari o comunque presenti nel territorio
comunale con le eventuali forme di produzione;
Rilevato che tali richieste sono state formulate "... per un
interesse diretto, concreto e attuale, giuridicamente tutelabile ex
articolo 15, comma 1, lettera b) Legge 15/2005...", minacciando
ricorso all'autorità competente;
il sottoscritto Consigliere regionale
Interroga
la Giunta regionale:
1) se è a conoscenza di tali richieste formulate ai Comuni
valdostani;
2) se la Società SEVEN AGRIM spa ha in atto accordi di
qualsiasi tipo con l'Amministrazione regionale;
3) se tali richieste di dati siano legittime anche di fronte
a costi di ricerca e predisposizione che i Comuni dovranno
affrontare e alla Legge sulla "Privacy".
F.to: Viérin Marco
Presidente - Il Consigliere interrogante è assente... altri, del
gruppo? Non ne abbiamo notizie. Ai sensi del 3° comma dell'articolo
94 del Regolamento interno del Consiglio, l'interrogazione è allora
decaduta.
Il Consiglio prende atto, concordando.
