Classificazione
BENI CULTURALI
Musei, biblioteche, archivi storici e aree di interesse archeologico
TURISMO E INDUSTRIA ALBERGHIERA



Oggetto del Consiglio n. 508 del 21 aprile 2021 - Resoconto
OGGETTO N. 508/XVI - Interrogazione: "Azioni di comunicazione
per incrementare il numero di visitatori dell'area megalitica di
Saint-Martin de Corléans".
Bertin (Presidente)
- Riprendiamo dal punto n. 20
all'ordine del giorno. Consiglieri, siete invitati a prendere
posto. Per la risposta, ha chiesto la parola l'assessore
Jean-Pierre Guichardaz, ne ha facoltà.
Guichardaz J. (PCP) -
Rispondo alle domande poste
dall'interrogante, dal collega Baccega. Relativamente alla prima
domanda: "quanto è stato investito per realizzare l'opera allo
stato attuale tra risorse regionali e risorse europee", l'ammontare
speso fino ad ora per la realizzazione del parco archeologico è il
seguente: la spesa relativa alla realizzazione della struttura
architettonica e degli impianti generali è pari a 18.850.544,46
euro ed è stata totalmente sostenuta dall'Amministrazione
regionale; la musealizzazione dell'area nord, la spesa relativa al
primo lotto di allestimenti realizzato nell'ambito del progetto
FESR 2007-2013 "Realizzazione di allestimenti multimediali
finalizzati alla valorizzazione economica del Parco archeologico di
Saint-Martin de Corléans, primo lotto", è pari a 4.864.389,78 ed è
stata sostenuta per il 40 percento dall'Unione europea, per il 42
percento dallo Stato e per il restante 18 percento
dall'Amministrazione regionale. Un'ulteriore somma pari a
775.559,31 è stata sostenuta dalla Regione mediante il ricorso a un
mutuo Finaosta, come stabilito dalla deliberazione della Giunta
regionale n. 244 in data 26 febbraio 2016 inerente l'approvazione
degli interventi riguardanti il patrimonio di interesse culturale
che venne denominato piano cultura. Relativamente alla spesa del
secondo lotto di allestimenti, che attualmente è ancora in fase di
esecuzione realizzato nell'ambito del progetto FESR 2014-2020 "Rete
cultura e turismo per la competitività, area megalitica di
Saint-Martin de Corléans ad Aosta, secondo lotto", è pari a
3.780.000 e sarà sostenuta per il 50 percento dall'Unione europea,
per il 35 percento dallo Stato e per il 15 percento
dall'Amministrazione regionale tenendo conto che le spese sostenute
dal 1° giugno 2020 al 31 luglio 2021, alla luce degli interventi
messi in atto per far fronte alla pandemia in corso, saranno
interamente rimborsate dall'Unione europea, che coprirà pertanto
anche la quota di cofinanziamento regionale. Un'ulteriore spesa
pari a 3.800.000 sarà interamente coperta dallo Stato, dal
Ministero per i beni e le attività culturali e per il turismo
nell'ambito del progetto "Piano stralcio cultura e turismo, Fondo
per lo sviluppo e la coesione FSC 2014-2020 Parco archeologico e
Museo dell'area megalitica di Saint-Martin de Corléans". Spero di
aver chiarito il quadro finanziario.
Poi lei mi fa due domande: "quanti visitatori hanno visitato la
struttura museale archeologica e quanti visitatori hanno visitato
la mostra "I dinosauri"". Non sto a leggerglieli mese per mese ma
glieli do anno per anno. Allora la mostra dei dinosauri dal 7
dicembre 2019 all'8 marzo 2020 ha staccato 15.071 biglietti, gli
ingressi totali invece da giugno 2016 a dicembre 2020 nell'area,
proprio nel sito, sono, per l'anno 2016, 15.623, l'anno 2017
13.871, l'anno 2018 9.818, l'anno 2019 16.325 e nell'anno 2020
12.546. Tenga conto che nell'anno 2020 abbiamo avuto zero emissioni
ad aprile e a maggio, 2 a giugno e poi da ottobre in poi non è più
stato aperto, quindi il dato è comunque un dato rispetto agli altri
in linea se non addirittura migliore, parlo dell'ultimo anno del
2020.
Poi chiede "se siano state fatte valutazioni sulla base di tali
dati nell'ottica di un'adeguata azione di comunicazione per
incrementare il numero dei visitatori una volta terminata la
pandemia". Non sappiamo quando terminerà ma contiamo che l'area
possa essere riaperta nei prossimi mesi in base all'andamento della
situazione pandemica. L'Assessorato verifica sempre il numero dei
visitatori nei vari siti aperti al pubblico a cui seguono le dovute
valutazioni e così è stato fatto anche per l'area megalitica.
Peraltro l'attenzione non è rivolta solo ai dati quantitativi ma
anche al grado di soddisfazione del pubblico, vengono fatti dei
questionari, dei sistemi di
customer satisfaction
. La
realizzazione di adeguate azioni di comunicazione, in
considerazione dello straordinario rilievo scientifico di respiro
internazionale del sito, è tra gli obiettivi che la Soprintendenza
persegue con continuità oramai dalla data dell'apertura. Un
percorso di comunicazione sull'importanza dell'area megalitica e
della sua conoscenza, non solo per il patrimonio tangibile presente
ma anche per i significati, le vocazioni, la sacralità, il dialogo
con l'antico che tale patrimonio offre è stato avviato a partire
dal 2017 sviluppando una serie di esposizioni. Tra queste l'ultima,
come immaginato unitamente alla
Société valdôtaine de
préhistoire et d'archéologie
, è quella appunto destinata ai
dinosauri, che ha avuto un forte impatto emotivo e ha costituito
una buona attrattiva per le famiglie e in generale per il grande
pubblico. È stata anche l'occasione che ha fatto scoprire,
apprezzare e conoscere a molti il sito archeologico di
Saint-Martin, perché devo confessare è un sito non facile da un
punto di vista di lettura e quindi di frequentazione. Purtroppo
questo percorso è stato bruscamente interrotto, come dicevamo
prima, dallo stato di emergenza sanitario determinatosi dal Covid.
Durante la pandemia comunque non sono venute meno le attività per
la promozione dell'area megalitica mediante comunicazioni
strutturate sul sito
web
della Regione, interventi su canali
social
e questo genere di attività sta proseguendo tuttora
anche in vista dell'auspicata riapertura. Sono molti i contatti,
tra l'altro, con musei e istituzioni anche di livello europeo, così
come con professionalità di rilievo per la messa a punto di
iniziative e attività che si spera daranno all'area un'adeguata e
prestigiosa visibilità, alcune saranno già realizzate e sono in
programma per l'anno in corso, altre sono a più lungo termine.
Certo l'incertezza sulla evoluzione della situazione
epidemiologica non ci consente di essere comunque più precisi in
merito, senz'altro coglieremo l'occasione di quest'anno di
transizione per continuare a pianificare una strategia di
comunicazione anche in vista, tra l'altro, del ritorno, oltre che
alla normalità, anche del completamento dei lavori del secondo
lotto, che è previsto per la fine del 2022, che amplierà l'offerta
culturale proseguendo in apposite sale la narrazione della
preistoria dal periodo del ferro fino alla romanità e mettendo a
disposizione un'area per esposizioni temporanee, una sala civica in
cui sarà possibile tenere conferenze, convegni e altre iniziative.
I lavori sono già a buon punto, io ho avuto occasione qualche tempo
fa di verificare, sono in allestimento, è quasi terminata la parte
impiantistica, adesso si stanno occupando di tutta la parte
relativa agli allestimenti, eccetera.
Aggiungo ancora, come più volte detto all'interno in quest'aula,
che ovviamente il biglietto dell'area megalitica rientrerà nel
biglietto cumulativo attraverso poi un ragionamento anche di
accesso per le fasce più giovani e che è nostra intenzione intorno
al 23-24 di giugno comunque di fare un evento di tipo musicale
nell'area megalitica, che dovrebbe servire anch'esso a far
decollare l'attività anche dell'area, quindi cercando di
contaminare e unire generi diversi ma che vanno tutti nella stessa
direzione: quella di valorizzare dal punto di vista culturale
l'area archeologica.
Presidente -
Per la replica, ha chiesto la parola il
consigliere Baccega, ne ha facoltà.
Baccega (PA) -
Grazie Assessore, sicuramente è stato
esaustivo nella risposta. L'interrogazione nasce un po' dal
dibattito che si è tenuto in questi mesi relativamente
all'ampliamento dell'Ospedale Parini, dove si è evidenziata la
necessità di avere un confronto serrato con la Soprintendenza per
fare le necessarie e approfondite valutazioni. Nell'audizione della
dottoressa De La Pierre e della dottoressa Armirotti si è
evidenziato che gli scavi sono stati condotti - parlo di quelli a
fianco del Parini - hanno portato alla luce molti resti monumentali
e tracce antropiche molto importanti, che vanno dal quarto
millennio A.C. fino all'epoca medievale ed è tutto stato anche
sufficientemente evidenziato dal Comitato scientifico istituito
dalla Regione. Sono ritrovamenti archeologici eccezionali a livello
europeo e a livello anche internazionale in genere. Abbiamo quindi
valutato nell'ambito del dibattito, nell'audizione l'accostamento e
la correlazione con il sito di Saint-Martin de Corléans ed è sulla
base di queste cose che sia la dottoressa Armirotti che la
dottoressa De La Pierre intendono creare un sito archeologico come
Sovrintendenza, sito archeologico
tout court
aperto al
pubblico valorizzato con le più moderne concezioni di museologia e
di museografia, dotato di apparati didattici di un certo spessore
con vetrine e rimettendo in sito lo scheletro del guerriero,
compresa la spada, e tutti i reperti di epoca romana e di epoca
medievale, quindi costruire un sito archeologico a tutti gli
effetti, e sono sicuramente dei buoni propositi.
Tornando all'area megalitica di via Saint-Martin de Corléans
dove ancora oggi non ci sono le audioguide, io la sollecito ad
andare nella direzione di fornire le audioguide per i visitatori,
perché è fondamentale soprattutto per quella tipologia di
esposizioni che ci sono, i dati che lei ci ha fornito sono
sicuramente interessanti e funzionali anche per fare delle
valutazioni sul futuro, su che tipologie di investimenti fare
relativamente a questi siti. Qui siamo già oltre ai 32 milioni, non
ho capito se il secondo lotto è già compreso in queste risorse,
però mi leggerò con più attenzione la sua risposta. Anche qui si
sono fatti degli sforzi notevoli, c'è stata un'inaugurazione
importante che ha avuto anche una visibilità nazionale alla
presenza del sottosegretario del Ministero dei beni culturali, la
dottoressa Ilaria Borletti Buitoni; come ha detto lei, si sono
inseriti spazi espositivi, si sono promosse conferenze le più
svariate sui vitigni, mostre e quant'altro.
Devo dire che lo sforzo in questo senso è stato fatto, la
volontà di andare a costruire di inserire il sito nel biglietto
cumulativo è sicuramente importante. Noi riteniamo però che, dal
punto di vista della comunicazione, soprattutto per il
target
che andiamo a individuare per quel sito, si debba
fare uno sforzo in più, si debba lavorare in una direzione
importante. Ribadisco quindi la soddisfazione per la risposta, sono
importanti i dati che ci ha fornito e ci devono anche un pochino
invitare a riflettere sui livelli di investimento che vengono fatti
su determinate opere. Questo ce lo sottolinea anche più volte la
Corte dei conti. Le valutazioni che faremo quindi dovranno essere
fatte in modo molto oculato soprattutto in questa fase, ma
ribadisco la necessità di investimenti in comunicazione per andare
a individuare il reale target di quella struttura.
