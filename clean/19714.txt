Classificazione
GIUNTA REGIONALE


Resoconto integrale del dibattito dell'aula
Oggetto del Consiglio n. 2873 del 2 dicembre 2002 - Resoconto
OBJET N° 2873/XI Communications du Président de la Région.
Assomption "ad interim" des fonctions de l'Assessorat du tourisme,
des sports, du commerce et des transports.
Président
La parole au Président de la Région, Viérin
Dino.
Viérin D. (UV)
Le Gouvernement aussi se joint aux
condoléances exprimées pour le décès de M. Albert Chamonin et
exprime toute sa peine et toute sa sympathie à sa famille.
Je vais présenter trois communications.
La première: le Substitut du Procureur de la République auprès
du Tribunal d'Aoste, M. Longarini, le 29 novembre a informé la
Présidence de la Région de la mise à exécution le jour même de
l'ordonnance de détention provisoire sous forme d'assignation à
résidence à l'égard de l'Assesseur Claudio Lavoyer. Ladite
ordonnance a été prise à propos des délits visés aux articles du
Code pénal n° 319, n° 319 bis et n° 321, corruption, n° 640 et n°
640 bis, escroquerie, et n° 314, péculat.
Nous ne pouvons cacher notre surprise et notre étonnement pour
cette mesure et, tout en confirmant notre solidarité humaine et
personnelle à l'égard d'un collègue, ainsi que notre confiance en
la Magistrature, nous espérons que l'Assesseur Lavoyer pourra
définir sa position, en repoussant ces accusations et que la dite
Magistrature éclaircira au plus tôt les aspects de cette affaire,
pouvant ainsi préciser le bien-fondé et la portée de toutes les
accusations formulées. A ce propos, l'Assesseur Lavoyer, par une
lettre qui m'a été adressée - que je viens de recevoir et que je
transmettrai donc ensuite à la Présidence du Conseil, qui est
compétente en la matière -, tout en déclarant son innocence ainsi
que sa volonté de le prouver le plus tôt possible, mais comprenant
la situation politique et administrative qui en découle, a
volontairement remis son mandat d'Assesseur au tourisme, aux sports
et aux transports. Je vous donne à cet effet lecture de la lettre:
"Al Signor Presidente della Regione della Valle d'Aosta, io
sottoscritto Claudio Lavoyer, pur protestando la mia totale
estraneità alle vicende che hanno originato il procedimento penale
che mi vede indagato, ritenendo indispensabile svolgere le mie
difese senza alcun tipo di condizionamento e senza alcun imbarazzo
per il movimento politico al quale mi onoro di appartenere e per la
Giunta, di cui sono membro, dichiaro di rassegnare le dimissioni da
Assessore al turismo, sport, commercio e trasporti della Regione
autonoma Valle d'Aosta, Aosta 2 dicembre 2002".
Nous savons gré à M. Lavoyer d'avoir bien voulu séparer,
démontrant ainsi un respect profond des institutions, sa position
personnelle de ses fonctions administratives, afin de permettre à
la Magistrature d'éclaircir la position qui le concerne dans les
conditions les meilleures. Nous espérons, nous aussi, qu'il pourra
à cet effet prouver son innocence. J'ai l'intention d'assurer donc
"ad interim" les fonctions d'Assesseur au tourisme, aux sports, au
commerce et aux transports et cela pour la période nécessaire - une
courte période je l'espère, une période transitoire allant au moins
jusqu'à l'examen et la discussion par cette Assemblée de cette
démission - pour permettre aux forces politiques d'analyser la
situation, de se confronter et de formuler les propositions
qu'elles jugeront utiles et nécessaires quant au remplacement de
l'Assesseur Lavoyer.
Deuxième communication. Avec la Commune de Saint-Vincent nous
avons procédé aujourd'hui, eu l'étude du notaire Marcoz, à la
constitution de la société par actions "Casino de la Vallée",
conformément aux décisions prises par cette Assemblée par la loi
portant constitution de cette même société. Font partie de cette
société pour ce qui est du Conseil d'administration: MM. Arrigoni,
Gili, Tuosto, Trentaz et le Prof. Zanetti; pour ce qui est du
Conseil des commissaires aux comptes, MM. Vietti, Bonazzi et
Conchatre, en tant que membres effectifs, et MM. Franco et
Ciocchini en tant que membres remplaçants. Enfin, à compter
d'aujourd'hui, le Bureau de presse de la Présidence de la Région a
un nouveau responsable: il s'agit de Mme Battistini Varda que vous
connaissez certainement: elle a rempli différentes fonctions au
sein de cette Administration même en qualité de Responsable du
bureau de presse, mais également en tant que responsable de notre
bureau de Rome et de notre Direction des rapports avec l'extérieur.
A Mme Varda, tout en la remerciant pour la disponibilité qu'elle a
démontrée, nous formulons nos v?ux les meilleurs de bon
travail.
Président
Je rappelle que, par décision de la Conférence
des Chefs de groupe, ce débat pourra s'étendre au-delà des termes
habituels et donc chaque conseiller pourra intervenir pour la durée
de dix minutes.
La parole au Conseiller Curtaz.
Curtaz (PVA-cU)
Ovviamente intendo intervenire sulla
prima comunicazione del Presidente della Regione in riferimento a
questa brutta e delicata vicenda - la "vicenda Lavoyer-Maccari" -
che riporta la Valle d'Aosta indietro di un decennio, atteso che, a
nostro giudizio, ci sono le avvisaglie per una nuova Tangentopoli
locale. Intendo intervenire facendo una distinzione fra quello che
è il profilo penale da quello che è il profilo politico, ho già
avuto occasione di ribadirla la scorsa seduta, chiarendo che un
conto è la vicenda penale, che seguirà il suo corso, un altro è la
vicenda politica di cui siamo chiamati a discutere. È stato
invocato più volte peraltro - e penso che sarà invocato anche oggi
da parte dei consiglieri che vorranno intervenire - un principio
costituzionale di non colpevolezza: spesso si dice che la
Costituzione prevede un principio di presunzione di innocenza, in
realtà la formulazione è diversa, forse la sostanza è la medesima,
ma i costituenti erano abbastanza attenti nell'utilizzare le
parole.
A questo mio intervento - lo voglio dire proprio perché, con
l'Assessore Lavoyer in particolare, ho avuto un rapporto politico
sempre piuttosto contrastato e a volte polemico, perché abbiamo da
contestargli molte cose in questa legislatura - deve precedere un
sentimento di rispetto verso la sofferenza di chi è sottoposto a
una misura cautelare. Se dobbiamo distinguere, come è giusto,
l'aspetto penale dall'aspetto politico, la presunzione di non
colpevolezza non ci deve impedire di ragionare sui fatti che sono
oggetto di indagine, perché l'invocazione di questo principio
costituzionale non deve essere una sorta di anestetico che rinvia
la discussione a sentenze definitive, che sappiamo si avranno forse
fra sette o nove anni o, magari, a prescrizioni definitive -
ricordo vicende gravissime a livello nazionale, ma anche a livello
locale, finite con prescrizioni -, che, dal punto di vista
procedurale, significa accertamento della colpevolezza
dell'imputato. Quando si dà atto quindi che è intervenuta la
prescrizione, non viene riconosciuta l'innocenza dell'imputato,
perché se l'imputato è innocente, il giudice assolve. Dico questo
in riferimento a passate vicende, che hanno visto coinvolti
personaggi di spicco della politica valdostana, che se la sono
cavata, come succederà a molti personaggi di spicco della politica
nazionale, con le prescrizioni. Dicevo: a questo principio di
presunzione di non colpevolezza penale, caro Presidente della
Regione, non corrisponde un principio di presunzione di
irresponsabilità politica! Questo principio non c'è nel nostro
ordinamento! Noi, quindi, esprimiamo, come già facemmo la scorsa
volta, una certa delusione, un certo rammarico per come lei ha
rappresentato la vicenda o, meglio, per come non l'ha
rappresentata, per come ha fatto queste comunicazioni: con spirito
notarile, quasi fosse una vicenda che non la
riguardasse… e soprattutto perché lo ha
fatto eludendo alcuni punti essenziali!
Non è stata detta una parola sul rapporto fiduciario che legava
Lei e la Giunta, al Dirigente Maccari e sul rapporto fiduciario di
tipo politico che lega lei e la Giunta all'Assessore Lavoyer! Le
due comunicazioni che lei ci ha dato, dal punto di vista formale,
quindi sono un atto dovuto ma, dal punto di vista sostanziale, per
noi, che leggiamo i giornali tutti i giorni, sono due comunicazioni
inutili e mi sembra che non sia un buon modo per affrontare con la
chiarezza e la trasparenza, che tutti invochiamo, una vicenda tanto
delicata! Noi lamentiamo in sostanza che non ci sia, da parte di
questa maggioranza e della Giunta, un'assunzione di responsabilità
politica di ciò che è avvenuto e di ciò che sta avvenendo.
Apprendiamo oggi dalle comunicazioni che l'Assessore Lavoyer si è
dimesso. Anche questo è un atto dovuto, che serve a rendere anche
più pacato il dibattito odierno. Sarebbe stato assai grave, dal
nostro punto di vista, se oggi avessimo affrontato questa
discussione e quella sul bilancio con un Assessore oggetto di
indagine non dimissionario. Un atto dovuto, quindi, che potrà
servire a rendere più sereno il dibattito.
A proposito dell'esigenza che su questa vicenda venga fatta la
massima chiarezza e trasparenza, ricordo che, nel corso della
scorsa adunanza consiliare, si è molto dibattuto sulla necessità,
sull'opportunità di istituire una commissione di indagine - non nei
confronti delle persone, perché né l'aula consiliare, né le
commissioni di indagine sono luoghi in cui fare i processi -, che
serva a far capire agli amministratori perché c'è un sistema di
controlli interni che non funziona, perché c'è un sistema di
rapporti fiduciari che non funziona. A nostro giudizio, quindi,
questa richiesta di istituire una commissione di indagine, che
abbia la sua fonte nel Consiglio, in tutte le forze politiche, di
maggioranza e di opposizione, che sono rappresentate in questa
assise, va rinnovata; il nostro gruppo la rinnoverà attraverso una
risoluzione che verrà presentata nei termini stabiliti dal
Regolamento. Credo che la maggioranza non ci potrà più rispondere,
come è successo l'altra volta, che c'è già una "commissioncina"
della Giunta - che deve fare un'indagine conoscitiva con quel tempo
ridotto e per alcune "cosette" -, ma che è necessario fare una
riflessione più ampia, a cui tutto il Consiglio deve partecipare e
in cui il Consiglio è chiamato ad assumersi le proprie
responsabilità in questa vicenda. Torneremo quindi sull'argomento
quando la risoluzione verrà posta in discussione e in occasione di
un'interrogazione che ha come oggetto proprio la Commissione
istituita dalla Giunta.
Président
La parole au Conseiller Aloisi.
Aloisi (GM1)
Esprimo anch'io un forte disagio e una
profonda amarezza per la vicenda che ha colpito l'Assessore
Lavoyer, che, in momenti difficili e delicati come questi, ha
dimostrato, rassegnando le dimissioni, un'alta sensibilità nei
confronti delle istituzioni; sensibilità che nessuno metteva in
dubbio: si ha e si continuerà ad avere rispetto per l'atto
compiuto! Quando si tratta di vicende di questo tipo, chi mi
conosce sa che non esprimo giudizi frettolosi. Ho fatto mia, come
d'obbligo, la cautela, non solo in ossequio al principio di non
colpevolezza fino a quando non si è in presenza di una sentenza
passata in giudicato, ma anche perché ci sono delle indagini in
corso e l'operato della Magistratura va rispettato.
Esprimo rispetto per questo operato, ma alla stessa chiedo, con
quella determinazione che mi caratterizza, di fare chiarezza in
fretta; di fare chiarezza specialmente quando in queste vicende
sono coinvolte persone che operano nelle istituzioni; di fare
chiarezza proprio per non avvalorare quel clima di sospetto che
vicende come queste generano nella comunità e che spesso suonano
come una condanna prima che la stessa Magistratura si pronunci; di
fare chiarezza in fretta e al più presto possibile anche perché c'è
di mezzo la credibilità di tutte le istituzioni, Magistratura
compresa. Credo che questo tipo di riflessione sia quello più
appropriato in questi momenti: rispettoso dell'operato della
Magistratura, ma anche rispettoso dell'operato di chi per anni ha
lavorato qui, in mezzo a noi e si trova oggi di fronte alla
limitazione della libertà personale.
Président
La parole au Conseiller Frassy.
Frassy (FI)
Auspicavamo che si potesse evitare questa
"coda" sulle comunicazioni del Presidente, nel senso che - volendo
riprendere le comunicazioni che il Presidente ha fatto nel corso
della scorsa adunanza consiliare - avevamo espresso delle
perplessità circa la maniera con la quale il Presidente aveva
definito "l'affaire Maccari", ritenendo questa definizione
semplicistica ed ottimistica. Devo dire che, a distanza di quindici
giorni, questa nostra definizione mai come ora risulta essere
confermata dai fatti e anche che le comunicazioni del Presidente
noi le interpretiamo in una maniera diversa da come in effetti sono
svolte o, perlomeno, auspicheremmo che venissero interpretate dal
Presidente in maniera diversa.
Presidente, le comunicazioni che lei ci fa ultimamente hanno un
po' l'andamento delle letture della domenica che si ascoltano a
messa, nel senso che non portano novità, perché chi è attento al
rito sa benissimo ogni domenica cosa deve essere letto e, dando per
scontato che tutti qui si informino, le sue comunicazioni
equivalgono alle letture del mercoledì, del lunedì in questo caso.
Noi ci domandiamo se a questa seconda serie di comunicazioni, su
quello che penso neppure più il Presidente possa definire
"l'affaire Maccari", seguiranno ulteriori comunicazioni oppure se
oggi il Consiglio, con uno scatto di orgoglio e raccogliendo le
prime dichiarazioni espresse in aula dal collega Aloisi, ma anche
espresse nei corridoi da altri colleghi, vorrà effettivamente
iniziare a fare chiarezza, anche perché a noi non è sfuggita la
differente modalità di approccio con cui lei ha affrontato la
questione quindici giorni fa e oggi!
Lei oggi, nel dare notizia di quello che era un fatto notorio,
ha espresso "étonnement et surprise pour cette mesure" riferendosi
al provvedimento della Magistratura e si è detto fiducioso del
fatto che l'Assessore Lavoyer possa quanto prima dimostrare la sua
estraneità ai fatti che gli sono stati contestati. Noi, Presidente,
non abbiamo sentito espressioni simili quindici giorni fa, quando
ci ha dato una comunicazione secca e ci ha detto che, nel
frattempo, la Giunta aveva provveduto ad istituire una commissione
di indagine fiduciaria! Il suo comportamento quindici giorni fa è
stato differente da un punto di vista comunicazionale, ma anche
emotivo, ma entrambi i rapporti, al di là del fatto che uno sia
amministrativo e l'altro politico, sono fiduciari, relativi a
persone che lei, nell'ambito della sua libertà politica di azione,
ha scelto e deciso di "affiancare" alla sua azione politica ed
amministrativa!
Presidente, alla luce di quello che è successo, e non avendo la
sfera di cristallo per poterci dare risposte su quello che potrà
accadere o non accadere, riteniamo che i provvedimenti assunti
quindici giorni fa da lei e dalla sua Giunta siano insufficienti,
non solo per il giudizio politico che avevamo già espresso quindici
giorni fa, ma "insufficienti" alla luce dei fatti successivi! La
commissione fiduciaria, da lei istituita, si limitava a fare il
punto della situazione su quanto era accaduto alla Direzione
dell'Ufficio stampa della Giunta regionale. Noi riteniamo che oggi
non sia più sufficiente limitare la vicenda a quell'ufficio
specifico, perché i fatti ci fanno intendere che, probabilmente, la
problematica ha dimensioni diverse rispetto a quelle che si
prospettavano in un primo tempo. Riteniamo che questo Consiglio
debba appropriarsi dei suoi compiti di controllo, debba far fronte
ai propri diritti, ma anche ai propri doveri! Reputiamo altresì che
il non considerare la gravità di queste vicende dal punto di vista
amministrativo sia un'omissione da parte del Consiglio dei propri
compiti istituzionali!
Auspichiamo, di conseguenza, che quanto non fu accolto dopo
ampio dibattito possa essere rimeditato nel corso dell'adunanza
consiliare odierna, anche perché il nostro gruppo, come già
anticipato, proporrà una risoluzione per la costituzione di una
commissione di inchiesta ai sensi dell'articolo 21 del Regolamento,
che la prevede in casi particolari. Riteniamo di essere in un caso
particolare, perché se non lo è questo, colleghi consiglieri,
spiegatemi quali sono i casi particolari a cui fa riferimento
l'articolo 21! Spetterà sicuramente alla Magistratura, con
l'indagine penale, fare chiarezza circa i comportamenti delle
persone, ma penso che sia compito di questo Consiglio capire che
tipo di procedure sono state attuate, quali meccanismi di controllo
non hanno funzionato e se, al di là di quanto oggi è in evidenza,
certe procedure - che vogliamo definire in maniera eufemistica
"anomale" - sono state seguite solo in questa vicenda o se invece
sono seguite abitualmente all'interno di questa
Amministrazione.
Paradossalmente, l'Assessore Lavoyer - forse tardivamente, ma
saranno le inchieste della Magistratura a dire se tardivamente o
meno - ha avuto il buon gusto di togliere questo Consiglio
dall'imbarazzo in cui sarebbe rimasto di fronte ad un suo rifiuto
di prendere atto della situazione nella quale si trova coinvolto e
ha rassegnato le dimissioni. Paradossalmente, l'Assessore Lavoyer
ha avuto molto più buon gusto di quanto non ne abbia avuto lei, mi
scusi, Presidente, ma anche di voi colleghi nel rifiutare di vedere
una realtà! Non volendo partire da conclusioni predeterminate, si
voleva solo iniziare ad esaminare quali potessero essere le verità
amministrative nell'ambito di questa vicenda! Presidente, voglio
solo aggiungere una mia considerazione alle sue, che sono state
quanto meno reticenti! Lo sappiamo, non si celebra nessun processo
in quest'aula, però sarebbe stato doveroso da parte sua, alla luce
degli atti amministrativi che il nostro gruppo ha "posto" in
quest'aula, mi riferisco ad interrogazioni presentate la scorsa
primavera sulla vicenda delle mostre, quando lei revocò quel tipo
di incarico fiduciario al suo addetto stampa, motivandolo in una
certa maniera, che non sappiamo se, alla fine, sarà la "maniera"
che emergerà dalle inchieste in corso…
Poiché ci informiamo, abbiamo letto stralci di intercettazioni, che
sono state pubblicate e che sembrano essere il frutto di
conversazioni che non sono a lei addebitabili, ma che si
riferiscono alla sua persona e, dunque, avremmo gradito che, nel
corso delle sue comunicazioni, avesse avuto modo di smentire quelle
intercettazioni, in base alle quali si sostiene che lei era stato
informato dai suoi collaboratori del comportamento di altri di
loro. Ora, lei questa smentita non l'ha fatta, forse per
dimenticanza, forse perché non considera importante questo fatto!
Noi, invece, Presidente, lo riteniamo politicamente importante,
perché ci sono una serie di situazioni amministrative che lei,
nell'ambito delle sue potestà amministrative, ha variato nel corso
della sua gestione politica.
Forse una precisazione su questo dettaglio - che non è un
dettaglio di poco conto in una vicenda così complessa - avrebbe
contribuito a fare chiarezza sui rapporti interni
all'Amministrazione… non sul
presupposto che lei avesse delle certezze, che probabilmente non
aveva, ma sul fatto che, a fronte di semplici sospetti, lei avesse
ritenuto - e noi avremmo condiviso questa scelta - che, per gestire
determinate situazioni, bisogna essere al di sopra di ogni
sospetto. È per questo che apprezziamo il gesto dell'Assessore
Lavoyer ed esprimiamo dei dubbi sul modo in cui verrà gestita "ad
interim" tutta la vicenda inerente lo sport e quant'altro
riguardava le deleghe dell'Assessore, perché vorremmo capire se
questo "interim" è finalizzato al bilancio e se possiamo definirlo
- ci consenta, Presidente un "interim" al di sopra di ogni
sospetto.
Président
La parole au Conseiller La Torre.
La Torre (SA)
Il nostro movimento è rimasto sorpreso
degli eventi che vedono il coinvolgimento dell'Assessore Lavoyer
nella "questione Maccari". Apprezziamo l'alto senso di
responsabilità di Claudio Lavoyer, che, nel dare le dimissioni, ha
voluto nettamente divaricare la sua posizione personale da fatti
politici e di movimento. Voglio dare lettura - ho avuto il mandato
dal mio movimento - del comunicato stampa che è stato deciso nella
giornata di sabato dal nostro Coordinamento, esso recita:
"Il Coordinamento regionale del movimento Stella Alpina
esprime la propria totale solidarietà all'Assessore Claudio Lavoyer
in relazione agli sviluppi delle indagini giudiziarie in corso;
ripone fiducia nell'operato della Magistratura, auspicando che la
stessa concluda quanto prima le indagini, accertando l'estraneità
dell'Assessore ai fatti a lui contestati. In linea con la
trasparenza che anima ogni iniziativa della Stella Alpina, dà
mandato al proprio gruppo consiliare affinché promuova e sostenga
azioni amministrative e politiche utili a far piena luce su tutti i
fatti già in oggetto di indagine giudiziaria, che hanno coinvolto
l'Amministrazione regionale".
Riteniamo perciò che sia indispensabile un dibattito politico,
così come già annunciato nella Conferenza dei Capigruppo, e
reputiamo che questo dibattito, affinché abbia il suo massimo
approfondimento, tecnicamente debba seguire alla discussione del
bilancio. Noi saremo disponibili a questo discorso e andremo fino
in fondo!
Président
La parole au Conseiller Cottino.
Cottino (UV)
Certamente non è facile - e men che meno
divertente - prendere la parola in questa occasione, ma non sarebbe
stato facile per me neppure se, anziché Capogruppo di una forza di
maggioranza, fossi stato Capogruppo o appartenente ad una forza di
minoranza. Le sensibilità, evidentemente, non sono uguali e non per
questo non vanno rispettate. Non posso però esimermi, anche a
livello personale, di esprimere la mia solidarietà al collega
Lavoyer. Non sempre le azioni giudiziarie hanno portato a delle
condanne, e a risultati che all'inizio sembravano assolutamente
scontati! Credo, dunque, che la prima posizione che dobbiamo
assumere sia quella di essere perlomeno garantisti. Ribadisco anche
oggi, come ho fatto quindici giorni fa, che prudenza vuole che non
si emettano dei verdetti e che si abbia la più ampia fiducia
nell'operato della Magistratura, augurandosi, così come altri
colleghi hanno già detto - e io voglio ripeterlo -, che si metta la
parola fine al più presto possibile.
Non chiedo che non si prenda tutto il tempo necessario per
approfondire la vicenda, ma che si consideri anche che dall'altra
parte c'è la persona del collega Lavoyer, assieme alla sua
famiglia, al movimento di appartenenza, a tutti noi, che
sicuramente abbiamo anche il dovere di approfondire il tutto ma in
tempi brevi. Contrariamente a quanto è stato affermato, nessuno di
noi, neanche quindici giorni fa, ha detto in quest'aula di non
volere ricercare la verità: per giungerci avevamo semplicemente
individuato uno strumento diverso. Avevamo già una commissione di
indagine nominata e pensavamo, in tutta onestà, che attraverso la
Conferenza dei Capigruppo, si potesse: da un lato per far luce fino
in fondo sull'avvenimento e, dall'altro, tenere informati tutti i
colleghi consiglieri. Venire oggi ad affermare che si è voluto fare
dell'ostracismo per evitare che tutti fossero a conoscenza dei
dettagli della questione, è un atteggiamento non solo forzato, ma -
lo dico con tutta tranquillità - è uno sviare la realtà che è
completamente diversa! Espressa la fiducia nella Magistratura, dico
che noi siamo disponibili a valutare tutti quegli strumenti idonei
che possono approfondire questa spiacevole vicenda. Nessuno ha la
minima intenzione di ostacolare il cammino dell'informazione! Siamo
sicuramente d'accordo: di mettere in piedi tutti quegli strumenti
atti a perseguire questo intento.
Il nostro dovere ci impone anche la continuazione del nostro
dovere, permettetemi perciò di aggiungere un breve commento
relativo alla seconda dichiarazione del Presidente. Non posso che
esprimere il mio plauso al Governo per aver portato avanti, in
condizioni disagevoli, la questione della formazione della società
"Casino de la Vallée", perché, anche in momenti difficili, il
dovere ci impone di andare avanti.
Cercheremo, nel prosieguo di questa sessione, di dimostrare
quanto ci interessa continuare a portare avanti i problemi della
Valle d'Aosta, indipendentemente dalle momentanee difficoltà.
Président
La parole au Conseiller Fiou.
Fiou (GV-DS-PSE)
Riprendo alcune parole che ho letto:
"La Tangentopoli milanese, quella che ha fatto storia, iniziò
con una mazzetta di otto milioni di lire, successivamente
l'inchiesta si allargò e l'Italia politica fu rivoltata sottosopra
e crollò la Prima Repubblica. Quello che sta avvenendo in Valle
d'Aosta sembra avere delle analogie, almeno nelle accuse, con la
Tangentopoli più famosa d'Italia".
Così inizia l'articolo di fondo di stamani di un quotidiano
locale, che rappresenta - secondo me anche in maniera un po'
furbesca - il clima che gli avvenimenti delle ultime settimane
hanno indotto nella nostra comunità; "stuzzica" però anche
aspettative, agguati, strumentalizzazioni, che si sentono
serpeggiare anche fra gli addetti ai lavori della politica e
dell'Amministrazione. L'immagine della punta dell'iceberg è la più
ricorrente e è ben presente l'attesa, anche un po' morbosa o
interessata, dell'allargamento a macchia d'olio di coinvolgimenti
più o meno eccellenti.
Tutto questo però evidenzia anche l'incompiutezza della
definizione dei fatti in questa fase e la "relativa rilevanza"
delle accuse, non per la sostanza qualitativa - la corretta
amministrazione è un valore che va garantito senza mezze misure -,
ma, certamente, per quella quantitativa. Il paragone della mazzetta
di otto milioni, rapportata ai miliardi emersi successivamente
nella Tangentopoli milanese, è stato utilizzato opportunamente per
sottolineare quella che è forse una "minimalità" delle accuse
emerse, su cui si sono fondati i procedimenti, anche se sui
quotidiani il "rumore" è misurato su ciò che potrebbe esserci e non
su quello che c'è.
Una cosa è certa però: una serie di vicende, "l'affaire
Maccari", ma non dimentichiamo tutta una serie di questioni nate
anche nei comuni - il Comune di Aosta ha almeno tre o quattro
vicende di cui si sta interessando la Magistratura -, creano nella
nostra comunità disorientamento e disagio, che facilitano
l'attecchimento di ipotesi e teorie, anche se queste non sono
sempre supportate da fatti.
Il rischio è che le istituzioni perdano in credibilità. La
Giunta, la maggioranza vedono sminuito un lavoro importante di una
legislatura produttiva. Tutta la classe politica ed amministrativa
valdostana vede ridurre ancora di più una credibilità già
fortemente in crisi e, per ora, reagisce debolmente relativamente a
queste vicende, non sa rispondere in maniera adeguata ai dubbi e al
disorientamento esistente nella comunità.
Sono d'accordo sull'opportunità di essere prudenti, considerato
che ci sono istituzioni che stanno svolgendo in questo senso un
compito importante: bisogna lasciarle lavorare, bisogna avere dei
dati su cui fondare qualsiasi passo successivo, ma ritengo che la
comunità abbia anche bisogno di garanzie e di certezze - garanzie e
certezze che dobbiamo avere la capacità di cominciare ad
individuare fin da subito. Intanto, garanzie di trasparenza,
affinché i fatti successi vengano resi pubblici fino in fondo,
senza nessuna paura, visto che siamo abbastanza tranquilli
relativamente a quanto c'è effettivamente dietro ciò che è emerso;
la garanzia che vengano assunte le responsabilità dell'accaduto,
per porvi rimedio, non per farci su chissà quali fantasie
istituzionali e che venga garantita la continuità nella gestione
pubblica.
Non ci si deve servire di questi fatti per fare qualche
avventurosa invenzione politica, perché la comunità ha bisogno di
governabilità, non di avventure! Questi aspetti chiedono passi
dolorosi, tutti abbiamo, anche se
sollecitato… ma poi abbiamo accolto le
dimissioni dell'Assessore con dolore: non è così semplice dover
mettere noi in discussione persone con cui abbiamo amicizia e
rapporti, dover mettere in discussione un apparato di cui ci siamo
fidati! Questi passi però, se sono necessari alla trasparenza e
alla correttezza, vanno fatti! Credo che i dubbi, le incertezze
della comunità vengano fugati se sappiamo darle elementi di
continuità e certezze! È su questi aspetti che ci dobbiamo
impegnare!
Président
La parole à la Conseillère Squarzino
Secondina.
Squarzino (PVA-cU)
Mi unisco anch'io alla distinzione
operata dal mio collega Capogruppo, Curtaz, fra il rispetto cui
ogni persona ha diritto, specie nel momento in cui si trova in una
situazione di difficoltà, qualunque essa sia, e l'operato del
politico, la valutazione a cui ogni politico è sottoposto nel
gestire l'amministrazione pubblica. Si tratta di due piani diversi
ed è sul secondo piano che siamo intenzionati a ragionare. Abbiamo
commentato, durante la scorsa adunanza consiliare, l'arresto del
Capoufficio stampa ponendo al Presidente della Regione delle
domande politiche, in merito alle quali aspettavo una risposta.
Pensavo che almeno oggi ci sarebbe stata data questa risposta. C'è
da chiarire ad esempio quali sono i rapporti fra il politico e il
dirigente, a cui il politico affida un incarico di fiducia; come si
esplica la fiducia, su quali elementi di competenza e di richiesta
di professionalità si basa. C'è da chiarire come è possibile che,
all'interno di attività svolte proprio sulla base della fiducia, il
dirigente usi in modo "distorto" il proprio potere e le risorse di
cui dispone per fini non rispettosi della legge.
"Perché… " - abbiamo chiesto allora
e chiediamo nuovamente adesso - "… ad
un settore responsabile dell'informazione sono state affidate
decisioni riguardanti attività tipiche di altri assessorati, come
le mostre o i ritiri sportivi? Perché, ad un certo punto, le mostre
furono di nuovo assegnate ai tecnici dell'Assessorato della
cultura? In base a quali progetti politici?" Sono domande che
avevamo posto l'altra volta, domande a cui speravamo oggi di avere
un minimo di risposta. Ora, c'è un fatto nuovo che emerge
all'attenzione della cronaca: è noto come anche in altri settori si
trovino comportamenti tali per cui le risorse pubbliche paiono
essere utilizzate a fini privatistici, in questo caso la cosa è
particolarmente grave perché coinvolge anche un membro della
Giunta. Crediamo che, a questo punto, siano più che fondate le
nostre richieste di chiarimenti e di informazioni.
Abbiamo chiesto in passato una commissione speciale - richiesta
che non abbiamo allora formalizzato perché si era in presenza di
una richiesta analoga di "Forza Italia" -, oggi, come ha detto il
collega Curtaz, formalizzeremo questa richiesta, presentando nei
tempi dovuti una risoluzione. Riteniamo, infatti, che il Consiglio
non possa limitarsi ad aspettare che la Magistratura svolga il suo
compito, anche perché noi abbiamo delle esigenze di chiarificazione
che esulano dall'accertamento di fatti illeciti. Noi dobbiamo
chiederci come sia potuto avvenire che, all'interno della legge n.
45, con cui si è delineata la riforma dell'organizzazione
regionale, ivi compresa la dirigenza, ci siano dei meccanismi
distorti, meccanismi che, seppur pensati per rendere più snella e
funzionale l'azione amministrativa, nel momento applicativo, alla
luce dell'uso che ne è stato fatto, favoriscono l'insorgere di
comportamenti anomali, di decisioni prese in modo non trasparente,
non controllabile. Questo è un ambito di indagine che compete al
Consiglio, non alla Magistratura, e noi vogliamo che questo compito
il Consiglio se lo assuma! Nel corso della passata adunanza
consiliare la maggioranza ha detto "no" ad una proposta analoga;
speriamo che, di fronte all'acuirsi e all'allargarsi del fenomeno
corruttivo - questo sembra apparire -, non si assumano
comportamenti dilatori, quasi da "struzzo", altrimenti potremmo
ragionevolmente dubitare che la zona di situazioni "grigie", da non
far emergere alla luce del sole, sia ampia.
Président
La parole au Conseiller Tibaldi.
Tibaldi (FI)
Pur essendo animati da spirito garantisca -
mi riferisco ai colleghi di "Forza Italia" innanzitutto, ma anche
agli altri colleghi del Consiglio -, non possiamo esimerci dal fare
alcune riflessioni sui fatti che sono avvenuti in queste ultime
settimane in Valle d'Aosta, e, per fare queste riflessioni, anche
noi prendiamo spunto da alcuni articoli di giornale, perché, come
ha detto poco fa il collega Frassy, il Presidente della Regione si
è limitato a dare delle comunicazioni che sono una sintesi di ciò
che già la stampa ha pubblicato. Vorrei prendere ad esempio alcune
intercettazioni telefoniche - un metodo abbastanza seguito dalla
Magistratura, e non solo, per ascoltare gli affari degli altri:
affari politici in alcuni casi, affari sporchi in altri -,
intercettazioni telefoniche di cui abbiamo già avuto occasione di
leggere determinate trascrizioni nel 1994, quando vennero ascoltati
l'allora Onorevole Caveri e l'allora Consigliere Rollandin, i
quali, già allora, ci diedero uno spaccato di quella che era la
pratica amministrativa e politica diffusa in Valle d'Aosta. Oggi
abbiamo una sorta di "riedizione" e anche noi, come molti
Valdostani, abbiamo fatto alcune riflessioni. È questo il metodo di
gestire la politica in Valle d'Aosta?
Qui i fatti nuovi sono diversi. Il primo è che c'è un
coinvolgimento di personaggi più o meno illustri che si sta
estendendo. "Nell'affaire Maccari", dalla persona del Capoufficio
stampa della Presidenza della Regione sembra che le indagini si
stiano allargando ad altri personaggi, questo lo si legge anche
dalle trascrizioni delle intercettazioni, fermo restando che la
Magistratura debba fare il suo corso. Ripeto: qui siamo tutti
garantisti, ma non possiamo nascondere "la testa sotto la sabbia",
perché c'è un coinvolgimento di personaggi illustri, di dirigenti
di diversi settori; emerge una sorta di arroganza di utilizzo del
potere che non possiamo nascondere e, naturalmente, chissà cosa
ancora emergerà dai contenuti e dalle letture delle numerose pagine
degli atti di indagine, i cui numeri sono scritti sui giornali? Il
fatto nuovo è che dal livello burocratico ora si è passati al
livello politico e questo è il fatto più grave perché, oltre a
dirigenti e funzionari regionali, è rimasto invischiato, per
adesso, anche un Assessore regionale. Noi vorremmo che tutti i
consiglieri approfondissero le loro riflessioni su questo punto. È
proprio facendo degli approfondimenti su questo punto che,
giustamente, qualcuno invocava chiarezza immediata: chiarezza
immediata la farà la Magistratura per quanto è di sua competenza;
chiarezza immediata pretendiamo di farla anche noi con la
costituzione di una commissione di inchiesta.
Il gruppo di "Forza Italia" aveva invocato questa commissione
nel corso della scorsa seduta consiliare, ma la proposta era stata
accolta solo dal gruppo "dell'Ulivo" e respinta, senza spiegazione
plausibile, dalla maggioranza. Come consiglieri regionali, essendo
anche pubblici ufficiali, abbiamo una doverosa pretesa: vogliamo
fare chiarezza, vogliamo conoscere in maniera più approfondita, nei
limiti delle nostre competenze e nell'ambito dei nostri ruoli, i
meccanismi di gestione delle risorse pubbliche, perché non possiamo
limitarci ad apprendere dalle letture di questi articoli con quale
disinvoltura, con quale superficialità o, meglio, con quale
spregiudicatezza venissero utilizzate le risorse pubbliche,
venissero emesse fatture e fatti mandati di pagamento al di fuori
dell'ordinaria correttezza e trasparenza della contabilità
pubblica, cioè dei soldi di tutti i contribuenti!
Noi, come consiglieri regionali, non possiamo limitarci, in
particolare noi dell'opposizione, che abbiamo strumenti più
limitati di "penetrazione" nei meccanismi della macchina
amministrativa, ad invocare l'articolo 116, cioè la semplice
richiesta di documenti, oppure proporre atti ispettivi ad ogni
scadenza consiliare attraverso interrogazioni, interpellanze e
mozioni. Sono queste le ragioni che ci hanno indotto a proporre
quindici giorni fa una commissione di inchiesta e che oggi ci
convincono a riproporla, per cercare di ridare - e riprendo un
passaggio che ho sentito prima da parte di qualche collega -
credibilità alle istituzioni valdostane, credibilità che si sta
appannando. Non possiamo permettere che la credibilità delle
istituzioni valdostane si appanni, solamente perché si sta
appannando la credibilità di qualche persona, che ha ricoperto
ruoli importanti nell'ambito delle istituzioni valdostane. La volta
scorsa era stato individuato un percorso, su proposta del
Capogruppo La Torre, peraltro anche sostenuto dal Presidente del
Consiglio Louvin: il percorso era quello di rifiutare la
commissione di inchiesta, per mettere in atto una sorta di
strumento irrituale, che consisteva nell'informare periodicamente
la Conferenza dei Capigruppo su quanto stava avvenendo. Penso che
oggi sia il Capogruppo La Torre che il Presidente del Consiglio
Louvin siano convinti che la loro proposta non solo è irrituale, ma
è assolutamente impraticabile e inadeguata. Oggi abbiamo bisogno di
fare chiarezza, proprio per la credibilità di questa istituzione,
in maniera approfondita e determinata e, come ha detto qualcuno, in
maniera immediata. È per questa ragione che, al termine del
dibattito che si sta verificando, chiederemo l'iscrizione di una
risoluzione specifica.
Le Conseil régional prend acte de la communication concernant
l'assomption de la part du Président de la Région des fonctions
intérimaires de l'Assessorat régional du tourisme, des sports, du
commerce et des transports.
