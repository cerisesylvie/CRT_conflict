Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 160 del 10 marzo 1983 - Resoconto
OGGETTO N. 160/VII - RINVIO DELL'ESAME DEL DISEGNO DI LEGGE
CONCERNENTE: "ORDINAMENTO DELLA PROFESSIONE DI GUIDA DELLA
NATURA".
PRESIDENTE
: Ha chiesto di parlare il Presidente della
Giunta. Ne ha facoltà.
ANDRIONE - (U.V.):
Poichè sono state messe in
circolazione delle notizie che non sono esatte, per esempio quella
che la professione di guida della natura minaccia altre professioni
- il che non è vero - e che sono all'ordine del giorno ulteriori
incontri con le categorie interessate, chiediamo il rinvio
dell'oggetto alla prossima adunanza del Consiglio per avere il
tempo di dissipare queste paure.
PRESIDENTE:
Ha chiesto di parlare il Consigliere
Mappelli. Ne ha facoltà.
MAPPELLI - (D.C.):
E' lodevole che i valdostani abbiano
preso in amore la flora e la fauna essendo queste fonti di reddito
e di arricchimento culturale, una volta messe a disposizione di
coloro che sono amanti della natura.
Vada dunque il nostro plauso a questi nostri amici. Sono
tranquillo, ed il tempo mi darà ragione, sul fatto che questo
inserimento delle guide della natura non significa modificare
quello che è il ruolo della guida dell'alta montagna; ma non
ritengo di andare oltre su questo oggetto, se non per dire che
gradirei che il Presidente della III^ Commissione, Maquignaz,
gentilmente mi avvertisse qualora questa Commissione venisse
convocata per discutere l'argomento e che mi astengo su questo
rinvio.
PRESIDENTE
: Ha chiesto di parlare il Consigliere
Carlassare per dichiarazione di voto. Ne ha facoltà.
CARLASSARE - (Dem.Prol. Nuova Sin.):
Vorrei ricordare che
su questa legge si erano già pronunciati tutti (o quasi) ed erano
anche abbastanza d'accordo, al di là di alcune correzioni, su tale
proposta.
Poichè erano già stati consultati ampiamente, a livello di
Commissione, sia le guide della natura e le guide di alta montagna
che i funzionari dell'Assessorato, sarei curioso di sapere chi
bisogna ancora consultare; pertanto mi associo alla posizione
espressa dal Consigliere Mappelli: mi astengo per quanto riguarda
il rinvio di questa legge, che per diversi aspetti era stata
sollecitata come urgente e dalle guide di alta montagna e dalle
guide della natura.
PRESIDENTE:
Metto in approvazione la proposta del
Presidente della Giunta di rinviare al 24 marzo con iscrizione
all'ordine del giorno di quell'adunanza l'oggetto n. 28:
ESITO DELLA VOTAZIONE
Presenti: 23
Votanti: 16
Favorevoli: 15
Astenuti: 7 (Carlassare, Carrel, Cout, Dolchi, Mafrica,
Mappelli, Tonino)
Contrari: 1
Il Consiglio approva
