Classificazione
FINANZA REGIONALE E LOCALE
Finaosta



Oggetto del Consiglio n. 1644 del 16 dicembre 2015 - Resoconto
OGGETTO N. 1644/XIV - Interrogazione: "Situazione
organizzativa e gestionale della società Finaosta".
Presidente
- Per la risposta, la parola all'Assessore
Perron.
Perron (UV)
- Grazie Signor Presidente.
Il numero complessivo dei dipendenti è pari a 82 e comprende un
dipendente a tempo determinato: ci sono 8 dirigenti, 38 quadri
direttivi e 36 è il restante personale. Il rapporto quadri sul
totale dei dipendenti è di 38 su 82 e il rapporto dirigenti sul
totale dei dipendenti è 8 su 82 (questi sono i dati aggiornati al
30 novembre 2015).
Sul punto 2: "
chi sono i dirigenti della società
", in
sostanza sono: Cilea Giuseppe, dirigente a tempo indeterminato
(tutti quelli che nomino di seguito sono dirigenti a tempo
indeterminato), con una retribuzione di 240 mila euro e una
retribuzione variabile lorda non percepita; Francesconi Roberto,
retribuzione annua lorda di 195 mila euro e 900 e retribuzione
variabile lorda di 14 mila e 850; Trisoldi Riccardo, retribuzione
annua lorda di 193 mila euro e retribuzione variabile lorda di 14
mila euro; Accornero Gabriele, con 135 mila euro e retribuzione
variabile di 5 mila e 40 euro; Barrel Manuel, 101 mila e 400 euro e
retribuzione variabile 3 mila e 600; Hausherr Christian, 154 mila e
900 all'anno e 3 mila e 600 di retribuzione variabile lorda; Robbin
Isa, 101 mila 400, retribuzione variabile lorda 3 mila e 600,
Villani Marco, 102 mila e 700, retribuzione variabile lorda 3 mila
e 600.
Qual è "
il costo complessivo dei dirigenti
": il costo
complessivo ammonta a un milione 996 mila euro e 700. Il costo
complessivo del personale ammonta a 7 milioni e 149 mila euro,
quindi l'incidenza del costo dei dirigenti rapportato al personale
è del 27 percento. Il costo indicato è ovviamente al lordo degli
oneri a carico dell'ente e si riferisce alle retribuzioni già
corrisposte o in fase di corresponsione.
Volevo segnalarle - perché mi pare corretto - che la Giunta
regionale, con propria deliberazione e nell'ambito del piano di
razionalizzazione delle società partecipate, ha dettato delle
misure di contenimento del costo del lavoro per quanto riguarda le
società
in house
, prevedendo una riduzione del 3 percento
dei compensi da attuarsi nel triennio 2015/2017, rispetto ai costi
complessivi del personale sostenuti nel 2014. Finaosta ha recepito
questa disposizione nel piano che lei stesso ha presentato, e ha
dichiarato che porrà in essere misure di contenimento del costo del
personale, ovviamente compatibilmente con il contratto collettivo
nazionale di lavoro, non prevedendo la sostituzione dei dipendenti
cessati per la maturazione dei requisiti di pensionamento, o
comunque prevedendone la sostituzione con risorse inquadrate in
livelli retributivi inferiori rispetto ai dipendenti cessati,
quindi agendo sui costi generati dal contratto integrativo
aziendale attualmente in fase di rinnovo. La società inoltre sta
agendo anche sui seguenti aspetti: un'applicazione più stringente
delle clausole previste dal contratto di lavoro per ciò che
concerne la fruizione delle ferie per i dipendenti entro il 30
giugno dell'anno successivo a quello di maturazione, immaginando
quindi un risparmio di circa 100 mila euro; una modifica sulla
corresponsione dei buoni pasto, non prevedendo più - laddove non
siano consumati - la possibilità di accreditarli in busta paga, con
un risparmio di circa 20 mila euro e infine un contenimento delle
ore massime di straordinario da riconoscere ai quadri direttivi. Su
quest'ultimo aspetto non sono in grado di fornire il risparmio
presunto, poiché trattasi di un argomento sulla quale Finaosta sta
ancora lavorando. Grazie.
Presidente
- Per la replica, la parola al Consigliere
Cognetta.
Cognetta (M5S)
- Assessore, la ringrazio per la chiarezza
dei dati, ma devo ammettere che la strada per la giustizia sociale
in Valle d'Aosta è ancora lunghissima. Direi che è la distanza che
c'è tra la Terra e la Luna sostanzialmente, perché alla luce dei
dati che lei ha esposto - io avevo i dati del 2014, presi dal
bilancio 2014, e lei me li ha aggiornati al 30/11 di quest'anno -
ci sono stati anche degli aumenti; faccio notare per esempio che il
dirigente Accornero è passato da 114 mila a 135 mila euro, gli
altri più o meno sono rimasti uguale.
La cosa che mi lascia perplesso, al di là dei valori che lei ha
espresso e che dovrebbero lasciare perplessi tutti noi qui dentro,
perché magari prima di fare certi ragionamenti uno dovrebbe avere
un quadro complessivo della situazione, è il fatto che ci sono 8
dirigenti, 38 persone inquadrate come personale quadri, e 36
dipendenti, quindi ci sono praticamente più quadri che dipendenti
semplici, cioè è una piramide all'incontrario; il che - chiaramente
non sono andato a fondo sul costo dei quadri in questo caso - è
sbilanciato verso l'alto. Sinceramente sarebbe da capire perché, è
praticamente un esercito di generali e colonnelli senza la truppa!
Fa piacere, saranno dei lavori talmente complessi da far sì che ci
sia bisogno di questo tipo di professionalità.
Infine, quanto incide il costo: il 27 percento del costo dei
dirigenti sul costo totale dovete ammettere che è veramente
un'esagerazione, perché è uno sbilanciamento anche in termini
percentuali, le società che abbiamo già visto in passato
sbilanciate in questo modo hanno poi avuto dei grossi problemi.
Finaosta per ora non li ha perché chiaramente è la nostra banca,
però dovete ammettere che il taglio del 3 percento proposto è
davvero risibile alla luce di questi dati.
Assessore, e tutta la Giunta a questo punto, io credo che, alla
luce di quanto detto prima dal collega Nogara sui lavori dati
fuori, su quello che succede in CVA e così via, la riflessione vada
ben al di là della legge che stiamo discutendo. Forse qui c'è un
ragionamento complessivo di sistema, perché noi chiediamo molti
sacrifici ai valdostani in quanto sono finiti i soldi e poi c'è una
casta - permettetemi di chiamarla così - che guadagna queste cifre.
Forse è il caso di fare qualcosa, Assessore, penso sia arrivato il
momento, o vogliamo aspettare ancora che qualcuno debba risolvere i
suoi problemi personali per arrivare poi alla soluzione del
problema? Vi invito e vi esorto, come al solito, a cercare di fare
maggiore attenzione alla giustizia sociale che sinceramente ormai
la pazienza dei valdostani sta arrivando al limite. Grazie.
Presidente
- Punto 14 all'ordine del giorno.
