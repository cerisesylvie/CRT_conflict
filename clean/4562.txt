Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 237 del 12 maggio 1982 - Resoconto
OGGETTO N. 237/VII - COMUNICAZIONI DEL PRESIDENTE DEL
CONSIGLIO.
PRESIDENTE
: Le comunicazioni del Presidente del Consiglio
riguardano, come nella stessa conferenza dei Capigruppo era stato
previsto, una serie di disegni di legge presentati dalla Giunta.
Cercherò di leggerli e anche di riassumere l'oggetto.
DISEGNI DI LEGGE PRESENTATI
PRESIDENTE
: I disegni di legge presentati concernono
l'attività dell'Assemblea dal 29 aprile ad oggi, e sono i
seguenti:
- disegno di legge n. 360 presentato dalla Giunta in data 30
aprile, riguardante: "Modificazioni di norme sullo stato giuridico
del personale non docente delle scuole elementari e secondarie
dipendenti dalla Regione".
E' stato assegnato alle Commissioni Affari Generali e Promozione
Sociale.
- disegno di legge n. 361 presentato dalla Giunta in data 7
maggio, concernente: "Aumento, limitatamente all'anno 1982, della
spesa per l'applicazione della legge regionale 28.6.1962, n. 13,
recante norme per il risanamento del bestiame in Valle d'Aosta nei
riguardi delle brucellosi, tubercolosi e mastiti".
- disegno di legge n. 362 presentato dalla Giunta in data 11
maggio, concernente: "Provvedimenti per la difesa e l'incremento
dell'agricoltura in Valle d'Aosta".
- disegno di legge n. 363 presentato dalla Giunta in data 11
maggio, concernente: "Sottoscrizione di nuovo capitale azionario
della S.p.A. Centrale Laitière d'Aoste".
- disegno di legge n. 364 presentato dalla Giunta in data 11
maggio, concernente: "Proroga all'anno 1986 dell'autorizzazione di
spesa di cui alla legge regionale 25.5.1980 e aumento della spesa
annua ber la concessione di contributi all'Alliance Française e al
Centre Mondial d'Information pour l'Education Bilingue".
- disegno di legge n. 365 presentato dalla Giunta in data 11
maggio, concernente: "Proroga all'anno 1986 dell'autorizzazione di
spesa di cui alla legge regionale 29.4.1979 e aumento della spesa
annua per la concessione di contributi per il funzionamento
dell'Istituto Storico della Resistenza".
- disegno di legge n. 366 presentato dalla Giunta in data 11
maggio, concernente: "Aumento dell'assegnazione annua di cui alla
legge 25.8.1980, n. 43 dell'Istituto Regionale di Ricerca
Sperimentazione Aggiornamenti Educativi per la Valle d'Aosta per
spese di funzionamento amministrativo".
- disegno di legge n. 367 presentato dalla Giunta in data 11
maggio, concernente: "Aumento del finanziamento annuo della legge
9.12.1981, concernente erogazione di contributi alle Associazioni
culturali valdostane".
- disegno di legge n. 368 presentato dalla Giunta in data 11
maggio, concernente: "Modificazioni all'art. 1 della legge
regionale 21.7.1980 in materia di corresponsione di un assegno di
riconoscimento a ex insegnanti delle scuole sussidiate della Valle
d'Aosta".
- disegno di legge n. 369 presentato dalla Giunta in data 11
maggio, concernente: "Acquisto delle attrezzature del complesso
residenziale Eremo sito in comune di Sanremo, località San Romolo,
da destinare a soggiorno per anziani".
Questi sono i disegni di legge presentati in quest'ultimo
periodo.
Alcuni sono già stati assegnati alle Commissioni, altri
attendono il parere dell'Assessorato delle Finanze. La presidenza
raccomanda ai Presidenti delle Commissioni di riunire
tempestivamente, se possibile, le Commissioni stesse in modo che
queste abbiano il tempo necessario per l'esame dei provvedimenti
per la loro iscrizione all'ordine del giorno del Consiglio o della
prima quindicina di giugno o della seconda quindicina. Tutto
dipende dalla rapidità con cui le Commissioni esamineranno i
disegni di legge ed esprimeranno il relativo parere.
DISEGNI DI LEGGE VISTATI
- disegno di legge n. 346, concernente "Finanziamento di spese
dei diversi settori regionali di intervento con modifiche
all'autorizzazione di spese di leggi regionali in vigore assunti in
coincidenza con l'approvazione del bilancio di previsione per
l'esercizio 1982 e del pluriennale 1982-1984".
- disegno di legge n. 347, concernente "Bilancio di previsione
della Regione Autonoma della Valle d'Aosta per l'anno finanziario
1982 e per il triennio 1982-1984".
DISEGNI DI LEGGE NON VISTATI
- disegno di legge n. 340, concernente "Norme per lo smaltimento
dei rifiuti solidi".
RIUNIONI DI COMMISSIONE
Ufficio di Presidenza: una riunione Conferenza Capigruppo e
Ufficio di Presidenza ed incontro con il Comitato valdostano per la
pace e per il disarmo e con l'Associazione nazionale mutilati ed
invalidi civili:
IV Commissione: in data 10 maggio 1982 ha effettuato una visita
al reparto psichiatrico dell'ospedale.
Per quanto concerne il calendario dei lavori, daremo notizie di
quanto deciso dalla Conferenza dei Capigruppo stessa.
Vi posso anticipare le date delle adunanze, che possono essere
già note a quanti hanno avuto notizie dai loro Capigruppo, in
merito alle decisioni adottate:
- per la seconda quindicina di maggio il 26 e il 27;
- per la prima quindicina di giugno il 10 e l'11;
- per la seconda quindicina di giugno il 29 e il 30 ed
eventualmente anche il 28, nel caso, come dicevo prima, le
Commissioni fossero in grado di esprimere il proprio parere su un
certo numero di questi provvedimenti, perlomeno quelli di carattere
finanziario per i quali sembra vi sia la possibilità di fare un
rapido esame;
- per la prima quindicina di luglio il 12, 13 e 14.
Queste sono le date concordate nella Conferenza dei Capigruppo
il 5 maggio e che, comunque, saranno riconfermate per iscritto ai
Capigruppo ed i componenti la Giunta, oltre che al Presidente.
In data 4 maggio, come è stato annunciato anche dalla stampa, il
Presidente del Consiglio e il Presidente della Giunta regionali
hanno avuto modo di incontrare l'Ambasciatore di Francia in Italia,
Jules Martinet, in visita alla nostra regione.
In data 7 maggio, sempre il Presidente del Consiglio e il
Presidente della Giunta, hanno ricevuto in visita di commiato il
Generale Comandante della Scuola Militare Alpina, Furio Meozzi, che
ha lasciato il comando della Scuola per assumere un importante
incarico presso la Scuola Militare di guerra di Civitavecchia.
Al Generale Meozzi è subentrato, quale Comandante della Scuola
Militare Alpina, il Generale Cappelletti, che già, come Tenente
Colonnello, aveva svolto attività nel presidio della scuola stessa
dal 1970 al 1975.
Ieri il Presidente del Consiglio regionale, che vi parla, ha
partecipato a Venezia al Consiglio Nazionale della Lega delle
autonomie e dei poteri locali, anche in rappresentanza di altri
colleghi valdostani eletti in quell'organismo e impossibilitati a
partecipare.
Sottolineo l'importanza che assume in questo momento detto
incontro in quanto a livello nazionale si stanno discutendo i
problemi della riforma della finanza locale e della legge per la
finanza locale.
Come sapete, è in fase di avanzata organizzazione il Convegno,
che ormai passa con il nome di "Saint-Pierre 2", che è organizzato
dalla Regione e dalla Lega per "Etudes Européens" dell'Università
di Torino. Il Convegno avrà luogo nei giorni 21 e 22 maggio.
L'arrivo dei partecipanti è previsto il 2C' e la partenza il 23,
a meno che, data l'enorme richiesta di partecipazione e di
interventi, i convegnisti stessi non ritengano di fermarsi il 23
mattina, rinunciando a quelle gite o visite turistiche che erano
state previste.
Queste le comunicazioni del Presidente del Consiglio su cui apro
la discussione.
La parola al Consigliere Mafrica, ne ha facoltà.
MAFRICA - (PCI):
Per quanto concerne il Comitato
valdostano per la pace, io mi permetto di segnalare alla Giunta che
è ormai la terza volta che viene proposta ai Capigruppo
un'iniziativa sulla quale i Capigruppo stessi, sia della minoranza
che della maggioranza, sono d'accordo: l'iniziativa riguarda la
costruzione a San Carlos, in Nicaragua, di un Centro Culturale.
La Giunta stessa, almeno tenendo conto delle affermazioni dei
Capigruppo della maggioranza, sarebbe d'accordo su questa
iniziativa. Mi sembra che questo continuo ritornare sulle cose,
senza fare un passo avanti, non sia un segno positivo della
sollecitudine della Regione Valle d'Aosta rispetto a questi
problemi.
E' stato recentemente approvato un ordine del giorno, durante la
discussione del bilancio, che impegnava la Giunta ad intervenire a
favore dei popoli che hanno difficoltà economiche e sociali. Io
chiedo che la Giunta dia corso alle iniziative necessarie e che
porti al più presto in Consiglio una proposta concreta in questa
direzione. Altrimenti, rischiamo di dare continuamente la nostra
disponibilità senza che vi sia da parte della Giunta un atto
concreto.
PRESIDENTE
: In proposito devo segnalare che, a seguito
della decisione assunta dalla Conferenza dei Capigruppo
nell'incontro che si è avuto con le varie organizzazioni che si
occupano di questi problemi, abbiamo scritto, come Ufficio di
Presidenza, a nome dei Capigruppo, una lettera, che credo sia stata
inviata per conoscenza ai Capigruppo stessi, indirizzata al
Presidente della Giunta.
Inoltre, devo informare il Consiglio (mi era sfuggito prima) che
nell'ultima riunione dell'Ufficio di Presidenza, per evitare
malintesi, disguidi o errate interpretazioni, è stato deciso che
delle leggi vistate e delle leggi non vistate sarà data
comunicazione ai Consiglieri e alla stampa con tempestività, in
modo che sia i Consiglieri che la stampa non debbano attendere la
comunicazione ufficiale da parte del Presidente del Consiglio nella
seduta successiva, come ho fatto questa mattina per tre leggi, due
vistate e una non vistata.
L'Ufficio di Presidenza ha ritenuto di mettere tutti i
Consiglieri e tutti gli organi di informazione sullo stesso piano,
in modo che non ci siano quelli che possano avere le informazioni
per sentito dire, o, comunque, in via informale.
Pertanto, l'Ufficio di Presidenza, si è impegnato (e ne diamo
notizia ufficialmente) a dare tale comunicazione a tutti i
Consiglieri, perché è giusto che sappiano che fine ha fatto una
legge che essi stessi hanno votato, e cioè se questa prosegue il
suo iter con il visto oppure no; così come è opportuno che gli
organi di informazione siano contemporaneamente informati
ufficialmente sull'iter di questi atti.
Non ci sono comunicazioni del Presidente della Giunta.
