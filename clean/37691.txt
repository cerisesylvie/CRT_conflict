Classificazione
ATTIVITÀ CULTURALI
BENI CULTURALI
Musei, biblioteche, archivi storici e aree di interesse archeologico



Oggetto del Consiglio n. 1381 del 29 luglio 2015 - Resoconto
OGGETTO N. 1381/XIV - Interrogazione: "Risultanze dello
studio per l'utilizzo della struttura metallica per spettacoli
realizzata nell'area del Teatro romano di Aosta".
Presidente
- Per la risposta, la parola all'Assessore
Rini.
Rini (UV)
- Grazie Presidente. Grazie colleghi, per
portare ancora una volta all'attenzione di quest'aula un tema
importante come quello che andiamo a trattare ora.
Venendo in maniera puntuale alle risposte, per quanto riguarda
il primo quesito: il Teatro romano, risalente al I° secolo dopo
Cristo, è uno dei monumenti più significativi dell'architettura
teatrale romana di tutta l'Italia settentrionale, di cui sono
visitabili le imponenti strutture murarie. Per tali motivazioni, la
monumentale facciata principale di tale complesso archeologico è
stata oggetto di un accurato restauro conservativo, che tutti noi
possiamo apprezzare, caratterizzato da un approccio metodologico
pluridisciplinare, al fine di individuare, documentare e
soprattutto conservare le parti originali del monumento ancora
presenti in sito, anche a fini fruizionali, turistici e,
ovviamente, culturali. Successivamente, considerato l'importante
contesto urbanistico di cui il Teatro romano fa parte, con delibera
n. 726 del marzo del 2008, la Giunta regionale ha approvato lo
studio di fattibilità denominato Aosta-Est, inerente alla
valorizzazione di alcuni monumenti e relative aree pertinenziali
della città di Aosta.
Venendo più nel merito del quesito da lei posto, collega, io le
posso dire, rispondendo così anche spero agli altri suoi quesiti,
soprattutto al secondo, che l'Amministrazione sta valutando in
maniera puntuale e organica quello che sarà il futuro di questo
sito, quindi nella sua completezza, quindi anche di questa
struttura metallica presente in loco.
Per quanto riguarda invece il terzo quesito: "
se la struttura
in questione comporti degli oneri a carico dell'amministrazione
regionale, in particolare riguardo al deposito"
, per quanto
riguarda gli oneri a carico della Regione non si segnalano in
realtà particolare costi aggiuntivi, se non l'ordinaria
manutenzione di quelle che sono le strutture e degli impianti e le
relative certificazioni periodiche obbligatorie, mentre, in
relazione al deposito, si precisa che le strutture smontate nel
periodo invernale, penso al palco, alle sedie, sono soggetti ad
ordinarie spese di gestione di magazzino della proprietà regionale.
Grazie.
Presidente
- Per la replica, la parola al Consigliere
Bertin.
Bertin (ALPE)
- Grazie Presidente.
Sullo studio dell'architetto Bruno, al quale lei ha accennato
nell'introduzione, avevo già presentato molte interpellanze. Gli
argomenti riguardavano la Porta Praetoria e altri aspetti e niente
aveva a che fare con questa interrogazione che, come avrà capito,
aveva un tono anche vagamente ironico sulla questione della
struttura metallica, quindi per tutta la parte iniziale, oltre che
a essere fuori tema, non c'è niente da replicare, insomma. Era
sostanzialmente fuori tema. Lì, invece, da molto tempo ormai, un
importante, imponente ed ingombrante struttura metallica,
inutilizzata, lo ricordo, affianca il Teatro romano. Una cattedrale
di ferro che sovrasta addirittura il teatro romano stesso perché ha
dei difetti evidenti. Addirittura mortifica la stessa struttura del
Teatro romano che diventa meno imponente della struttura.
È per questo che mi chiedevo se l'Amministrazione regionale
riteneva questo un elemento di valorizzazione, personalmente credo
proprio che non lo sia, anzi, esattamente il contrario. Pertanto,
visto che questa struttura non è più utilizzata, vi chiediamo cosa
ne facciamo di questa ferraglia che rimane lì ormai da 2 anni?
Costata, tra l'altro, per il suo utilizzo, in 3 anni, circa 1
milione e mezzo. Una struttura ideata, costruita principalmente per
il Premio Mogol...perché a questo punto, evidentemente, bisogna
decidere cosa farne e non si può che liberarsene. Anche questo, 2
anni per studiare cosa fare di questa struttura, mi pare
ridicolo...e avevo già presentato un'interpellanza 2 anni fa e lei
mi dice che non avete ancora deciso.
Qua c'è poco da decidere. È evidente quello che c'è da fare.
Oggi abbiamo - è l'ennesimo spreco, questo sì - abbiamo buttato via
altre risorse pubbliche, ma è evidente quello che c'è da fare:
prendere questa struttura e, purtroppo, spostarla. Al momento, tra
l'altro, l'unica utilità di questa struttura è quella di attaccarci
i faretti per illuminare il mercatino di Natale e devo dire che
come palo della luce è piuttosto costoso. Quindi è un invito a fare
in fretta a togliere questa struttura. O la si utilizza, o la si
toglie, perché ha un impatto negativo sul teatro romano, perché
come sottolineava anche lei, ecco, l'unica utilità del suo
incipit
è questo: che è un monumento di grande valore
storico e monumentale, che deve essere valorizzato nel modo
migliore. Questa struttura metallica, questa ferraglia che rimane
lì, sottolineo inutilizzata deve essere evidentemente tolta.
Grazie.
Presidente
- Punto 11 all'ordine del giorno.
