Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3481 del 29 giugno 1992 - Resoconto
OGGETTO N. 3481/IX Comunicazioni del Presidente del
Consiglio.
Bich (Presidente)
Do lettura dell'attività degli organi
del Consiglio dopo l'ultima adunanza del 19 maggio:
Disegni di legge presentati:
Disegno di legge n. 424, presentato dalla Giunta regionale in
data 19 maggio 1992: "Rifinanziamento della legge regionale 21
agosto 1990, n. 50 concernente la tutela delle piante monumentali"
(III e II Commissione)
Disegno di legge n. 425, presentato dalla Giunta regionale in
data 29 maggio 1992: "Modificazioni alla legge regionale 14
dicembre 1989, n. 76 recante interventi di solidarietà nei
confronti della popolazione dell'Armenia ( I e V Commissione)
Disegno di legge n. 426, presentato dalla Giunta regionale in
data 5 giugno 1992: "Interventi finanziari per il recupero del
patrimonio architettonico storico del borgo di Bard (III, V e II
Commissione)
Disegno di legge n. 427, presentato dalla Giunta regionale in
data 18 giugno 1992: "Approvazione del rendiconto generale della
Regione per l'esercizio finanziario 1991" (II Commissione)
Disegno di legge n. 428, presentato dalla Giunta regionale in
data 22 giugno 1992: "Finanziamento per l'anno 1992 della legge
regionale 28 dicembre 1984, n. 76 inerente i fondi di rotazione per
la ripresa dell'industria edilizia"
Disegno di legge n. 429, presentato dalla Giunta regionale in
data 22 giugno 1992: "Rifinanziamento della legge regionale 10
agosto 1987, n. 65 - Iniziative per l'insediamento e la cura del
verde pubblico e per la gestione delle aree e dei percorsi
attrezzati"
la Giunta regionale con lettura in data 19 giugno 1992 ha
ritirato i seguenti disegni di legge:
Disegno di legge n. 330: "Intervento finanziario a favore del
Comune di Courmayeur per la realizzazione di un polo culturale nel
giardino dell'ex Hotel Ange"
Disegno di legge n. 332: "Interventi regionali per lo sviluppo
dell'informatica giuridica nei servizi regionali"
Disegno di legge n. 333: "Interventi regionali per lo sviluppo e
la realizzazione della gestione di servizi amministrativi a
dimensione sub regionale"
Disegno di legge n. 379: "Interventi volti a promuovere lo
sviluppo alpinistico ed escursionistico"
Disegno di legge n. 385: "Piano fluviale per la valorizzazione
ambientale, paesaggistica e turistica della Dora Baltea in
territorio valdostano"
Disegno di legge n. 390: "Riforma dell'Istituto Autonomo Case
Popolari della Valle d'Aosta"
Disegno di legge n. 393: "Accertamento della piena conoscenza
della lingua francese per il personale ispettivo, direttivo,
docente ed educativo delle istituzioni scolastiche dipendenti dalla
Regione"
Disegno di legge n. 421: "Contributi una tantum agli enti locali
della Valle d'Aosta per la rilevazione straordinaria del patrimonio
culturale"
Disegno di legge n. 422: "Rifinanziamento dell'articolo 4, comma
2°, lettera b) e lettera c) della legge regionale 6 luglio 1984, n.
30 recante "Interventi regionali in materia di agricoltura"
Disegni di legge vistati:
Disegno di legge n. 386: "Autorizzazione alla sottoscrizione di
quote dell'aumento di capitale sociale della Air Vallée S.p.A."
Disegno di legge n. 383: "Completamento di interventi inclusi in
programmi finanziati dal fondo regionale investimenti occupazione
di cui alla legge regionale 18 agosto 1986, n. 51 ( Istituzione del
FRIO)"
Disegno di legge n. 387: "Rifinanziamento per l'anno 1992 della
legge regionale 8 ottobre 1973, n. 33 recante la costituzione di
fondi regionali di rotazione per la promozione di iniziative
economiche nel territorio della Valle d'Aosta"
Disegno di legge n. 372: "Costruzione, esercizio e vigilanza
degli sbarramenti di ritenute e dei bacini di accumulo di
competenza regionale"
Disegno di legge n. 359: "Disposizioni regionali in materia di
superamento ed eliminazione delle barriere architettoniche "
Disegno di legge n. 378: "Norme per l'allevamento e la
marchiatura obbligatoria dei cinghiali e dei relativi ibridi"
Disegno di legge n. 366: "Aumento del valore convenzionale di
cui al comma 4 dell'articolo 3 della legge regionale 28 dicembre
1984, n. 83 concernente la concessione di contributi per la
manutenzione e la gestione di piste per lo sci di discesa"
Disegno di legge n.368: "Istituzione del sistema bibliotecario
regionale e nuove norme in materia di biblioteche regionali,
comunali o di interesse locale - Abrogazione di leggi
regionali"
Disegno di legge n. 380: "Concessione di contributi per la
realizzazione di iniziative di interesse turistico
promozionale"
Disegno di legge n. 382: "Finanziamento per l'anno 1992 della
legge regionale 15 luglio 1985, n. 46 concernente incentivi per la
realizzazione di impianti di risalita e di connesse strutture di
servizio".
Disegno di legge n. 384: "Disciplina degli interventi volti alla
promozione del turismo verso la Valle d'Aosta"
Disegno di legge n. 391: "Proroga e rifinanziamento per
l'esercizio 1992 della legge regionale 30 ottobre 1987, n. 87
concernente interventi a favore di società minori che gestiscono
impianti di risalita"
Disegno di legge n. 396: "Finanziamento degli interventi
necessari a garantire il regolare funzionamento del collegamento
funiviario Aosta-Pila"
Disegno di legge n. 392: "Normativa per il personale dipendente
dell'Institut Valdôtain de l'Artisanat Typique"
Disegno di legge n. 394: "Proroga della durata delle utenze di
piccole derivazioni di acqua pubblica"
Si comunica che i seguenti disegni di legge sono divenuti
esecutivi ai sensi dell'ultimo comma dell'articolo 31 dello
Statuto:
Disegno di legge n. 371, approvato dal Consiglio regionale in
data 7 maggio 1992, con provvedimento N. 3375/IX recante:
"Riappro-vazione, ai sensi dell'ultimo comma dell'articolo 31 dello
Statuto, della legge regionale: Modificazioni ed integrazioni alle
norme sull'ordinamento dei servizi regionali e sullo stato
giuridico del personale della Regione - Approvazione delle nuove
tabelle organi-che dei posti e del personale dell'Amministrazione
regionale"
Disegno di legge n. 326, approvato dal Consiglio regionale in
data 21 maggio 1992 con provvedimento n. 3455/IX recante:
"Riapprovazione, ai sensi dell'ultimo comma dell'articolo 31 dello
Statuto, della legge regionale: Interventi regionali a favore
dell'attività teatrale locale".
Disegni di legge non vistati:
Disegno di legge n. 355: "Norme per il conferimento di
consulenze e la costituzione di Commissioni consultive e di studio
e per l'indizione di congressi o convegni da parte della Giunta
regionale".
Disegno di legge n. 280: "Contributi regionali per facilitare
l'acquisizione e il mantenimento in esercizio da parte dei comuni
di infrastrutture sciistiche di interesse locale"
Disegno di legge n. 369: Istituzione di un apposito ruolo unico
regionale di aiuto bibliotecario per la gestione delle biblioteche
comunali"
Disegno di legge n. 388: "Modificazioni e integrazioni alla
legge regionale 10 giugno 1983, n. 56: "Misure urgenti per la
tutela dei beni culturali"
Disegno di legge n. 395: "Interventi finanziari per
l'adeguamento delle casere alla vigente normativa igienico
sanitaria"
Disegno di legge n. 334: "Autorizzazione di spesa per servizi di
telecomunicazione e radiodiffusione avanzati, progetto "Valle
d'Aosta Cablata" e sistemi televisivi regionali"
Deliberazioni vistate:
n. 24
Riunioni:
II Commissione: 2
III Commissione: 3
IV Commissione: 1
V Commissione: 2
IV e V Commissione in riunione congiunta: 1
Ufficio di Presidenza: 3
Conferenza dei Capigruppo: 4
Il Presidente della Società Air Vallée ha inviato in data 11
maggio 1992 la relazione prevista dalla Convenzione rep. n. 8633
del 30 maggio 1988, sull'utilizzo dell'aeromobile da parte
dell'Amministrazione regionale, relativa al semestre 1 dicembre
1991/31 maggio1992.
Copia della relazione è stata trasmessa al Presidente della 2a
Commissione consiliare permanente.
L'associazione delle televisioni locali "Terzo Polo" ha inviato
a questa Presidenza in data 13 maggio 1992 un documento col quale
esprime la propria preoccupazione in merito alle procedure che
dovrebbero portare al rilascio delle concessioni televisive.
In particolare ritiene che esista il pericolo che le regioni
vengano di fatto escluse dalle più importanti fasi finali della
prima applicazione della legge di riordino dell'emittenza
radiotelevisiva ed invita quindi le Regioni ad organizzare incontri
con le emittenti locali per far convergere, dalle realtà
territoriali al potere pubblico centrale le comuni indicazioni
volte alla salvaguardia del pluralismo informativo.
Copia della lettera è stata inviata al Presidente della II
Commissione consiliare permanente e ai Capigruppo consiliari.
La Vicepresidente della Provincia Autonoma di Bolzano con
lettera in data 19 maggio 1992, ha comunicato di aver appreso che
molti stati membri della comunità europea, hanno manifestato
l'intenzione di inviare al Comitato delle Regioni, rappresentanti
degli enti locali anche nel caso in cui lo Stato membro della
comunità europea di appartenenza abbia struttura regionale.
Fa presente che questo sarebbe innanzitutto contrastante con la
posizione concordata dall'Assemblea delle Regioni d'Europa e non
renderebbe giustizia alle diverse situazioni e ai diversi interessi
delle Regioni e dei comuni.
Per consentire gli opportuni approfondimenti della problematica
evidenziata, copia della lettera è stata trasmessa al Presidente
della Commissione speciale per il mercato unico e al Presidente
della I Commissione.
E' pervenuta in data 25 maggio a questa Presidenza, copia della
deliberazione n. 11 assunta dal Consiglio circoscrizionale di
Signayes nella seduta del 31 marzo 1992, avente per oggetto la
richiesta di revisione dell'uscita del tunnel di collegamento tra
Quart e Signayes e i relativi espropri.
Copia della deliberazione suddetta è a disposizione dei
Consiglieri interessati presso gli uffici di segreteria.
Il Presidente della Giunta regionale ha trasmesso con lettera in
data 30 maggio 1992, copia della decisione della Commissione delle
comunità Europee concernente il miglioramento dell'efficienza delle
strutture agrarie in Italia, (Valle d'Aosta) conformemente al
regolamento CEE n. 2328/91.
Copia della decisione è stata trasmessa al Presidente della III
Commissione.
E' pervenuto in data 1° giugno 1992 a questa Presidenza il
documento approvato dal Consiglio regionale della Toscana in data
26 maggio 1992, in occasione dell'uccisione del giudice Falcone,
nel quale tra l'altro viene rivolto un invito alla conferenza dei
Presidenti dei Consigli a promuovere a Palermo un'assise
straordinaria delle Regioni per affermare la concreta presenza
delle autonomie nella lotta contro la mafia.
Il documento è a disposizione dei Signori Consiglieri presso gli
Uffici di Segreteria.
In data 4 giugno 1992 il Consigliere regionale Franco Vallet ha
presentato a questa Presidenza, ai sensi dell'articolo 36 del
Regolamento interno per il funzionamento del Consiglio, una
petizione popolare sottoscritta da 288 cittadini residenti nel
Comune di Arvier, per richiedere la realizzazione delle misure
necessarie a salvaguardare la qualità della vita e gli interessi
dei proprietari di fabbricati e degli abitanti delle frazioni Chez
les Garin e Rochefort in Comune di Arvier.
A norma dell'articolo 36 del Regolamento interno l'Ufficio di
Presidenza del Consiglio regionale nella riunione del 19 giugno
1992 ha dichiarato ricevibile la petizione in quanto il Consigliere
regionale che l'ha presentata si è reso garante del possesso dei
requisiti da parte dei sottoscrittori.
Ai sensi del terzo comma dell'articolo 36 del Regolamento
interno, l'ufficio di Presidenza del Consiglio nel decidere sulla
ricevibilità ed ammissibilità della petizione ne ha avviato
l'istruttoria, con richiesta di informazioni al Presidente della
Giunta regionale, in quanto rappresentante della Regione, e
all'Assessore ai Lavori Pubblici, in quanto direttamente competente
in materia di opere stradali e alla Commissione consiliare per
l'Assetto del Territorio.
Il Presidente della Giunta regionale con lettera pervenuta in
data 5 giugno 1992 ha inviato ai sensi dell'articolo 2, comma 1,
lett. g) della legge regionale 19 aprile 1988, n. 18, nonché
dell'articolo 8, dello Statuto della Fondazione Centro
Internazionale su Diritto, Società e Economia, la relazione
sull'attività svolta dalla fondazione nell'anno 1991.
Copia della relazione è a disposizione dei Signori Consiglieri
presso gli uffici di segreteria.
A seguito della trasmissione ad Amnesty International, della
risoluzione contro la pena di morte, approvata dal Consiglio
regionale il 24 aprile 1992, il responsabile del Gruppo Italia 39
di Aosta ha comunicato di aver provveduto a sua volta a inviarne
copia alle competenti autorità dell'Estonia e della Lituania, dove
Amnesty International sta seguendo il caso di un malato di mente
condannato a morte per omicidio, il cui appello contro la sentenza
di primo grado è stato respinto. Ha inoltre trasmesso copia della
risposta del Presidente uscente della Corte Suprema dell'Estonia il
quale condivide la risoluzione approvata dal Consiglio regionale e
informa delle iniziative intraprese in tal senso, in Estonia.
A seguito della trasmissione alle Camere della proposta di legge
statale di iniziativa del Consiglio regionale concernente:
Modificazioni alla legge 9 marzo 1989, n. 88 "Ristrutturazione
dell'Istituto Nazionale della Previdenza Sociale e dell'istituto
Nazionale per l'assicurazione contro gli infortuni sul lavoro", il
Presidente del Senato, con lettera pervenuta l'8 giugno scorso, ha
comunicato che, poiché il provvedimento comporta nuove spese a
carico del bilancio pubblico, ai sensi dell'articolo 11 ter, comma
4, della legge 5 agosto 1978, n. 468, come introdotto dall'articolo
7 della legge 23 agosto 1988, n. 362, lo stesso deve essere
corredato della relazione tecnica, formulata nei modi prescritti
dalla legge, sulla quantificazione degli oneri recati e della
relativa copertura finanziaria.
Comunica inoltre che, finché tale relazione non sarà trasmessa
il provvedimento non potrà essere trasmesso all'esame della
competente Commissione. Copia della lettera è stata inviata al
Presidente della Giunta, agli Assessori alle Finanze e alla Sanità
ed Assistenza Sociale e al Presidente della V Commissione per gli
adempimenti di competenza.
Il Presidente del Comitato per il servizio radiotelevisivo della
re-gione Umbria, con lettera in data 8 giugno u.s., ha trasmesso
co-pia dei documenti approvati dal coordinamento nazionale dei
Co-mitati radiotelevisivi nella riunione di Genova del 29 maggio
u.s..
Il Comitato valuta con preoccupazione l'attuale fase di
attuazione della legge 223 del 1990 sull'emittenza caratterizzata
da perduranti incertezze ministeriali e fornisce specifiche
osservazioni sulle modalità di applicazione dei criteri di legge da
parte del Ministero.
Copia dei suddetti documenti è stata inviata al Presidente della
II Commissione consiliare permanente. I Consiglieri che ne fossero
interessati possono richiederne copia alla segreteria.
Con lettera pervenuta a questa Presidenza in data 10 giugno
1992, il Presidente della Giunta regionale ha trasmesso copia del
decreto n.533 del 27 maggio, con il quale è stata modificata la
composizione della Commissione regionale di controllo a seguito
dell'abolizione del controllo dei comitati regionali sugli atti
delle Unità sanitarie Locali. Pertanto a decorrere dal mese di
maggio i membri esperti in materia sanitaria Sigg. Pastorelli
Ernesto e Bérard Fiorentino, non fanno più parte della
CO.RE.CO.
Il Presidente della Giunta regionale, con nota pervenuta l'11
giugno 1992 ha trasmesso copia della lettera in data 20 maggio
1992, a firma dell'Amministratore Unico della Società Finanziaria
Industrie Turistiche (S.F.I.T S.p.A.) contenente alcune
precisazioni in merito al sequestro giudiziario di azioni
SITAV.
Con lettera pervenuta a questa Presidenza il 12 giugno 1992, i
Consiglieri regionali Maurizio Martin e Claudio Lavoyer, componenti
del gruppo A.D.P. Autonomisti Democratici Progressisti, hanno
comunicato, ai sensi del secondo comma dell'articolo 15 del
Regolamento interno per il funzionamento del Consiglio, di
designare quale Capogruppo il Consigliere Maurizio Martin e quale
Vicecapogruppo il Consigliere Claudio Lavoyer.
Les 17 et 18 juin s'est réuni à Aoste le Comité de Coopération
interparlementaire entre le Conseil de la communauté française de
Belgique et le Conseil régional du Val d'Aoste.
Institué le mois d'avril 1990 et ayant pour objet le
développement de la coopération inter parlementaire en vue du
renforcement des liens d'amitié entre les deux assemblées, le
Comité Mixte a abordé de différents thèmes qui ont fait l'objet des
exposés des deux délégations.
Le Conseil de la communauté Française de Belgique était
repré-senté par sa Présidente madame Anne-Marie Corbisier-Hagon,
par les députés Pierre Beaufays, Jacques Collart, Philippe Dallons
et par le sénateur Jean Barzin, auteurs de différentes relations
ayant comme sujet le fonctionnement des commissions parlementaires,
l'intégration scolaire des immigrés et l'apprentis-sage des
langues.
De sa part, la délégation du Conseil régional de la Vallée
d'Aoste était composée par les deux Viceprésidents de l'Assemblée,
François Stévenin et Silvio Trione, et par les conseillers Robert
Louvin et Cristina Monami.
A' la fin de ses travaux, le Comité Mixte a approuvé une
résolution pour demander aux gouvernements de Belgique et du Val
d'Aoste d'entamer rapidement une négociation devant permettre la
signature d'un accord de coopération qui devrait prioritairement et
notamment porter sur le domaine de l'enseignement et de la
culture.
Il Presidente della Giunta regionale ha trasmesso a questa
Presidenza il documento propositivo, approvato dal Consiglio
Nazionale della Lega delle Autonomie Locali svoltosi di recente in
Campidoglio, con il quale gli Enti Locali aderenti alla Lega
sopracitata intendono contribuire, responsabilmente e in prima
persona, a definire le priorità e i percorsi per un rinnovamento
dello Stato e della Finanza pubblica.
Copia del documento è stato trasmesso ai Presidenti della I e II
Commissione ed è a disposizione dei Consiglieri che volessero
consultarlo.
Con lettera in data 20 giugno 1992, il tribunale di Aosta ha
trasmesso il verbale relativo all'accertamento e alla proclamazione
dei risultati del referendum popolare regionale relativo
all'abrogazione della legge regionale 12 novembre 1990, n. 68, dal
quale risulta che i voti attribuiti al si sono stati 49.278 ed i
voti attribuiti al no sono stati 8.887.
La crisi della Giunta regionale, conseguente alle dimissioni
rassegnate dal Presidente della Giunta, Avv. Gianni Bondaz, in data
27 maggio 1992, ha provocato l'annullamento dell'adunanza ordinaria
del 3, 4 e 5 giugno, già convocata con lettera in data 25 maggio
1992.
Gli oggetti allegati all'ordine del giorno di tale adunanza sono
pertanto da considerarsi iscritti all'adunanza odierna, con le
seguenti precisazioni:
1) Le interrogazioni e le interpellanze ( e cioè gli oggetti dal
punto 5 e al punto 23 dell'ordine del giorno dell'adunanza del 3
giugno) sono da considerarsi decadute, in quanto si tratta di atti
indirizzati ad una Giunta dimissionaria;
2) Le mozioni invece, sono da considerarsi valide, salvo ritiro
da parte dei presentatori, trattandosi di atti di iniziativa dei
Consiglieri intesi a promuovere una deliberazione da parte del
Consiglio; ( si tratta degli oggetti iscritti al punto 4 e dal
punto 74 al punto 80 dell'ordine del giorno del 3 giugno).
Allo stesso modo ritengo si possa procedere per le risoluzioni
(oggetti 72 e 73 dell'ordine del giorno del 3 giugno).
3) Per quanto riguarda gli atti di iniziativa della Giunta
regionale (oggetti dal punto 47 al punto 62 dell'ordine del giorno
del 3 giugno ), sono da considerarsi tuttora validi, salvo quelli
espressamente ritirati dal nuovo esecutivo;
4) Sono infine senz'altro valide le proposte delle quali è
relatore il Presidente del Consiglio regionale (oggetti dal punto
25 al punto 46 dell'ordine del giorno del 3 giugno) e le proposte
di legge di iniziativa consiliare (oggetti dal punto 63 al punto 71
dell'ordine del giorno del 3 giugno).
I Signori Consiglieri hanno ricevuto questa mattina gli allegati
all'ordine del giorno del 3 giugno 1992 ed un elenco degli oggetti
di tale adunanza decaduti o ritirati dal nuovo esecutivo.
E' stato inoltre distribuito ai Consiglieri un ordine del giorno
coordinato, che comprende gli argomenti iscritti all'ordine del
giorno del 3 e del 29 giugno.
Se non ci sono obiezioni, l'ordine dei lavori del Consiglio
dovrebbe seguire tale traccia.
L'ultimo elenco distribuito ai Consiglieri è quello relativo
agli atti della precedente Giunta, non ancora iscritti all'ordine
del giorno del Consiglio, ritirati dal nuovo esecutivo.
Sono infine da considerarsi decadute, per i motivi esposti in
precedenza, le seguenti interrogazioni con risposta scritta, non
ancora iscritte all'ordine del giorno del Consiglio:
1) Question avec réponse écrite des conseillers Louvin et
Viérin: "Conventions délibérées par le Gouvernement régional";
2) Interrogazione con risposta scritta dei Consiglieri Vallet,
Voyat, Stévenin, Viérin, Mostacchi, Faval, Andrione et Louvin:
"Locazione di locali adiacenti il Caveau dell'Istituto valdostano
di Vigilanza per la conservazione di oggetti di valore";
3) Interrogazione con risposta scritta dei Consiglieri Faval,
Vallet, Agnesod e Marcoz: "Scadenza delle subconcessioni Enel".
Sabato su invito dell'Assemblea siciliana ho partecipato alla
manifestazione nazionale antimafia che ha permesso a tutti i
presenti di ricordare il sacrificio del giudice Falcone, della
moglie e degli uomini della scorta. Penso, a nome del Consiglio
regionale della Valle d'Aosta, che si debba esprimere il nostro più
profondo cordoglio e la nostra partecipazione al lutto dei
famigliari delle vittime di questo attentato che ha scosso in modo
incredibile l'Italia intera per la sua violenza e per la sua
efferatezza.
La Presidenza del Consiglio a questo proposito, lo voglio far
presente e comunicare, proprio nell'intento di ricordare le vittime
di questa strage e per tentare di portare un contributo all'analisi
di un fenomeno sociale quale quello della mafia, vuole evitare le
espressioni stereotipate di cordoglio e si propone in accordo con
la magistratura locale del tribunale di Aosta l'organizzazione di
una conferenza dibattito che possa permettere ai Valdostani di
capire meglio quanto purtroppo sta succedendo nel nostro Paese.
In data 25 maggio scorso, dopo sedici votazioni, l'onorevole
Luigi Scalfaro, ne do annuncio ufficiale oggi, perché non si è
potuto fare prima, per la crisi del governo regionale, è stato
eletto Presidente della Repubblica. Al Capo dello Stato già gradito
ospite più volte nella nostra regione, formuliamo l'augurio di
poter svolgere il suo mandato con impegno morale e con una
attenzione costante nei confronti delle autonomie. Quello che
attende il Presidente Scalfaro è sicuramente un compito difficile,
ma siamo sicuri che saprà affrontare i numerosi problemi che
affliggono la nostra repubblica con serietà e grande competenza e
dedizione.
Il 10 giugno scorso un tragico incidente ferroviario ha turbato
la nostra popolazione. Lo scontro è avvenuto a Caluso ed è già
stato peraltro annunciato nella seduta precedente che ha causato
sei vittime e numerosi feriti. Nella speranza che si possa
finalmente garantire una migliore sicurezza sulla Chivasso Aosta,
questione già sollevata da questo consiglio a più riprese, formulo
le più sentite condoglianze ai parenti delle vittime a nome
dell'intero Consiglio, soprattutto ai famigliari di Dino Glarey di
Cogne e Mary Fratti di Hone, che hanno perso la vita in questa
tragedia.
Propongo al Consiglio un minuto di raccoglimento, pensando al
giudice Falcone e alle vittime del treno.
Presidente
Ha chiesto di parlare il Consigliere Ricco,
ne ha facoltà.
Ricco (DC)
Il 23 maggio u.s. poco dopo le ore 18.30 a
pochi chilometri da Palermo veniva ucciso il Giudice Falcone, sua
moglie Francesca Morvillo e tre uomini della scorta.
Con la morte del Giudice Falcone è stato ucciso uno dei migliori
giudici anticrimine, quello che aveva ottenuto risposte più
importanti, smascherando la Cupola di Palermo, portandola alla
sbarra e facendola condannare in Assise, Appello e Cassazione. Una
intelligenza viva e ricca, una volontà ferrea per conseguire
l'obiettivo nella incessante lotta al fenomeno mafioso, una rara
capacità di lavoro e di impegno, una memoria di eccezione nel
ricordare ogni episodio, ogni particolare, ogni risvolto, per
attuarne confronti e raccordi con altri episodi delittuosi.
Insomma, un magistrato degno del suo compito, ardito nella sua
responsabilità, inflessibile nella sua determinazione, un
magistrato, però, sempre umano, attento ad ogni sentimento, ad ogni
possibilità di recupero, pronto ad ogni colloquio, capace quindi di
ottenere fiducia anche degli imputati e di conviventi a collaborare
con la giustizia.
Il giudice Falcone non cedette mai alle minacce, alle
insinuazioni, alle lotte o alla solitudine che si uniscono
fatalmente ad un impegno così delicato e rischioso. Ha servito la
giustizia, ha onorato la toga, ha servito lo Stato democratico.
Chi ama la violenza e il delitto come supporti di una potenza
infame, chi è travolto e assorbito da una insaziabile sete di
denaro e di potere, chi vuole sostituirsi allo Stato per fare tutto
ciò che vuole e, per dimostrare la sua arrogante potenza, giunge a
delitti di siffatta infamia, non può che considerare nemico un
magistrato di tale statura. Dobbiamo constatare che in questi
tremendi episodi appare sconfitto dolorosamente lo Stato
democratico, sconfitta la democrazia, poiché è sconfitto l'uomo nei
suoi diritti, nella sua dignità, nei suoi valori.
Questa feroce aggressione allo Stato democratico dimostra a
quali tentativi di destabilizzazione può arrivare questa potente
organizzazione mafiosa. Non si può sottovalutare la gravità di una
sfida che deve essere vista e gestita come guerra alle istituzioni;
e come in una vera guerra devono essere usati tutti i mezzi
possibili, se la democrazia non vuole continuare a soccombere.
Il Gruppo Consiliare della D.C. si inchina alla memoria di
Giovanni Falcone e delle altre vittime del dovere.
Presidente
Ha chiesto di parlare il Consigliere
Riccarand, ne ha facoltà.
Riccarand (VA)
Il Presidente del Consiglio nelle sue
comunicazioni ha detto che è pervenuta dal tribunale di Aosta
comunicazione ufficiale sull'esito del referendum del 14 e 15
giugno concernente la legge regionale di finanziamento del Comitato
Olimpico. Credo che questa comunicazione e l'esito del referendum
rappresentino un fatto estremamente importante nella storia
politica valdostana e che sia doveroso da parte di questo Consiglio
sottolinearne l'importanza sia dal punto di vista dei rapporti
democratici all'interno della nostra regione, degli strumenti di
partecipazione popolari, sia dal punto di vista dei contenuti che
sono stati espressi da questo esito del referendum.
Credo che una attenzione particolare si ponga da parte del
Consiglio rispetto a questo avvenimento che ha coinvolto la
totalità dei nostri elettori. E' la prima volta che nella storia
della Valle d'Aosta viene attivato e realizzato il meccanismo dello
strumento referendario dando quindi applicazione concreta allo
strumento statutario che fino ad ora era rimasto sulla carta.
Ed è chiaro che, quando nel gennaio del 1991 è partita
l'iniziativa per avviare lo strumento del referendum a proposito
della legge regionale per il finanziamento della candidatura
olimpica, erano numerose le incognite sulla possibilità di condurre
a buon fine questo percorso.
C'era la difficoltà rappresentata dall'alto numero di firme che
sono necessarie, in base allo Statuto speciale della Valle d'Aosta
per attivare un meccanismo di consultazione popolare referendaria,
alto numero di firme che fra l'altro è stato uno dei motivi
principali per cui fin'ora non si era mai arrivati ad un referendum
su legge regionale. C'era il problema, una incognita grossa sulla
partecipazione al voto degli elettori per un referendum che, per la
prima volta, si svolgeva in un ambito regionale, quindi senza
l'attenzione, il battage pubblicitario che c'è sulle scadenze
elettorali che hanno dimensione nazionale o che hanno una forte
valenza politica. Ed infine c'era la grossa incertezza sul come si
sarebbero pronunciati gli elettori valdostani rispetto ad una legge
che all'interno di questo Consiglio aveva visto un consenso
schiacciante in cui tutti i gruppi consigliari, a parte il nostro,
si erano espressi favorevolmente.
Direi che da questa storia sono venute fuori alcune indicazioni
molto chiare. Subito all'inizio, quando il comitato è partito per
la raccolta delle firme, in un mese ne ha raccolte quasi settemila
ed ha poi sostanzialmente chiuso la raccolta in breve tempo, perché
era stato abbondantemente superato quel limite, quel traguardo
delle quattromila firme che sono necessarie per attivare il
meccanismo referendario.
Quindi c'è stata fin dall'inizio una risposta forte a livello
popolare, che stava ad indicare come questo tema della candidatura
olimpica fosse un tema profondamente sentito e discusso a livello
della popolazione, tutto al contrario di quello che si era
verificato in Consiglio regionale in cui la decisione della
candidatura era stata portata avanti senza conoscere i dati, senza
conoscere le dimensioni del fenomeno, senza avere un minimo di
conoscenza precisa su quello che significava candidarsi per i
Giochi Olimpici invernali, per questo tipo di manifestazione.
Rispetto alla partecipazione al voto, anche lì c'erano delle
grosse incognite, perché, come ho già detto, era il primo
referendum che si svolgeva a livello regionale, quindi c'era una
grossa incognita sul livello di partecipazione degli elettori.
Inoltre la campagna referendaria si è svolta subito dopo una
campagna elettorale molto aspra, molto combattuta e sentita,
relativa alle elezioni politiche. Infine la campagna referendaria
si è svolta nel bel mezzo di una crisi politica a livello
regionale, a livello del comune di Aosta, che evidentemente ha
catalizzato molte attenzioni.
Si potrebbe aggiungere ulteriormente che è stata una campagna
referendaria piuttosto anomala, perché da una parte si sono
espresse chiaramente, hanno cercato di spiegare le motivazioni del
si le forze che erano a favore dell'abrogazione della legge, mentre
c'è stato un sostanziale silenzio, comunque un tentativo di
abbassare il livello di scontro, di tensione e confronto da parte
di coloro che erano favorevoli alla candidatura olimpica. Ciò
nonostante il risultato è stato di una partecipazione molto buona,
il 60,5 percento degli elettori, che se non è una partecipazione
massiccia, è comunque una partecipazione molto buona rispetto a
questo tipo di strumento e rispetto anche al clima ed al momento in
cui si è svolto.
Rispetto all'esito, io credo che si tratta di un esito
clamoroso, comunque lo si voglia rigirare, interpretare, sta di
fatto che una legge regionale approvata a stragrande maggioranza da
questo Consiglio è stata clamorosamente, nettamente,
inequivocabilmente ribaltata nel pronunciamento popolare e questo
credo, sia un motivo che deve far riflettere questo consiglio sul
modo con cui vengono prese certe decisioni, sul livello di
approfondimento con cui si approvano determinate leggi. E' chiaro
che c'è stato a nostro avviso un chiaro, preciso e netto rifiuto
dell'operazione olimpica da parte degli elettori, c'è stato un
esito inequivocabile in questo referendum, che era un referendum
pro o contro la candidatura olimpica, e questo al di là del passato
era un discorso anche proiettato nel futuro.
Noi volevamo, a partire dalla comunicazione fatta dal Presidente
del Consiglio, sottolineare l'importanza di questo avvenimento. Ci
rendiamo conto che c'è l'interesse da parte di molte forze
politiche di far passare un pochino sotto silenzio, o comunque in
secondo piano l'esito del referendum e le sue dimensioni. Io credo
invece che si tratta di un momento che dobbiamo valorizzare perché
la popolazione valdostana ha dimostrato volontà di partecipazione e
volontà di prendere decisioni in prima persona.
Su determinati interpretazioni che sono state date all'esito del
voto, ci sono delle interpellanze presentate dal nostro gruppo e
dal Consigliere Pascale e quindi ritorneremo sulla questione, credo
però che fosse opportuno, fin dale comunicazioni del presidente
sottolineare l'importanza di questo voto del 14 e 15 giugno 1992,
che sicuramente rimarrà nella storia della Valle d'Aosta come un
momento importante di partecipazione e di visione politica da parte
della comunità valdostana.
Presidente
Ha chiesto di parlare il Consigliere Perrin,
ne ha facoltà.
Perrin (UV)
Comme premier signataire de la résolution
contre la peine de mort, je vous demanderais, Monsieur le
Président, d'avoir la gentillesse de me fournir toute la
documentation dont vous avez fait mention.
Presidente
Ha chiesto di parlare il Consigliere
Louvin, ne ha facoltà.
Louvin (UV)
Je tenais à remercier le Président du
Conseil pour avoir rappeler la rencontre du Comité mixte qui s'est
tenue à Aoste le 17 et 18 juin dernier et d'avoir souligné que la
délégation de la communauté française de Belgique était représentée
au plus haut niveau et la présence également du Président du
Parlement, ainsi que demander au Président du Conseil de bien
vouloir transmettre rapidement au gouvernement régional la
résolution que nous avons adoptée, étant donné que cette résolution
demande au gouvernement valdôtain et à l'exécutif de la communauté
française de Belgique de réaliser, dans les meilleurs délais, un
accord de coopération entre nos deux communautés, parce qu'il
n'échappe à personne l'importance stratégique d'avoir un accord
privilégié de coopération, notamment dans le domaine culturel et
scolaire avec la communauté française de Belgique qui a déclaré,
par l'intermédiaire de ces représentants élus, toute sa
disponibilité et son intérêt à continuer dans ce rapport de
coopération que nous avons entamé il y a deux ans.
Je pense que dans les semaines à venir le Président du
Gouver-nement et l'Assesseur à l'Instruction Publique voudront bien
informer ce Conseil quant à la suite qu'ils donneront à cette
initiative.
Presidente
Farò distribuire a tutti i Consiglieri al
più presto il documento.
