Classificazione
FINANZA REGIONALE E LOCALE
Finaosta
Partecipazioni azionarie regionali



Oggetto del Consiglio n. 353 del 11 febbraio 2009 - Resoconto
OGGETTO N. 353/XIII - Interrogazione: "Attività di erogazione
del credito da parte della società Aosta Factor".
Interrogazione
Premesso che Aosta Factor è società controllata da Finaosta,
a sua volta controllata dalla Regione Valle d'Aosta;
Considerato che in un'audizione avvenuta nello scorso autunno
in seconda commissione il Presidente di Aosta Factor (che è anche
Presidente di Finaosta) ha dichiarato che le sofferenze in capo ad
Aosta Factor sono minime e fisiologiche rispetto al fatturato
complessivo della società;
Visto che la crisi economica in atto induce a pensare ad un
potenziale progressivo innalzamento delle sofferenze e/o degli
incagli da parte dei clienti;
i sottoscritti Consiglieri regionali
Interrogano
l'Assessore competente per sapere:
- a quanto ammontino attualmente le sofferenze e gli incagli
di Aosta Factor sia in termini percentuali rispetto al fatturato,
sia in termini assoluti fornendo l'elenco in termini numerici (con
l'omissione dei nominativi) dei primi 10 clienti sofferenti e dei
primi 10 clienti incagliati;
- se corrisponde al vero l'informazione secondo la quale
Aosta Factor, per svolgere la propria attività di erogazione del
credito, si approvvigioni in parte di denaro proveniente da privati
e, in caso affermativo, si richiede di sapere:
- se Aosta Factor è autorizzata alla raccolta del pubblico
risparmio e attraverso quali strumenti e prodotti di investimento
svolge tale eventuale attività;
- l'elenco in termini numerici (con omissione dei nominativi)
dei primi 10 clienti privati che investono eventualmente il proprio
denaro in Aosta Factor.
F.to: Zucchi - Tibaldi
Président
- La parole au Président de la Région,
Rollandin.
Rollandin (UV)
- Per quanto riguarda il primo punto,
"
a quanto ammontino attualmente le sofferenze e gli incagli di
Aosta Factor sia in termini percentuali rispetto al fatturato, sia
in termini assoluti"
, l'Aosta Factor ci ha fornito i dati
richiesti, che poi posso dare nel dettaglio. I dati sono aggiornati
al 31 dicembre 2008 ed evidenziano che per quanto riguarda le
sofferenze, i clienti sofferenti sono in numero di tre per un
ammontare di 1.275.000 euro. Il rapporto percentuale rispetto al
totale degli impieghi, pari a 130 milioni di euro, è pari allo 0,98
percento. Per quanto riguarda gli incagli, i clienti incagliati
sono in numero di 2 per un ammontare complessivo di 1.224.825 euro;
il rapporto percentuale rispetto al totale degli impieghi è lo 0,96
percento.
Relativamente alla seconda domanda "
se corrisponde al vero
l'informazione secondo la quale Aosta Factor, per svolgere la
propria attività di erogazione del credito, si approvvigioni in
parte di denaro proveniente da privati e, in caso affermativo, si
richiede di sapere
...", l'informazione è errata, non ha mai
utilizzato risparmi di privati ma si è sempre rivolta al risparmio
presso il pubblico. Risparmio presso il pubblico, questa è la
risposta che mi è stata data dalla Società, non posso dare risposte
diverse! Per quanto riguarda le altre due domande, queste decadono
essendo il caso negativo.
Président
- La parole au Conseiller Zucchi.
Zucchi (PdL)
- Evidentemente sono soddisfatto sopratutto
della prima risposta, perché evidenzia un fatto che è stato
dichiarato dal Presidente Cilea nel corso dell'audizione di cui
facevo riferimento in premessa alla interrogazione, e che
nonostante la crisi in atto, che sembrerebbe aver colpito molti
altri istituti di credito, così non è stato per l'Aosta Factor. Ad
oggi, è vero, ma già possiamo dire che è una fotografia abbastanza
recente, certamente non potevo pretendere che ci fosse un
aggiornamento a ieri, credo che già un mese indietro possa
ritenersi sufficiente, dal momento che risultano presso altri
istituti di credito sofferenze. Come tutti sapete, nelle sofferenze
si iscrivono degli incagli che superano i 180 giorni, mentre gli
incagli sono delle posizioni precedenti che possono presumere
un'iscrizione a sofferenza ma che possono essere un termometro
indicativo del malessere di una situazione della politica della
erogazione del credito. Quindi nulla da eccepire sul fatto della
percentuale dichiarata dal Presidente, che riporta in aula quanto
gli è stato detto dai dirigenti e dal management dell'Aosta Factor.
Prendo atto anche della seconda risposta, ma prima di trarre delle
conclusioni, mi permetto di fare un'ulteriore precisazione,
riservandomi di farla successivamente nelle forme che ci sono
consentite nell'attività di verifica e di controllo dei Consiglieri
regionali.
Quando chiedo se si tratti di utilizzo di denaro pubblico,
precisando che per raccolta pubblica intendevo non pubblico
risparmio nei privati cittadini, chiedevo se corrispondesse al vero
che l'Aosta Factor per approvvigionarsi di denaro, raccogliesse del
denaro da società anche collegate direttamente con Finaosta e
comunque società della regione, perché se la risposta è negativa ne
prendo atto, ma come ho ricordato al Presidente la volta scorsa in
Consiglio, lei si rende garante delle dichiarazioni che fornisce in
aula...
(
interruzione del Presidente della Regione, fuori
microfono)
... certo, ma lei si rende garante delle risposte che dà
solennemente in aula nella funzione di Presidente della Regione,
quindi nella massima carica istituzionale, e anche con la sua veste
prefettizia. Mi riservo di fare un'ulteriore valutazione su questo
punto, perché le dico che non mi risulta; mi risulta invece che
Aosta Factor si approvvigioni di denaro non attraverso il classico
sistema bancario ma anche attraverso erogazioni di denaro che le
viene fornito da altre società. Se così fosse confermato, quindi
annuncio che farò dei controlli interpellando i revisori dei conti
delle società collegate e partecipate dalla Regione per verificare
nel dettaglio se questo fatto sia vero oppure no, da un lato mi
auguro che venga confermato e che le indiscrezioni che sono state
poste siano solo un
ballon d'essai
e siano delle notizie
false. Ma se le notizie fossero vere, di fronte a questo diniego
posto in aula la cosa assumerebbe dei rilievi a dir poco
imbarazzanti.
