Classificazione
ASSISTENZA SANITARIA E OSPEDALIERA



Oggetto del Consiglio n. 3169 del 24 gennaio 2018 - Resoconto
OGGETTO N. 3169/XIV - Interpellanza: "Problematiche inerenti
la fornitura di attrezzature di lavoro e materiale di consumo al
personale infermieristico operante presso alcune microcomunità
della regione".
Farcoz (Président) -
Point n° 31 de l'ordre du jour. Le
collègue Restano a demandé la parole, pour?
Restano (AC-SA-PNV) -
Per richiedere una sospensione dei
lavori per una riunione di minoranza. La possiamo fare anche dopo
aver trattato questo punto all'ordine del giorno.
Presidente -
Allora affrontiamo questo punto all'ordine
del giorno e poi facciamo la sospensione. Per l'illustrazione, la
parola al collega Bertin.
Bertin (CC-MOUV) -
Questa interpellanza affronta un
argomento apparentemente poco significativo, o secondario, ma in
realtà è importante anche questo per fornire un servizio adeguato,
in questo caso stiamo parlando di microcomunità e di assistenza
alle persone anziane, agli utenti, ai degenti delle microcomunità.
Mi riferisco al fatto di alcune problematiche emerse relativamente
alla fornitura di materiali come macchine d'ufficio o di consumo
per il personale infermieristico. Un problema che apparentemente
potrebbe sembrare minore, ma che ha comunque una sua importanza per
fornire un servizio adeguato all'utenza, poiché, tra l'altro,
parrebbe che non vi sia una convenzione che specifichi bene i
rapporti tra gli Enti locali e l'Azienda USL. Come si sa, gli enti
responsabili delle comunità per anziani sono gli Enti locali e
l'Azienda USL fornisce un'assistenza di tipo sanitario, ma per
questa particolare dotazione sembrerebbe che non vi sia una
convenzione tra i due enti, per cui siamo venuti a conoscenza del
fatto che succede che, in caso di guasto o di sostituzione di
questo materiale, non si capisce chi e a che titolo debba
intervenire, con effetti negativi sul servizio e anche
relativamente ad un aspetto importante legato alla
privacy
.
Come sappiamo - anche questa mattina ne parlavamo - la Regione ha
avuto un'ammenda di 100 mila euro relativamente al non rispetto
della privacy, poiché, andando nello specifico, alcune macchine
d'ufficio, o materiale da fax ed altre situazioni, devono essere
sostituite. So che sono avvenute su questo aspetto delle
segnalazioni al Difensore civico da parte credo dell'Associazione
Cittadinanzattiva proprio per evidenziare queste problematiche
riguardo a questo materiale anche per una questione di privacy. C'è
un problema di informatizzazione dell'intero sistema, che andrebbe
fatta per garantire un po' tutti e fornendo al personale
infermieristico gli strumenti adeguati per tutelare la privacy e
per dare un servizio efficace ed efficiente. Da questo punto di
vista, volevamo che si chiarisse questo aspetto riguardante la
responsabilità di chi deve sostituire questo materiale con quale
finanziamento tra gli Enti locali e l'USL. È un problema
apparentemente secondario, ma che comunque ha a che fare con un
servizio di qualità che deve essere fornito agli utenti delle
microcomunità. Oltre a questo, vi è anche una questione più
generale relativamente alla privacy e alla tutela delle
informazioni sensibili e, in generale, una dematerializzazione
degli aspetti relativi ai rapporti tra gli uffici, oltre a
garantire la privacy anche un'informatizzazione che permetta il
superamento dei documenti cartacei andando nella direzione di un
maggior utilizzo dei servizi informatici. Da questo punto di vista,
chiediamo quali sono le azioni che si stanno mettendo in atto da
una parte per andare in questa direzione del maggior utilizzo delle
nuove tecnologie e contemporaneamente per garantire la privacy e
poi, come dicevo in precedenza, per capire chi è il responsabile
tra gli Enti locali e l'Azienda sanitaria locale.
Président -
La parole à l'Assesseur Bertschy pour la
réponse.
Bertschy (UVP) -
Il tema che il collega Bertin porta in
aula alcuni giorni fa è stato oggetto di discussione sui
media
ed è un tema che negli anni non ha ancora trovato una
sua risoluzione. Il servizio che si è modificato nel tempo di
gestione delle strutture dei servizi per gli anziani, soprattutto i
cambiamenti che nel corso degli anni sono avvenuti sulla tipologia
dei nostri assistiti, hanno portato a far diventare sempre più le
nostre strutture come strutture di risposta sanitaria e questo ha,
da un lato, mantenuto l'organizzazione degli Enti locali, ma ha
portato l'Azienda ad avere una presenza sempre più importante.
Tutto questo è stato oggetto di confronti tra organizzazioni di
scelte che hanno portato poi a gestioni associate, come quelle che
poi si sono sviluppate negli anni, dove l'Azienda e soprattutto gli
Enti locali hanno dovuto trovare risposte dinamiche e cercato
soluzioni a volte anche in autonomia rispetto al governo di tutti i
processi. Da un lato, questo modo di lavorare ha garantito
flessibilità e appropriatezza nell'erogazione delle prestazioni;
dall'altro, ha creato criticità e alcune di queste sono state
rappresentate e su queste si sta lavorando. Ad oggi non esiste una
convenzione, sono stati numerosi i tentativi negli anni, alcuni
sono stati citati, gli ultimi relativi al 2015-2016; una precisa
convenzione non esiste, ma allo stesso tempo in questo momento sono
numerosi i confronti e i gruppi di lavoro che stanno lavorando per,
da un lato, portare a completare l'iter della legge, in modo che ci
si possa confrontare su qualcosa di concreto e, dall'altro,
identificare in maniera sempre più precisa il lavoro che il
personale, che dipende da due enti diversi, svolge all'interno
delle strutture.
Per quanto riguarda le attrezzature di lavoro, l'Azienda
garantisce tutta l'attrezzatura che serve per svolgere i compiti
sanitari che le infermiere hanno e finora c'è stata una
regolamentazione anche rispetto all'attrezzatura materiale dinamica
e non legata ad una convenzione. Di questi giorni è un incontro per
presentare le modifiche della legge: quella per gli investimenti in
ausili e attrezzature e la ricostituzione di un gruppo tecnico tra
Unité
, Azienda e Regione, che già era presente l'anno
scorso, che servirà per sviscerare tutte le piccole e grandi
difficoltà che ancora ci sono nei rapporti di lavoro. In questo
senso si affronterà anche il tema della privacy, il tema della
dotazione di materiale informatico e la tutela della privacy degli
ospiti che, posso garantire, può essere ad oggi forse imperfetta,
ma non costituisce omissione o violazione di legge. Rispetto a
questo, c'è un'attenzione che dovrà vedere scelte differenti che
vadano anche nella direzione della dematerializzazione, tutto
quello che serve e questo gruppo tecnico dovrà lavorare su questi
argomenti e lo annuncio, nel senso che è un lavoro importante per
tutti, anche sulla programmazione degli investimenti degli Enti e
dell'Azienda rispetto agli ausili, perché sempre più l'Azienda
dovrà dire cercherà di mantenere il proprio patrimonio in gestione
per i propri servizi e sempre di più gli Enti dovranno utilizzare
le risorse date dalla legge n. 80, per dare alle strutture tutta
l'efficienza che serve. In tutto questo speriamo in tempi brevi
anche di arrivare a disciplinare i problemi che lei ha presentato,
sempre che non si riesca a costituire alla fine, attraverso un
unico modello di gestione, un servizio che non debba più scontare
questa frammentazione sia di gestione del personale che di
bilancio, che di organizzazione dei servizi. Siamo quindi al lavoro
su due piani, su un piano tecnico ma anche su un piano politico,
per presentare una discussione finale a riguardo.
Président -
La parole au collègue Bertin pour la
réplique.
Bertin (CC-MOUV) -
I gruppi tecnici di lavoro sono
certamente necessari, ma siamo un po' in ritardo da questo punto di
vista. Credo sia urgente definire con chiarezza quali sono i
rapporti tra gli Enti locali e l'USL su questi aspetti di fornitura
di materiale per il personale infermieristico, poiché questo crea
comunque dei problemi per il funzionamento e nel lavoro concreto
del personale infermieristico, tutto crea degli effetti poi sulla
qualità del servizio in generale rispetto agli utenti, che poi è
l'obiettivo finale di azioni di questo genere.
Credo debba essere fatto in fretta, definito in fretta e il
cambio deve avvenire nella massima chiarezza, cercando poi nel
frattempo di definire e risolvere quelle questioni emerse in questo
periodo piuttosto in fretta e ancora più in fretta andrebbero
definiti, in termini generali, questi rapporti tra i diversi
livelli dei diversi enti che concorrono al servizio tecnico delle
comunità per anziani.
La sua risposta, se vogliamo, sposta nel tempo la questione. La
questione è stata affrontata, questo è un fatto positivo, ma credo
anche che debba essere affrontata con celerità e dando delle
risposte concrete rispetto a questa confusione che si crea e i
problemi che si legano a questa confusione: dalla banale stampante
che si rompe, che poi non si riesce a capire chi debba sostituirla,
per cui rimane ferma o comunque bisogna trovare delle soluzioni
alternative di emergenza, che non vanno nella direzione giusta di
un lavoro, di una possibilità anche nel rispetto della privacy, dei
metodi che devono essere sempre rispettati in questi casi, l'invito
è di fare in fretta e di definire queste questioni che sono
apparentemente secondarie, ma che hanno, nel loro complesso, un
effetto sul servizio che forniscono agli utenti delle comunità.
Ritorneremo sulla questione cercando anche di sollecitare una
rapida definizione.
