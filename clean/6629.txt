Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1112 del 6 febbraio 1985 - Resoconto
OGGETTO N. 1112/VIII - NOMINA DEL PRESIDENTE, DI UN SINDACO
EFFETTIVO E DI UN SINDACO SUPPLENTE E DESIGNAZIONE DI DUE
AMMINISTRATORI DELLA SOCIETA' "R.A.V. S.P.A.".
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN - (U.V.):
Selon la convention qui a été
approuvée de la part du Conseil régional et compte tenu de
l'exigence de présenter le plus tôt possible la requête à l'Anas
pour avoir la concession concernant la construction de l'autoroute,
je crois qu'il est indispensable aujourd'hui de nommer les
représentants régionaux à l'intérieur du Conseil d'Administration
de la RAV.
Comme l'a dit le Président du Conseil, les membres sont les
trois qui doivent être nommés de la part de la Région, et deux
Commissaires aux Comptes, un effectif et un suppléant.
Je crois qu'en tant que force de majorité on avait souligné,
lors de la présentation de l'autoroute, l'exigence de prévoir à ce
sujet la plus grande participation de toutes les forces présentes à
niveau de Conseil parce qu'il faudra présenter la requête visant à
obtenir de la part de l'état le financement pour le restant 65% qui
est prévu pour l'achèvement des travaux.
J'estime qu'il n'est pas nécessaire de reprendre le discours de
la validité de l'autoroute, dont on a parlé suffisamment dans ce
Conseil; comme force de majorité on propose la désignation du
Président et d'un membre, tandis qu'on a prévu d'avoir un membre
choisi parmi les forces de minorité, de façon qu'elles soient
représentées à l'intérieur du Conseil d'Administration, même si
cela n'est pas prévu par la loi.
On a tenu compte qu'au moment de la discussion du projet de
l'autoroute il y a eu de la part des forces politiques une attitude
assez différente; des forces se sont exprimées à ce sujet en disant
clairement qu'elles étaient favorables au projet, tout en ne
partageant pas entièrement que ce soit la Région à s'assumer dès le
début le financement global. De ce fait on propose une brève
suspension du Conseil afin qu'il y ait la possibilité de trouver,
en tant que Chefs de Groupe, un accord sur les différents noms à
présenter pour faire part de la R.A.V..
PRESIDENTE:
C'è la richiesta di sospensione presentata
dal Presidente della Giunta. Secondo la prassi, può intervenire uno
a favore e uno contrario; ha chiesto di parlare il Consigliere
Riccarand, ne ha facoltà.
RICCARAND - (N.S.):
Chiedo di chiarire i termini della
richiesta di sospensione, perché qui si tratta, se ho capito bene,
di nominare un Presidente e due Amministratori, di cui il
Presidente ed un Amministratore sarebbero indicati dalla
maggioranza e l'altro Amministratore dalla minoranza. Poiché penso
che le forze di maggioranza abbiano già concordato chi designare,
sono favorevole ad una sospensione perché le forze di minoranza
possano riunirsi e fare una loro proposta.
PRESIDENTE:
Il Consiglio è sospeso per cinque minuti.
Si dà atto che i lavori sono sospesi dalle ore 16,48 alle ore
17,11.
PRESIDENTE:
Riprendono i lavori dopo la sospensione
concordata. Ha chiesto di parlare il Consigliere Riccarand, ne ha
facoltà.
RICCARAND - (N.S.):
Volevo fare una proposta di carattere
procedurale perchè mi sembra che si sia creato un pasticcio
considerevole di ordine politico e nei rapporti fra maggioranza e
minoranza nel ruolo che i vari Gruppi possono svolgere all'interno
del Consiglio.
Il Presidente della Giunta ha affermato che c'è la disponibilità
da parte delle forze di maggioranza di lasciare un posto alle forze
di minoranza all'interno del Consiglio di Amministrazione della
R.A.V., anche se ad alcune condizioni. E' evidente che, perché oi
sia un rappresentante nel Consiglio di Amministrazione della R.A.V.
nominato dalle forze di minoranza, ci deve essere una votazione che
sia espressione delle forze di minoranza, per cui chiedo che si
facciano due distinte votazioni: una prima votazione per quanto
riguarda il Presidente, i due Sindaci ed un Consigliere di
Amministrazione in cui le forze di minoranza si possono anche
astenere; una seconda votazione in cui invece si vota per il
rappresentante del Consiglio di Amministrazione designato dalla
minoranza in cui si chiede l'astensione da parte delle forze di
maggioranza. In questo modo risulta più chiaro quali sono i
rappresentanti designati dal Consiglio come espressione della
maggioranza e quali sono i rappresentanti designati dalle forze di
minoranza.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN - (U.V.):
Comme je l'avais déjà dit à M.
Riccarand, je suis contraire à cette proposition; on va proposer de
voter tous les membres, c'est-à-dire le Président, les
Administrateurs et les experts, avec une seule votation.
Les raisons sont assez claires, vu que ce n'est pas un droit, il
n'y a pas de doutes que le vote qui va être exprimé pour le
représentant, en tant qu'Administrateur, d'un appartenant aux
forces de minorité, doit être aussi agréé par les forces de
majorité.
PRESIDENTE:
Volevo solo aggiungere, a conforto di quanto
diceva il Presidente della Giunta, che la legge non prevede nessun
tipo di votazione limitata in questo caso, per cui la votazione
deve essere completa.
Ha chiesto di parlare il Consigliere Tonino, ne ha facoltà.
TONINO - (P.C.I.):
Condivido l'affermazione che ha fatto
il Consigliere Riccarand, secondo il quale si va a questo voto con
un po' di confusione, per cui è necessario che alcune cose siano
chiare rispetto al Consiglio e all'opinione pubblica. E' giusta la
precisazione che la legge non prevede un posto per le forze di
minoranza all'interno del Consiglio di Amministrazione della
R.A.V., ma oggi la Giunta regionale propone che fra questi membri
ce ne sia uno che fa parte della minoranza, che non sarà però un
membro espressione delle forze di minoranza, ma tale candidatura
sarà frutto di un accordo fra la maggioranza ed un gruppo di
minoranza. Non ci può essere altra alternativa, non ci possono
essere ostacoli di tipo procedurale, perchè il Consiglio è sovrano
e decide il modo di votare che più ritiene opportuno, se davvero il
rappresentante deve essere espressione delle forze di opposizione,
la votazione di questo rappresentante deve essere lasciata alle
forze di opposizione.
Se ci sono altri accordi di tipo politico fra la maggioranza ed
alcune forze politiche per avere altri rappresentanti, questa è
un'altra cosa; bisogna avere il coraggio e l'onestà di dire come
stanno realmente le cose.
Siamo convinti che le scelte debbono essere fatte alla luce del
sole, nessuno deve aver paura delle sue azioni, anzi deve esserne
responsabile. Fra le forze di opposizione non si è raggiunto nessun
accordo durante la riunione perchè non è chiaro il presupposto in
base al quale il rappresentante deve essere espresso o meno dalle
forze di opposizione. Il Presidente della Giunta ha detto che il
rappresentante doveva essere gradito alla maggioranza e doveva
essere scelto tra le forze di opposizione che avevano votato in
favore dell'autostrada. Questo è un discorso che noi non accettiamo
nel senso che stiamo per nominare un Consiglio di Amministrazione
che ha il compito di tutelare gli interessi della Regione Valle
d'Aosta nella costruzione di quel tratto autostradale, per cui ci
vogliono nel Consiglio di Amministrazione persone capaci, tecnici
competenti che abbiano la fiducia del Consiglio regionale della
Valle d'Aosta. Non è neanche una questione solo di maggioranza.
Si vuole scegliere una strada pasticciata, mentre noi siamo
invece per la massima chiarezza, ed in questo senso non siamo
favorevoli a questo tipo di accordo. Esprimeremo, se non si va alla
votazione così com'è stata indicata dal Consigliere Riccarand, un
candidato sul quale le forze di opposizione si saranno trovate
d'accordo.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN - (U.V.):
Sans doute M. Tonino veut faire dire
ce qu'on n'a aucune envie de dire, et veut faire paraître
embrouillé la solution qu'on propose; moi je suis convaincu du
contraire, il n'y a aucun accord préalable. Je dois dire que je me
suis étonné d'entendre qu'il y avait partout des candidats à cette
place, même M. Riccarand a posé sa candidature, alors je crois que
la contradiction est à vous: vous vous exprimez contre ce projet et
en même temps vous voulez avoir un représentant à l'intérieur de la
R.A.V.. Moi j'ai dit qu'à l'intérieur de cette proposition on
pouvait trouver un accord entre les forces qui ne font pas partie
de la majorité pour exprimer un nom qui pouvait être agréé par les
forces de la majorité, vu que vous n'avez pas eu la possibilité
d'arriver à cet accord, sans doute les forces de la majorité
trouveront un accord sur un des noms qui ont été faits, qui font
partie de la minorité.
C'est vrai ce que M. Tonino vient de dire, c'est-à-dire qu'il
faut qu'il y ait l'accord entre les forces pour être voté à
l'intérieur du Conseil d'Administration, c'est ce qu'on ira faire
d'ici quelques minutes en proposant les noms qui pourront faire
partie de ce Conseil d'Administration.
Si dà atto che dalle ore 17,16 assume la Presidenza il Vice
Presidente Franco De Grandis.
PRESIDENTE:
Ha chiesto di parlare il Consigliere Pascale,
ne ha facoltà.
PASCALE - (P.S.I.):
Devo esprimere il nostro
apprezzamento per l'impostazione che il Presidente della Giunta e
tutta la maggioranza hanno voluto dare a questo problema, cioè
cercare di coinvolgere le forze dell'opposizione nella nomina di un
Consiglio di Amministrazione: anche se questo non è previsto
nell'ambito della convenzione, ci sembra un comportamento
abbastanza corretto. Ci sembra anche logico che - e ripeto quanto
avevo già detto nell'ambito della riunione delle forze di minoranza
- come espressione della minoranza vadano preferite quelle forze
politiche che si sono battute a favore dell'autostrada, per far
parte di un Consiglio di Amministrazione che dovrà operare
attivamente per portare al più presto a conclusione questa
opera.
In questo senso, nell'ambito della riunione delle forze della
minoranza, abbiamo rivendicato al nostro partito come espressione
della minoranza la rappresentanza nel Consiglio di Amministrazione,
come riconoscimento della posizione corretta e coerente che il
nostro partito ha sempre avuto su questo problema. Forse siamo
stati fra i primi a rivendicare la necessità della costruzione
dell'autostrada e questa impostazione l'abbiamo sempre portata
avanti, anche quando le proposte del tracciato e della convenzione
sono venute da parte di una maggioranza nei confronti della quale
noi eravamo all'opposizione.
E' pur vero che, nel luglio scorso, abbiamo condotto una
battaglia unitamente a tutte le altre forze dell'opposizione ma
l'abbiamo fatta solo sotto l'aspetto del finanziamento dell'opera,
perchè il finanziamento che ci veniva proposto vedeva una
partecipazione prevalente della Regione, e noi non eravamo di
questo avviso. Nel momento in cui la maggioranza ha cambiato la sua
impostazione su questo tema e c'è stata presentata una nuova
convenzione, abbiamo ribadito quella che era la nostra posizione da
sempre e che non era la posizione del P.C.I. o di N.S., che sono
sempre stati contrari a questa soluzione.
In questa ottica, nell'ambito delle forze di minoranza abbiamo
rivendicato al nostro partito una presenza nel Consiglio di
Amministrazione; ci è dispiaciuto dover constatare che questo
accordo non si è trovato, che le forze di opposizione, anche quelle
che si erano dichiarate contrarie e che sono tutt'ora contrarie
alla costruzione dell'autostrada, chiedono un loro rappresentante:
in questa sede lo rivendichiamo apertamente, perchè non abbiamo
niente da nascondere, non ci sono accordi sotto banco; se è vero,
come ha detto il Presidente della Giunta, che un posto deve essere
espressione della minoranza, come forza di minoranza chiediamo la
rappresentanza nell'ambito del Consiglio di Amministrazione.
PRESIDENTE:
Ha chiesto di parlare il Consigliere
Baldassarre, ne ha facoltà.
BALDASSARRE - (P.S.D.I.):
Potrei iniziare il mio
intervento dando atto al Presidente della Giunta di questo parziale
atteggiamento nei confronti delle forze di opposizione a scegliere
un nominativo che, come rappresentante delle forze di minoranza,
entri a far parte nel Consiglio di Amministrazione. Fin qui, gliene
do atto, mi complimento con lui, però per il resto devo esprimere
il mio rammarico perchè non ci è stata data l'autonomia necessaria
per scegliere il Consigliere fra le forze di opposizione.
Noi socialdemocratici avevamo condotto una battaglia a luglio
contro l'autostrada, ma i motivi di questa opposizione si
conoscono, abbiamo anche affermato che era necessaria questa
autostrada, che ne sostenevamo la costruzione, e lo abbiamo
affermato in diverse occasioni; adesso il Presidente della Giunta
ha limitato la scelta del rappresentante dei partiti della
minoranza fra coloro che erano favorevoli alla costruzione
dell'autostrada e il P.S.I., il P.S.D.I. ed il M.S.I. hanno
espresso parere favorevole alla realizzazione, impegnandosi in
prima persona, se il caso lo richiedesse, al fine di dare una
sollecita soluzione a questo problema, che noi riteniamo di vitale
importanza.
Per questi motivi noi socialdemocratici rivendichiamo un posto
nel Consiglio di Amministrazione della R.A.V., lo rivendichiamo per
le ragioni sopra esposte, e mi appello anche alle forze di
maggioranza, nella loro piena autonomia, di non andare ad un
atteggiamento di chiusura solo perchè questa richiesta viene dal
P.S.D.I.. So bene che è difficile oggi essere socialdemocratico,
però ci siamo, siamo una realtà, per cui proporrò al momento
opportuno un nominativo del P.S.D.I. appellandomi alla sensibilità
dei singoli Consiglieri appartenenti alle diverse forze politiche,
cominciando dalla D.C. per venire poi all'U.V., agli A.D.P. ed agli
altri.
PRESIDENTE:
Se nessuno chiede più di intervenire, le
forze politiche dovranno ora fare le loro indicazioni.
Ha chiesto di parlare il Presidente della Giunta, ne ha
facoltà.
ROLLANDIN - (U.V.):
Sans doute on a toujours remarqué que
c'était appréciable le fait qu'il y ait un engagement de la part de
tous les Conseillers pour résoudre les problèmes de
l'Administration régionale, dans le cas particulier celui de
l'autoroute; on a même dit clairement que, lorsqu'il y avait cet
engagement, on avait reconnu le mérite des différents Conseillers,
et on a reconnu aussi la position assez correcte dans plusieurs
occasions des forces qui ne font pas partie de la majorité.
Compte tenu du fait qu'au moment de la discussion sur le
problème de l'autoroute on avait saisi les différentes
possibilités, compte tenu de l'attitude particulière des
différentes forces à cet égard, vu qu'il n'y a pas eu la
possibilité, et c'est une chose que je regrette, de trouver un nom
qui puisse être l'expression des forces de la minorité, et enfin
qu'il s'agit d'un Conseil d'Administration où il faudra porter en
avant d'abord le discours des contacts avec l'état en accord avec
l'Administration régionale pour présenter les exigences de notre
Région, et ensuite le fait qu'il y ait la possibilité d'avoir le
financement qui manque pour l'achèvement des travaux de
l'autoroute, on a choisi, en tant que forces de majorité, de
présenter des hommes qui soient déjà engagés dans le domaine
politique, qui puissent mieux comprendre le thème, mieux évaluer
les différents problèmes, et surtout être les intermédiaires qui
mieux puissent représenter les exigences de la Région.
Comme forces de majorité on propose les noms suivants: Ettore
Marcoz pour la charge de Président; Chabod Guido et Torrione Gianni
pour la charge d'Administrateurs; Pedrini Ennio pour la charge de
Syndic effectif; Napoli Wilma pour la charge de Syndic
suppléant.
PRESIDENTE:
Ha chiesto di parlare il Consigliere Tonino,
ne ha facoltà.
TONINO - (P.C.I.):
Siccome le parole hanno un senso,
voglio anzitutto contestare l'assunto che sta alla base di questa
decisione, per cui se uno non è d'accordo su quell'opera non possa
far parte del Consiglio di Amministrazione della società. E' uno
stravolgimento di una regola democratica, quando per regola
democratica si intende in un determinato organismo avere la voce
dell'opposizione. Ci sono degli esempi: abbiamo votato contro la
Finaosta, non approviamo certo la politica industriale che fa la
Finaosta e la Giunta regionale, ma nel Consiglio di Amministrazione
della Finaosta abbiamo un rappresentante che è stato espressione
del nostro Gruppo, anche se non iscritto al P.C.I., il quale lavora
alla Finaosta come tecnico negli interessi della Regione Valle
d'Aosta.
La mia opinione è che quel tipo di argomentazione non regga e
che tutto è costruito perciò per fare in modo che in questo
Consiglio di Amministrazione non ci siano rappresentanti del P.C.I.
o di N.S. o di altre forze politiche. Se è quella l'intenzione lo
si deve dire, nel senso che in questo caso non avremmo lì un
rappresentante delle forze di opposizione, ma avremmo un
rappresentante che siede sui banchi dell'opposizione perchè esiste
un accordo di tipo politico con la maggioranza. Non riesco a
trovare altro tipo di soluzione.
Nel merito, anche la scelta di proporre uomini impegnati in
politica è una scelta che ci permettiamo di contestare in primo
luogo perchè si tratta di un Consiglio di Amministrazione che dovrà
gestire appalti, seguire l'iter lunghissimo della costruzione di
un'opera che è ciclopica per la dimensione della Valle d'Aosta;
ancora una volta la nostra posizione, come già altre volte abbiamo
detto, è che in organismi di questo tipo ci siano persone che con
disponibilità di tempo e competenza possano seguire questo lavoro.
Siamo contrari ancora una volta ad una occupazione di questi posti
da parte delle forze politiche, che poi si chiama volgarmente
lottizzazione, saremmo invece dell'avviso che in organismi di
questo tipo ci siano rappresentanti della Valle d'Aosta che abbiano
quelle caratteristiche di competenza, di tempo e disponibilità per
seguire quel tipo di impegno nell'interesse della Valle d'Aosta,
altrimenti ancora una volta c'è l'esagerazione per cui questi
Consiglieri regionali fanno di tutto, ma lo fanno poco e male.
Ritorneremo su questo argomento perchè già nella scorsa
legislatura noi avevamo presentato una proposta di legge sulle
nomine, che non a caso non è andata avanti in questo Consiglio
regionale; questa vicenda ci fa ricordare l'importanza di
riproporre una legge di questo tipo perché queste nomine in posti
così importanti siano fatte non sulla base semplicemente
dell'assonanza politica, ma anche sulla base di altri criteri. Non
ho altro da aggiungere, la responsabilità sulle proposte della
maggioranza spettano ovviamente alla maggioranza; capisco che anche
all'interno della maggioranza ci possono essere problemi di
piazzare alcuni ex Assessori che hanno bisogno di una
collocazione.
Noi dell'opposizione proponiamo che nel Consiglio di
Amministrazione della R.A.V. sia nominato l'Arch. Corrado Binel di
Aosta.
PRESIDENTE:
Ha chiesto di parlare il Consigliere
Baldassarre, ne ha facoltà.
BALDASSARRE - (P.S.D.I.):
A nome del P.S.D.I. proponiamo
il Signor Marovino Gianpiero per la nomina nel Consiglio di
Amministrazione della R.A.V..
PRESIDENTE:
Ha chiesto di parlare il Consigliere
Riccarand, ne ha facoltà.
RICCARAND - (N.S.):
Credo che le proposte che ha fatto il
Presidente della Giunta meritino alcune considerazioni di carattere
politico, perchè ci troviamo di fronte ad una scelta ed una
proposta da parte delle forze di maggioranza che non è sicuramente
priva di significato, ma anzi è espressione di un certo modo di
governare la nostra Regione, di concepire l'impegno amministrativo
e politico e di concepire anche i rapporti fra maggioranza e
minoranza.
Anzitutto il mio giudizio su questo tipo di nominativi che ci
vengono proposti è totalmente negativo: si tratta di una scelta
profondamente inopportuna perchè si propongono per la carica di
Presidente ed Amministratori della R.A.V. due ex Assessori
regionali, due membri del Consiglio che sono stati allontanati
dall'esecutivo più per i loro demeriti che per i loro meriti, che
invece adesso vengono collocati a riposo o non so in che modo
all'interno di questo organismo che una qualche importanza nella
vita futura della Valle d'Aosta la dovrà pur avere.
Oltretutto non è passato molto tempo da quando il Consigliere
Marcoz affermò solennemente in questa aula che lui non aveva
accettato e non avrebbe mai accettato cariche onorarie in
sostituzione del posto di Assessore che gli veniva a mancare; oggi
non l'no sentito ancora parlare, ma mi sembra che, se la proposta
viene fatta, ci sia una sua implicita accettazione che suona a
totale smentita di quanto aveva affermato in precedenti
occasioni.
Così come si spiegano nelle proposte che ha fatto il Presidente
della Giunta alcune scelte che si sono verificate negli ultimi mesi
in questo Consiglio regionale, quali i passaggi dall'opposizione
alla maggioranza, il Consigliere del P.S.I. vede premiata questa
sua nuova posizione con questo posto all'interno del Consiglio
della R.A.V..
Credo che l'elemento più rilevante sia rappresentato da questo
accordo politico che è intervenuto fra il Gruppo del P.S.I. e le
forze di maggioranza: è indubbio che ci troviamo di fronte a un
accordo politico su cui si è cercato in qualche modo di confondere
le acque, di farlo passare come un'espressione del Consiglio,
addirittura delle forze di minoranza, quando in realtà le forze di
minoranza, se potessero esprimersi, darebbero sicuramente una
indicazione di tipo diverso.
A questo proposito devo dire che la posizione del P.S.I. è
estremamente contraddittoria, anzi questa è l'ennesima conferma di
una contraddittorietà che noi già più volte in passato avevamo
denunciato. Abbiamo oggi all'ordine del giorno del Consiglio una
proposta di legge del P.S.I. concernente: "Norme sulla valutazione
dell'impatto ambientale di determinate opere pubbliche e private",
nella cui relazione introduttiva si cita testualmente, come una
delle costruzioni che dovrebbero essere bloccate se ci fosse una
legge regionale sull'impatto ambientale, la tangenziale sud di
Aosta che altro non è che un pezzo dell'autostrada.
Contemporaneamente il P.S.I. vota a favore della legge regionale
per il finanziamento dell'autostrada; non solo, ma giunge ad un
accordo con le forze di maggioranza per avere un suo rappresentante
nella R.A.V., nell'ottica di far realizzare l'opera al più presto
con adeguati finanziamenti statali e pressioni sul governo italiano
perchè questi finanziamenti ci siano.
Il Consigliere Torrione spiegherà poi quale è il tipo di
compatibilità fra questa sua nuova collocazione che verrà ad
assumere all'interno della R.A.V. e la sua collocazione di Ministro
ombra dell'ecologia, ma io ci vedo una contraddizione nettissima.
Altri potranno dire che questa contraddizione non esiste, io
l'avevo vista in passato, continuo a vederla e ne ritrovo oggi la
conferma più piena.
Il giudizio che diamo su queste manovre in corso e su queste
contraddizioni fra le forze politiche, su questi strani accordi fra
forze di minoranza che passano in maggioranza, oppure che restano
in minoranza ma vedono i propri membri votati dalle forze di
maggioranza, è del tutto negativo. Abbiamo detto che questo
progetto autostradale è una sciagura per la Valle d'Aosta e siamo
disposti a qualsiasi impegno, anche ad entrare in questo Consiglio
di Amministrazione, per lavorare contro la realizzazione di questa
opera.
Il nostro voto sarà negativo per quanto riguarda le proposte
fatte dalla maggioranza, mentre sono disponibile a votare per il
rappresentante che ha indicato il P.C.I. per far parte del
Consiglio di Amministrazione della R.A.V..
PRESIDENTE:
Ha chiesto di parlare il Consigliere Tamone,
ne ha facoltà.
TAMONE - (U.V.):
Parlando di contraddizioni, penso che il
Consigliere Riccarand dovrebbe pensare alle sue perchè è chiaro che
quando uno è venuto in quest'aula a dirci quel che ha detto
sull'autostrada, poi si dichiara disponibile a far parte di questo
Consiglio di Amministrazione, non si capisce bene se ha un'idea di
cos'è un Consiglio di Amministrazione.
Per quanto riguarda il problema in sè stesso e la rappresentanza
delle minoranze, vorrei ricordare a tutte le forze dell'opposizione
la terminologia che è stata usata nella legge approvata dal
Consiglio, che poteva prevedere, a mio modesto avviso, la nomina di
questo Consiglio di Amministrazione da parte di qualunque organo
della Regione. Questa maggioranza ha voluto venire a discutere in
Consiglio di questo argomento ed a votare i suoi membri all'interno
di questo Consiglio, non limitandosi a prenderseli lei come
maggioranza, ma dando addirittura uno spazio all'opposizione. Qui
allora non si è mai contenti.
L'opposizione dice che non può starci e anzichè esprimere un
candidato ne esprime tre, tutti poi espertissimi, per inciso, a
partire da quello socialdemocratico che di opere autostradali se ne
deve intendere parecchio. Poi viene fuori il nome di un architetto
ed un altro ancora proposto dall'opposizione.
Per quanto riguarda la questione della Finaosta, nella legge
istitutiva c'è una precisa riserva prevista per l'opposizione; in
più, quando abbiamo votato quei membri, abbiamo votato in base ad
un accordo preciso delle forze di opposizione che hanno presentato
un solo candidato, quello del P.C.I.. Guarda caso, quando ci
troviamo di fronte a certe situazioni - non è che voglio andare a
giudicare in casa di altri - però sono sempre le forze più forti
che vogliono imporsi alle altre.
Noi oggi eravamo convinti che avreste espresso un nome solo,
perchè altre volte siete stati capaci di farlo, questa volta invece
si è dimostrata una spaccatura delle forze di opposizione. A questo
punto, di fronte a quattro candidati ne sceglieremo uno,
evidentemente avremo anche il diritto di scegliere quello che
vogliamo votare.
E' inutile che facciate gli scandalizzati, è tra voi che c'è la
rottura, il problema è all'interno delle forze di opposizione che
hanno avuto l'opportunità di inserire nella R.A.V. un membro che
poteva essere concordato fra loro, e invece non lo hanno voluto
fare. Questo ha voluto dire per le forze della maggioranza fare dei
sacrifici perchè anche al nostro interno questo ha creato un
dibattito. Quindi siete voi che non avete saputo cogliere
l'opportunità che vi era stata presentata, pertanto è con
tranquillità che il nostro Gruppo si accinge a votare i candidati
proposti.
PRESIDENTE:
Ha chiesto di parlare il Consigliere Pascale,
ne ha facoltà.
PASCALE - (P.S.I.):
Vorrei subito rassicurare il
Consigliere Riccarand e quanti altri hanno di questi timori: non
c'è stato nessun accordo sottobanco, per cui voglio ribadire che il
P.S.I. è e resta all'opposizione di questa Giunta e di questa
maggioranza perchè non esistono allo stato attuale le condizioni
politiche e programmatiche per cambiare la nostra collocazione e
non sarà una eventuale, ammesso che venga approvata, presenza nel
Consiglio di Amministrazione della R.A.V. a modificare questa
collocazione politica.
Per quanto riguarda le contraddizioni che il Consigliere
Riccarand ritiene di poter vedere nei nostri comportamenti, noi
queste contraddizioni non le abbiamo. Abbiamo sempre sostenuto che,
per quanto riguarda i trasporti, c'è l'esigenza della costruzione
della tangenziale e dell'autostrada, così come, in un'altra ottica,
abbiamo detto che c'è una esigenza di tutela ambientale e che certe
opere, se vanno fatte, devono essere eseguite con certi criteri,
cercando di rispettare la tutela dell'ambiente e del paesaggio. Non
sempre è facile conciliare queste esigenze che il nostro Gruppo ha
espresso ed esprime congiuntamente.
Devo dire che ha ragione il Consigliere Tonino quando dice che
l'argomentazione che non si possa far parte di un organismo per il
quale si è votato contro non possa essere assunta a principio
generale; in effetti non l'avevo inteso in questo senso, ho solo
detto, e lo ribadisco, che nell'ambito della riunione delle forze
di minoranza abbiamo rivendicato questa nostra partecipazione
perchè la ritenevamo più giusta, in quanto quella dell'autostrada è
una battaglia che stiamo portando avanti da parecchi anni, per cui
vogliamo dare il nostro contributo anche all'interno della R.A.V.
perchè questa autostrada si realizzi al più presto. Ci dispiace di
non aver riscontrato la solidarietà, su questa nostra richiesta, da
parte delle altre forze di opposizione, in modo particolare da
parte del P.C.I., e ci dispiace anche che il P.C.I. venga a
proporre in aula, a questo punto, un meccanismo di votazione tale
da premiare, alla fine, non le opposizioni, ma l'opposizione
maggiore, che è quella del P.C.I., perchè se la minoranza dovesse
votare un suo candidato, quando non c'è l'accordo, e quasi sempre
l'accordo non c'è, quando il candidato non è comunista,
l'opposizione premiata è quella del P.C.I., e questo a noi non ci
sta bene.
Aggiungo un'altra cosa che riguarda il candidato proposto dal
nostro Gruppo: questo oggetto è stato iscritto con urgenza
all'ordine del giorno, e la proposta della maggioranza e del
Presidente della Giunta è venuta in queste ultime ore, per cui non
abbiamo potuto consultare gli organismi statutari del nostro
partito. a decisione è stata assunta a livello di Gruppo
consiliare, per cui abbiamo deciso di indicare il Capogruppo come
nostro rappresentante in seno al Consiglio di Amministrazione; se
verrà votato, ci riserviamo poi di valutare una soluzione
definitiva nell'ambito degli organismi di partito.
PRESIDENTE:
Ha chiesto di parlare il Consigliere
Beneforti, ne ha facoltà.
BENEFORTI - (D.C.):
Solo per dichiarazione di voto.
Siccome fra i nominativi indicati dal Presidente della Giunta non
c'è un nominativo che era stato comunicato dal nostro Segretario di
partito, il Presidente del Consiglio Bondaz ed io ci asterremo da
questa votazione.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Siccome il Consigliere Tamone ha
voluto fare osservazioni sulla rappresentatività della minoranza,
ribadisco un concetto che già aveva espresso prima il Consigliere
Tonino. Quando si prevede che la minoranza possa esprimere un suo
candidato, deve essere la minoranza a sceglierlo, in questo caso
invece la proposta è venuta dal Presidente della Giunta; non solo,
ma prima di dire che la minoranza scelga, il Presidente della
Giunta ha specificato che il candidato doveva essere scelto fra le
forze che hanno votato a favore dell'autostrada. Noi, come
minoranza, questa sovranità limitata nelle nostre scelte non la
possiamo accettare, quindi non è che non abbiamo trovato l'accordo
perchè avevamo tanti candidati; non abbiamo trovato l'accordo
perchè non abbiamo accettato il principio che la minoranza possa
scegliere solo in un ambito limitato. L'esempio me lo ha suggerito
il Consigliere Dolchi, sarebbe come dire che quelli che hanno
votato per la monarchia nel 1946 adesso, siccome c'è la repubblica,
non possono più farsi eleggere da nessuna parte. Noi abbiamo detto
prima che sull'autostrada abbiamo le nostre posizioni, siamo per la
camionabile, però il nostro candidato ha la funzione di verificare,
di controllare, di portare il suo contributo in quell'ambito. Non
possiamo accettare il principio che sia la maggioranza a stabilire
chi deve essere il prescelto.
Poi, se voi volete che noi troviamo un accordo come forze di
minoranza, siamo d'accordo a richiedere una nuova sospensione, però
deve essere la minoranza da sola a votare, non può essere la
maggioranza che vota il candidato della minoranza. E se,
nell'ambito della minoranza, il discorso può diventare complicato e
la maggioranza, in quell'ambito, designa un certo candidato,
democrazia vuole che sia quello, non è una prevaricazione. Se
invece ci sono altre cose sotto, che verificheremo in seguito - per
adesso diamo la buona fede a tutti - allora diventa più difficile
presentare le cose con una certa logica in Consiglio.
Quindi diciamo che il vero candidato della minoranza, dal nostro
punto di vista, è quel tecnico che abbiamo proposto. Se poi ci sono
altri accordi, lo verificheremo in seguito, perché sicuramente la
cosa avrà degli sviluppi.
PRESIDENTE:
Ha chiesto di parlare il Consigliere
Baldassarre, ne ha facoltà.
BALDASSARRE - (P.S.D.I.):
Prendo atto della posizione
coraggiosa e corretta in questo momento dei due esponenti della
D.C., che testimoniano un elemento di spaccatura all'interno della
maggioranza. Se ho capito bene le parole che ha detto il
Consigliere Beneforti, fra i nominativi indicati non c'è quello
della Segretaria del suo partito; evidentemente il residuo della
D.C. presente in questo Consiglio dovrebbe preoccuparsi di fare un
esame di coscienza, perchè il partito li ha eletti, mentre qui c'è
la spartizione a tutti i costi della poltrona per sistemare ex
falliti o incriminati per altri reati, i quali vengono portati, a
spese della comunità valdostana, in una posizione vantaggiosa.
E' uno spettacolo vergognoso quello a cui stiamo assistendo
adesso in questo Consiglio regionale, e mi auguro che la gente
cominci a capire cosa è questa maggioranza. Non mi preoccupo, come
si possono preoccupare altri partiti, di un accordo segreto fra
questa maggioranza ed il P.S.I., il quale, è un partito autonomo,
se crede di collaborare con questa maggioranza che è inefficiente
lo faccia pure. Certo è preoccupante il modo con cui ci è stato
imposto di scegliere un Consigliere di Amministrazione della
minoranza, e ne prendiamo atto.
PRESIDENTE:
La discussione generale è chiusa. Ha chiesto
di parlare il Presidente della Giunta, ne ha facoltà.
ROLLANDIN - (U.V.):
La plupart des interventions n'a pas
besoin de commentaire: il y a eu d'abord la tentative, de la part
des représentants de chaque groupe, de faire passer le nom qui
représentait leur groupe, mais vu que leur proposition ne passe
pas, on est contre ce système. C'est un peu le vieux problème de
prévoir la possibilité de saisir la différence entre
"partecipazione democratica" e "lottizzazione": ça dépend de la
couleur. Je crois que c'est là un amusement si simple que tout le
monde connaît.
A propos des différentes attitudes, on a dit clairement, et on
l'a démontré ici, qu'il ne s'agit absolument pas d'accords
préalables. Je crois qu'il est arrivé très souvent que des lois ont
reçu l'approbation aussi des forces de la minorité, au moins d'une
partie d'elles. A mon avis, c'est normal que chaque force puisse
s'exprimer selon des propres idées.
On a choisi, comme majorité, de présenter des membres qui
puissent, en connaissant l'Administration, être à même
d'administrer; ils ne doivent pas se substituer à l'apparat
technique auquel on a confié la tâche de suivre les différents
procès liés à la réalisation de l'autoroute.
Je me permets de commenter l'exemple sur la démocratie porté par
M. Dolchi, en disant qu'il n'est pas si pertinent à la situation en
discussion. Pour le restant, je répète qu'on a prévu de donner la
possibilité aux différentes forces de s'exprimer et de porter en
avant le problème ensemble et en accord.
Donc, je confirme les noms dont j'ai donné la lecture avant, je
comprends que cela peut créer des problèmes, mais je pense que
chacun peut en avoir à l'intérieur de son Groupe.
PRESIDENTE:
Si passa alla votazione al posto per
scrutinio segreto:
VOTAZIONE A SCRUTINIO SEGRETO
ESITO DELLA VOTAZIONE
Presenti: 32
Votanti: 30
Astenuti: 2 (Beneforti, Bondaz)
Schede valide: 30
Hanno riportato voti:
a) per la nomina a Presidente:
- Marcoz Ettore: 20
- Andrione Mario: 3
b) per la nomina ad Amministratore:
- Chabod Guido: 21
- Torrione Gianni: 20
- Binel Corrado: 9
- Marovino Giampiero: 9
- Maquignaz Franco: 1
c) per la nomina a Sindaco effettivo:
- Pedrini Ennio: 21
- Masi: 1
d) per la nomina a Sindaco supplente:
- Napoli Wilma: 17
- Aloisi Domenico: 4
- Chamonal: 1
PRESIDENTE:
In base all'esito della votazione risultano
nominati nel Consiglio di Amministrazione della R.A.V. i
signori:
Marcoz Ettore: Presidente
Chabod Guido: Amministratore
Torrione Gianni: Amministratore
Pedrini Ennio: Sindaco effettivo
Napoli Wilma: Sindaco supplente
