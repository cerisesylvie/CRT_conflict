Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 646 del 7 giugno 1984 - Resoconto
OGGETTO N. 646/VIII - INIZIATIVE VOLTE A MIGLIORARE IL
SISTEMA BIBLIOTECARIO REGIONALE - REIEZIONE DI MOZIONE.
PRESIDENTE:
Do lettura della mozione presentata dai
Consiglieri Riccarand e Cout:
MOZIONE
RILEVATO che il sistema bibliotecario regionale, disciplinato
con la L.R. 30.7.1976, n. 30, ha raggiunto una notevole estensione,
ma soffre tuttora di varie disfunzioni e carenze;
SOTTOLINEATO in particolare, la carenza di personale sia presso
il Servizio Biblioteche, sia presso la Biblioteca regionale e
Civica della città di Aosta; la necessità di prolungare l'orario di
apertura della Biblioteca regionale e di dotarla di una nuova sede;
la preesistente vacanza di direzione al Servizio Biblioteche e alla
Biblioteca regionale;
AL FINE di migliorare l'efficienza del Servizio
Bibliotecario;
Il Consiglio regionale
IMPEGNA
la Giunta regionale ad assumere le opportune iniziative
per:
potenziamento del personale del Servizio Biblioteche e della
Biblioteca regionale e Civica di Aosta;
prolungamento dell'orario di apertura della Biblioteca
regionale e Civica di Aosta;
espletamento del concorso per ricoprire i posti vacanti di Capo
Servizio Biblioteca e di Bibliotecario Direttore della Biblioteca
regionale e Civica di Aosta;
predisposizione di un progetto, da presentare in tempi rapidi,
all'esame della V
^
Commissione Consiliare Permanente per
la creazione ad Aosta di una nuova sede per la Biblioteca
regionale, il Servizio Biblioteche ed altri servizi annessi.
PRESIDENTE:
Ha chiesto di parlare il Consigliere
Riccarand, ne ha facoltà.
RICCARAND - (N.S.):
Questa mozione riprende un argomento
già più volte affrontato e discusso in passato in questo Consiglio,
ma che rimane in tutta la sua importanza.
Abbiamo quindi presentato questa volta non una interpellanza o
una interrogazione, ma una mozione, in modo che sia tutto il
Consiglio a pronunciarsi rispetto ad alcune scelte che a nostro
avviso sono state più volte annunciate ma troppo spesso rinviate e
non attuate.
I problemi principali che abbiamo indicato nella mozione
riguardanti l'organizzazione del Servizio Biblioteche in Valle
d'Aosta sono essenzialmente tre: anzitutto la necessità di far
fronte ad una crescente carenza di personale, che attualmente
penalizza sia il Servizio Biblioteche regionale sia la gestione
della Biblioteca regionale Civica di Aosta: carenza di personale
che non ha finora permesso una modifica dell'orario di apertura
della Biblioteca regionale Civica di Aosta e fa sì che l'unica
biblioteca aperta al pubblico nel capoluogo regionale chiuda ogni
giorno alle 17,30. Quindi si tratta di una utilizzazione, che può
essere fatta dagli utenti potenziali della biblioteca, estremamente
limitata e con grosse difficoltà, con tutta una fascia di utenza
che resta esclusa.
Al secondo punto vi è un problema che è da anni all'ordine del
giorno: è questa vacanza nei posti di massima responsabilità sia
del Servizio Biblioteche, dove manca il caposervizio biblioteche,
sia della Biblioteca regionale Civica di Aosta, dove manca il
direttore. Anche questo è un problema antico, ma il fatto che si
tratti di un vecchio problema non toglie niente all'importanza
della questione e non giustifica il fatto che non lo si voglia
risolvere in tempi brevi.
Al terzo punto, la necessità, più volte sottolineata in questo
Consiglio, di definire un progetto per la creazione ad Aosta di una
nuova sede della Biblioteca regionale Civica, dello stesso Servizio
Biblioteche e di tutti i servizi che possono essere connessi
all'attività bibliotecaria possibilmente in un unico centro.
Più volte in passato, quando si sono sollevati questi problemi
in Consiglio regionale, da parte della Giunta c'è stata una
risposta abbastanza univoca: si è detto che questi problemi
esistevano, ma che occorreva anzitutto attuare una revisione della
L.R. del 1976. Questo è un discorso che è stato fatto due anni fa;
sono passati gli anni e queste affermazioni non hanno avuto
seguito, nel senso che la L.R. del 1976 non è stata modificata, non
si è vista nessuna proposta di modifica della legge attualmente in
vigore. Del resto, da parte dei presentatori della mozione, si
crede che il problema non sia anzitutto quello di modificare la
L.R., anche se può esserci la necessità di un suo adeguamento,
quanto quello di applicarla integralmente in quelle che erano le
sue prospettive. Quindi chiediamo che siano espletati i concorsi
previsti per il caposervizio biblioteche, per il direttore della
Biblioteca Civica di Aosta; che il personale in organico presso il
Servizio Biblioteche sia utilizzato effettivamente per quel
servizio e non dirottato in altri settori della Pubblica
Amministrazione, come talvolta accade; chiediamo una serie di
interventi in modo da dare finalmente al Servizio Biblioteche ed al
sistema bibliotecario in Valle d'Aosta quel ruolo centrale che deve
avere sul piano culturale. Si tratta di richieste riprese anche in
un documento del mese di marzo dell'Associazione Bibliotecari
valdostani, che sottolineava proprio questi aspetti. Per quanto
riguarda infine la nuova ipotetica sede, chiediamo che quanto prima
venga presentata una proposta nella competente Commissione
consiliare, in modo che si cominci a definire qualcosa di concreto
e di serio per quanto riguarda un definitivo assetto per gli anni
futuri della sede della biblioteca e dei servizi ad essa
connessi.
PRESIDENTE:
Ha chiesto di parlare l'Assessore alla
Pubblica Istruzione Faval, ne ha facoltà.
FAVAL - (U.V.):
En effet, moi, je m'étonne qu'on ait
présenté cette motion, parce que - comme vient de dire M. Riccarand
- maintes fois le Conseil régional a eu l'occasion de parler de
ceci, et puisque M. Riccarand est un Conseiller très attentif à
tout ce qui se passe à l'intérieur du Conseil, il devrait connaître
toute une série de questions, qui donnent une réponse précise et
concrète aux demandes qu'il pose.
Comme on en a déjà parlé, je vais répondre seulement aux
questions: quant à la première, M. Riccarand sait très bien que les
concours ont déjà été publiés, et quand nous aurons ce personnel,
nous pourrons aussi répondre à la deuxième question. Actuellement,
M. Riccarand le sait très bien, il y
a un employé qui a
demandé d'être transféré ailleurs, un autre qui est souvent malade,
et en plus je dois signaler qu'en ce qui concerne les concours, qui
ont déjà été publiés, j'ai écrit une lettre au Président des
Associations Valdôtaines des Bibliothécaires, pour lui demander de
nous organiser de façon valable des cours préparatoires pour tous
ceux qui participeront aux concours.
Là aussi nous avons un mal énorme à trouver des gens qui
puissent apprendre à faire les bibliothécaires.
En ce qui concerne le service des bibliothèques, le 21 du mois
de mai j'ai eu une réunion au siège du service régional des
bibliothèques avec tout le monde, c'est-à-dire ceux qui travaillent
directement là-bas et ceux qui travaillent à la périphérie. Dans la
perspective dont on a déjà parlé aussi au Conseil régional, de
rationaliser l'utilisation des établissements scolaires, nous avons
entre autres pensé de transférer le lycée classique, qui
actuellement se trouve dans l'ancien Palais de l'Assessorat à
l'Instruction Publique, à l'école normale. Pour faire cela, nous
devons transférer le Service des Bibliothèques et on a déjà trouvé
la place; on est en train de préparer et de dresser un projet pour
pouvoir mettre le Service des Bibliothèques dans l'ancien
"Foyer"qu'on vient d'acheter.
A ce propos, on a concordé avec tout le service que ce n'était
pas le moment pour les concours, et en plus je dis ici que nous
pensons de pouvoir porter au Conseil, au plus tôt, une loi pour la
modification de ce service, et que cela sera fait aussitôt que le
bureau législatif de l'Assessorat à l'Instruction Publique sera
couvert par quelqu'un. Le concours a été publié et on le tiendra au
cours du mois de juin pour couvrir la place de Dirigeant du service
législatif à l'Assessorat; après quoi, loi au Conseil et le
concours.
En ce qui concerne une nouvelle bibliothèque régionale, là aussi
nous avons délibéré; il y a un mois, on a chargé l'Architecte De
Bernardi de dresser un projet pour pouvoir mettre les bibliothèques
régionale et civica dans l'actuel Hospice de Charité, parce que
vous savez qu'on est en train d'en construire un neuf. Aussitôt
qu'on aura des propositions à nous présenter, on les portera devant
la Commission.
A ce point je demande à M. Riccarand de retirer la motion.
PRESIDENTE:
Ha chiesto di parlare il Consigliere
Riccarand, ne ha facoltà.
RICCARAND - (N.S.):
Dico subito che non ritireremo la
mozione perchè si tratta di questioni che sono in ballo da tempo,
rispetto alle quali l'Assessore ha ripetuto argomentazioni che già
conoscevamo.
Se c'è la volontà da parte della Giunta di andare nel senso
delle richieste avanzate dalla mozione, non vedo la difficoltà di
votarla.
Se invece l'intenzione è ancora quella di aspettare, è chiaro
che il voto sarà contrario, però non capisco per quale motivo la
Giunta non possa accettare questa mozione, che non contiene alcuna
impostazione contraria all'indirizzo della Giunta.
PRESIDENTE:
Ha chiesto di parlare il Consigliere Cout, ne
ha facoltà.
COUT - (P.C.I.):
Anch'io sono convinto che la questione
si stia trascinando da troppo tempo, del concorso per il
bibliotecario caposervizio si parla già da molto, della revisione
della legge anche. Nel mese di settembre 1982, su richiesta del
Presidente della Giunta, dopo che sulla questione aveva lavorato
per un bel po' di tempo una Commissione ad hoc (che poi non è più
stata convocata, non so per quali motivi) ci era stato detto dal
Presidente della Giunta che avrebbe preparato un disegno di legge,
anzi ci aveva invitati a fare alcune considerazioni, cosa che
abbiamo fatto (ne ho ancora qui una copia).
Tra queste, avevamo sottolineato alcune esigenze, proprio perchè
siamo convinti che la legge sulle biblioteche, che è in definitiva
una buona legge e che ha dato dei buoni frutti in Valle d'Aosta,
più che essere modificata deve essere attuata. Quindi nelle
considerazioni fatte avevamo sottolineato l'esigenza di preparare
un regolamento di attuazione della legge, proprio per tutto quello
che non è ancora stato attuato.
Siamo convinti che le cose prioritarie da vedere siano la
composizione eventuale e il funzionamento delle varie Commissioni
di gestione, una maggiore programmazione, le questioni del
personale (proprio per questo abbiamo presentato questa mozione) ed
i collegamenti che sono da tenere per questa ed altre attività
culturali.
Vorrei leggere un'affermazione dell'Assessore Faval rilasciata
nel corso di una intervista, in cui dice che se ad un concerto di
fiati dell'orchestra dell'Opera di Parigi, con in programma lo
Jupiter di Mozart - è un avvenimento della settimana scorsa - con
14 milioni di spesa partecipano non più di 50 persone, la colpa non
è sua, ma di chi, sentendosi appagato, si sprofonda in una poltrona
davanti al televisore per vedere Rocky o Al Paradise. Siamo
convinti che un concerto organizzato in questo modo sia da valutare
meglio, ma siamo anche convinti che ci può essere un'altra forma di
cultura che può essere potenziata in Valle. Questa forma di
cultura, anziché partire dall'alto, deve partire dal basso. E' una
possibilità che era stata data proprio dalla legge per le
biblioteche: invece di farne solo dei semplici centri di cultura,
ne faceva anche degli organismi sul territorio, in grado di
organizzare delle attività culturali.
Siamo convinti che le carenze della legge siano relative al
funzionamento di tutti questi organismi, in modo da riuscire a
coinvolgere la gente valdostana e farla portatrice e creatrice di
occasioni e momenti culturali.
Siamo convinti che, in fondo, questo fatto di rimandare la
revisione di una legge possa, al limite, essere una scusa per non
volere affrontare quella che è la realtà del problema. Se vogliamo
affrontare il problema, facciamo in modo di coprire le prime
carenze che ci sono e che abbiamo illustrato nella nostra mozione e
poi coinvolgere gli interessati, formando di nuovo una Commissione
che già a suo tempo aveva iniziato a discutere del problema. Forse
così, anziché parlare di modificare la legge, potremmo affrontare
per gradi il problema, trovando soluzioni diverse e più rispondenti
alla realtà. Quindi non ritiriamo la mozione.
PRESIDENTE:
Ha chiesto di parlare l'Assessore alla
Pubblica Istruzione Faval, ne ha facoltà.
FAVAL - (U.V.): Je déclare mon vote contraire à cette motion,
parce qu'on ne peut pas demander à la Junte régionale de s'engager
de faire des choses, qui ont déjà été faites ou bien qu'on est en
train de faire.
PRESIDENTE
: Metto in approvazione la mozione in
oggetto:
ESITO DELLA VOTAZIONE
Presenti: 29
Votanti: 29
Favorevoli: 11
Contrari: 18
Il Consiglio non approva
