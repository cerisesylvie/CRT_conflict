Classificazione
TURISMO E INDUSTRIA ALBERGHIERA



Oggetto del Consiglio n. 3450 del 21 marzo 2024 - Resoconto
OGGETTO N. 3450/XVI - Interpellanza: "Motivi della
preclusione allo svolgimento di attività extralberghiera in
interventi di nuova costruzione".
Sammaritani (Presidente) -
Passiamo al punto n. 44
all'ordine del giorno.
La parola per la presentazione al consigliere Distort.
Distort (LEGA VDA) -
Parliamo di un punto relativo
all'ampio strumento legislativo della legge urbanistica regionale,
siamo al comma I dell'articolo 90
quater
della legge
regionale 6 aprile 1998 n. 11, che recita: "È consentita la
realizzazione di ostelli per la gioventù, di posti tappe
escursionistici (i
dortoirs
), nonché di case e appartamenti
per vacanze di cui rispettivamente i capi III, V e VII della legge
regionale 11/96, esclusivamente nei casi di riutilizzo o
riqualificazione di strutture edilizie esistenti". Questa è la
prima premessa, si richiama quanto è previsto per legge.
La seconda premessa: noi teniamo conto del fatto che siamo il
Consiglio regionale della Valle d'Aosta, e la Valle d'Aosta esprime
una particolare vocazione turistica indubbia, evidente, tanto che
principali, preponderanti introiti dell'economia di tutto il nostro
territorio provengono appunto dal settore turistico.
Un'altra premessa è il fatto che, per quanto riguarda in
particolare le CAV (case e appartamenti per vacanze), si tratta di
un particolare segmento di ricettività che è assolutamente lontano
da un livello di saturazione della richiesta del mercato.
Noi sappiamo che - e ovviamente mi rivolgo a lei, Assessore al
turismo, lo sa meglio di tutti - la disponibilità di posti letto
dell'intera regione Valle d'Aosta rispetto alle richieste è ancora
decisamente inferiore alle richieste, noi abbiamo ancora da
esprimere una potenzialità enorme, fortunatamente, e questo è un
dato positivo.
In più, per quanto riguarda le case e appartamenti per vacanze,
noi sappiamo, da studi di settore, che non sottraggono clientela al
settore alberghiero, perché i
target
sono completamente
diversi, chi cerca una collocazione in appartamenti per vacanze non
è la persona che aveva in testa un albergo e poi si è adattato alle
case e appartamenti per vacanze o viceversa, o si è convertito
cammin facendo e viceversa.
Abbiamo una situazione piana, non interferente, che non va a
creare disequilibri dal punto di vista delle dinamiche delle
attività ricettive in genere, con una forte vocazione turistica
della Valle d'Aosta e un fabbisogno di posti letto che è ancora
profondamente in crescita dal punto di vista delle richieste
rispetto all'offerta.
Allora, con queste premesse, c'è qualcosa che sfugge alla
logica, perché la possibilità di avviare attività ricettive di tipo
extra alberghiero, fondamentalmente di cui al capo VII, quindi case
e appartamenti per vacanze, è concessa; cioè, lo è anche per i
posti tappa e per gli ostelli della gioventù, ma io mi limito, in
questo caso, alle case e appartamenti per vacanze, e poi capiremo
anche perché. Ribadisco, è concessa esclusivamente nei casi di
riutilizzo o di riqualificazione del patrimonio edilizio esistente,
vale a dire si esclude la possibilità di realizzare case e
appartamenti per vacanze in nuova costruzione. Proprio qua sta la
natura e l'elemento cardine della - permettetemi - illogicità di
questa condizione di esclusione, perché delle case e appartamenti
per vacanze possono essere ricavate all'interno della civile
abitazione, della destinazione residenziale.
Io posso convertire un'attività residenziale di abitazione
principale, decido e la converto, rispettando una serie di
requisiti, in casa e appartamenti per vacanze, tanto più nel caso
molto più diretto di una residenza temporanea, quindi la categoria
d
bis
, in case e appartamenti per vacanze, ma sia la
residenza principale che temporanea può essere oggetto di nuova
costruzione, quindi io nelle zone c e nelle zone b, che sono ancora
da saturare, io posso costruire - nuova costruzione -, abitazioni e
destinazioni residenziali che poi, una volta costruite, posso
convertire, successivamente, in case e appartamenti per
vacanze.
Allora ci capiamo, c'è una sorta di illogicità, che poi spinge a
dei meccanismi tortuosi, ma che poi arriva agli stessi
obiettivi.
Ecco che, di fronte a questa incongruenza, di fronte alle
premesse, ripeto, la vocazione turistica, la mancanza
d'interferenza con l'ambito alberghiero, non si intravede la
necessità in qualche modo di limitare l'extra alberghiero nei
confronti dell'alberghiero. Di fronte a queste riflessioni, noi
interpelliamo il Governo regionale per sapere per quali motivi si è
scelto, nel 1998, e si perdura ancora, a quasi 30 anni, nel
precludere lo svolgimento di attività extra alberghiera, di cui ai
capi II, V e VII, in interventi di nuova costruzione.
Il secondo quesito - ovviamente, è proprio la natura
dell'interpellanza - chiede qual è la vostra visione, Governo
regionale, se nell'ambito dell'aggiornamento della legge
urbanistica regionale, la 11/98, sia intenzione del Governo
regionale superare tale vincolo.
Presidente -
Per il Governo, risponde l'assessore
Grosjacques.
Grosjacques (UV) -
In prima istanza, rispetto alla natura
dell'interpellanza, occorre precisare che, fin dall'approvazione
del Piano territoriale paesistico, con la legge regionale 13/98, il
Consiglio regionale ha dettato, quale indirizzo prioritario per la
realizzazione di nuove strutture ricettive, il riuso di
preesistenze edilizie.
A seguire, i Comuni hanno improntato l'adeguamento dei loro
piani regolatori al contenimento di consumo di suolo e oggi
l'orientamento, anche a livello europeo e nazionale, è a tendere a
consumo di suolo zero.
La disposizione di cui all'articolo 90
quater
della legge
regionale 11/98, pertanto, è da ritenere assolutamente coerente con
il quadro normativo euro unitario, nazionale e regionale vigente, e
mi permetto di dire, anche con riferimento al suo pensiero, lei che
in materia di risparmio di suolo molte volte si è espresso, e io lo
condivido in quest'Aula in alcune iniziative.
In merito all'interpellanza proposta, considerato che l'articolo
90quater della legge regionale 11/98 reca la medesima disciplina
per tre distinte tipologie di strutture ricettive extralberghiere
disciplinate dalla legge regionale 11/96 sulla disciplina delle
attività extralberghiere, occorre fare però le seguenti
precisazioni: gli ostelli della gioventù, di cui al capo III della
legge 11/96, che oggi si contano in dieci strutture in esercizio
sull'intero territorio regionale, sono strutture ricettive gestite
al di fuori di normali canali commerciali da enti pubblici, enti di
carattere morale o religioso e associazioni operanti senza scopo di
lucro nel campo del turismo sociale giovanile, per il conseguimento
di finalità sociali e culturali, in relazione ai quali non
sussistono evidenze di esigenze di realizzazione di nuove strutture
attraverso interventi di nuova costruzione, mentre è un dato di
fatto che gli enti pubblici, proprietari di ostelli per la
gioventù, trovino a fatica dei soggetti interessati alla gestione,
problematica sulla quale si sta lavorando per una modifica delle
modalità e dei requisiti per l'affidamento di tali strutture.
I posti tappa escursionistici o
dortoirs
, di cui al capo
V della stessa legge, sono strutture sommariamente attrezzate, site
anche in località servite da strade aperte al pubblico a transito
veicolare, atte a consentire il pernottamento a coloro i quali
percorrono itinerari escursionistici, che nascono quindi come
strutture spartane, per lo più in montagna, lungo itinerari
escursionistici, per i quali occorra rilevare che di ventisei
dortoirs oggi in attività nella nostra regione, la quasi totalità
deriva da interventi di recupero di volumi esistenti.
L'impossibilità di realizzare ostelli per la gioventù e dortoirs
attraverso interventi di nuova costruzione, introdotta solamente
con la legge regionale 15/23, pertanto, non può certo considerarsi
l'elemento ostativo alla realizzazione di tali strutture
ricettive.
A differenza però delle due tipologie appena descritte, merita
un approfondimento la disciplina dell'articolo 90quater della legge
regionale 11/98 relativamente alle CAV, le case e appartamenti
vacanze, di cui al capo VII della legge 11/96.
A tale proposito, risulta però opportuno effettuare la seguente
ricostruzione storica: negli anni a cavallo tra il vecchio secolo e
il nuovo secolo, in particolare nei primi anni 2000, sono stati
registrati dei casi di utilizzo improprio di tale destinazione
d'uso al fine di ottenere le concessioni edilizie per nuove
costruzioni con destinazione d'uso a CAV, laddove, per disposizioni
dei piani regolatori generali comunali, non si potevano realizzare
attraverso interventi di nuova costruzione abitazioni temporanee
(le cosiddette seconde case), con un chiaro intento elusivo della
norma che, come sappiamo, era all'epoca emerso in alcune
località.
Per questo motivo, nel 2003, con la legge regionale n. 21,
all'articolo 46, venne sospesa, nelle more di adeguamento dei piani
regolatori generali vigenti alle norme della legge 11/98, nonché
alle determinazioni del Piano territoriale paesistico, previsto
dall'articolo 13 della legge medesima, la possibilità di mettere in
atto con o senza titolo abilitativo di tipo edilizio destinazioni
per case ed appartamenti per vacanze.
Tale blocco alla realizzazione di nuove CAV, a prescindere dal
tipo di intervento, venne successivamente superato con la legge
regionale 19/2010, che inserì l'articolo 90quater di cui stiamo
parlando, il quale disponeva che è consentita la realizzazione di
case e appartamenti per vacanze di cui al capo VII della legge
regionale 11/96 esclusivamente nei casi di riutilizzo di strutture
edilizie esistenti, abrogando quindi l'articolo 46 della legge
21/2003, che ne aveva imposto il blocco totale.
Anche nel caso delle CAV vale la coerenza con il quadro
normativo generale già richiamata per gli ostelli per la gioventù e
per i dortoir.
Nel caso specifico delle CAV, inoltre, tale coerenza con il
quadro normativo vigente era già stata ribadita con la legge
regionale 19/2001, la quale, limitatamente alla realizzazione di
CAV e affittacamere, altra tipologia di struttura turistico
ricettiva extra alberghiera, ammette ad agevolazioni i soli
interventi di recupero di fabbricati esistenti.
Si aggiunge inoltre che, benché la domanda di nuove CAV sia
maggiore rispetto alla domanda di nuovi ostelli per la gioventù e
di dortoirs - perché le finalità sono ovviamente profondamente
diverse - il patrimonio immobiliare valdostano ancora da recuperare
è ampiamente in grado di soddisfare la richiesta.
Indubbiamente, la dimensione del fenomeno CAV è notevolmente più
rilevante rispetto a quello degli ostelli per la gioventù e dei
dortoirs: infatti, nel periodo che va dal 2010 al 2023 le CAV, in
quanto attività di impresa, sono passate da 32 a 152 e i posti
letto da 930 a 2.917.
In termini di occupazione, il numero di pernottamenti è passato
da 59 mila a oltre 157 mila; vale la pena sottolineare che
l'incremento di strutture registrato nel 2023, pari a 24 nuove
strutture di CAV, deriva anche dalle nuove normative nazionali in
materia di locazione turistica che hanno fissato, per chi gestisce
più di 4 alloggi ad uso turistico, l'obbligo di gestione
imprenditoriale e dall'approvazione della legge regionale 11/2023
che ha disciplinato, a livello regionale, l'affitto di alloggi ad
uso turistico.
I risultati che le ho richiamato, sono frutto anche degli
aggiornamenti normativi adottati nel corso del tempo, quali
l'impulso dato dalle agevolazioni della legge regionale 19/2001
nella forma di contributo in conto capitale prima e dal 2013 di
mutuo a tasso agevolato, ma anche della rimozione con l'articolo 35
della legge regionale 31/2005 del limite massimo di 7 pernottamenti
previsti nel testo originario della legge regionale 11/96.
Per quanto attiene all'ultima considerazione evidenziata nelle
premesse dell'interpellanza, è opportuno precisare che la stessa
non è condivisibile, ma peraltro lei lo ha poi ben specificato
nella presentazione della sua iniziativa, in quanto, laddove
vengano realizzate una o più unità abitative, con destinazione
d'uso, ai sensi dell'articolo 73 lettera b
bis
della legge
11/98, attraverso interventi di nuova costruzione, le stesse
possono essere adibite all'attività di CAV secondo quanto disposto
dall'articolo 18, comma, 3 della legge regionale 11/96, come
introdotto dall'articolo 2, comma 6, della legge regionale
1/2012.
Si osserva infine che non può essere attribuito alla limitazione
recata dall'articolo 90
quater
il ruolo di freno all'offerta
di posti letto in CAV, in quanto nell'anno 2023 l'occupazione dei
posti letto nelle CAV è risultata pari a 54 notti nell'anno,
decisamente inferiore rispetto ad altre tipologie di strutture
ricettive.
Con riferimento alla valutazione politica che
quest'Amministrazione intende fare, concludo dicendo che è
ragionevole ritenere che il numero di CAV in attività derivi da
normali dinamiche di mercato e risulti irrilevante la limitazione
recata dall'articolo 90quater; quindi, al momento, non si ritiene
necessario modificare la legge per consentire di costruire con
nuove costruzioni le case e appartamenti vacanze per le
considerazioni che le ho espresso.
Presidente -
Replica il consigliere Distort.
Distort (LEGA VDA) -
Grazie Assessore per la
risposta.
Un'interpellanza si chiama interpellanza, perché interpella il
Governo per capire dove voglia andare, che visione abbia, che
direzione voglia intraprendere, quindi quale messaggio politico
esprime?
La sua conclusione è stata lapidaria: non intendete portare
nessun tipo di modifica per quanto riguarda la possibilità di
potenziamento delle CAV.
Io le auguro un cammino di conversione su questo, perché - porti
pazienza, Assessore al turismo - ma noi abbiamo bisogno di questo
tipo di soluzione ricettiva, anche perché nel frattempo è
intervenuto il Covid.
Il Covid ha generato una sorta di timore dal punto di vista
della gestione, della pulizia degli spazi, al punto da spingere
tantissima utenza a convertirsi alla scelta degli appartamenti per
vacanze.
Non dico che, per via di questo fatto, noi dobbiamo andare in
questa linea, perché una linea politica di tipo turistico deve
andare al di là dei fatti contingenti, preso atto che probabilmente
la reazione al Covid non sarà tanto contingente, perché è entrata
veramente nel modo di pensare, nel cambiamento dei comportamenti
delle persone; non entro in merito a dire se in meglio o in peggio,
sta di fatto che è così.
Io però mi permetto soltanto di dirle, per incentivare questo
cammino di conversione, non dico che pregherò per lei, perché
voglio rimanere concreto e coerente al luogo in cui siamo (siamo in
un'Aula di Consiglio), però le dico due concetti fondamentali: il
concetto di consumo di suolo - glielo dice un addetto ai lavori - è
una soluzione farlocca, non funziona, perché è esattamente il caso
della possibilità di convertire le destinazioni residenziali in
destinazioni extralberghiere di CAV, quindi se io ho un piano
regolatore che mi prevede nelle zone C e nelle zone B la
possibilità di edificare, vuol dire che io già ho messo in conto il
fatto di poter utilizzare il suolo in quei termini, quindi io ho
messo in conto di poter consumare questo suolo.
Poi cosa succederà da qui al 2050 è un altro discorso,
probabilmente non esisteranno più le zone C, probabilmente le zone
B si conterranno o limiteranno ulteriormente gli indici di
edificazione, però sta di fatto che il consumo di suolo non è la
risposta all'interrogativo dell'interpellanza.
Mi permetta una sorta di scusa, una motivazione, ma più che
altro una giustificazione, però non è quella la strada, e la
conosco abbastanza, Assessore, per poter quasi scommettere che
anche lei non ci crede perfettamente in quello che ha letto.
L'altro elemento è l'elusione della norma. Benissimo, chi vuole
pensare che un legislatore metta in atto una norma che poi venga
elusa? Assolutamente, ma sotto questo punto di vista esistono degli
strumenti, per esempio atto unilaterale di vincolo: è un atto, che
si sottoscrive presso un notaio, in cui la figura che intende
eseguire una struttura di case e appartamenti per vacanze si
impegna con un atto che viene registrato; questo atto, essendo
registrato, è visibile a tutte le fonti pubbliche, per qualunque
tipo di passaggio. Si risolve con uno strumento esistente, uno
strumento giuridico, quindi perché noi dobbiamo porre delle
limitazioni di tipo urbanistico quando esistono gli strumenti?
Allora, consumo di suolo non funziona, elusione della norma non
funziona, perché ci sono delle risposte a questo.
In sintesi, le ricordo anche che io quest'iniziativa l'ho
proposta proprio alla luce di un caso noto, di una situazione in
una zona E dove, per vari motivi, il Comune ha disciplinato la
possibilità di poter realizzare in nuova costruzione la
destinazione G13, però la nuova costruzione G13 non è possibile,
quindi quanto è stato pensato dal Comune con lo strumento
urbanistico comunale è totalmente in conflitto con la norma.
Questo è un caso, io sono un professionista e mi è noto un caso;
immagino quanti casi possano esserci che si trovano in queste
condizioni, ecco perché ho presentato quest'interpellanza, ecco
perché, veramente, spero che lei possa convertirsi in questa linea
politica.
