Classificazione
GIUNTA REGIONALE
INFORMAZIONE



Oggetto del Consiglio n. 249 del 14 novembre 2013 - Resoconto
OGGETTO N. 249/XIV - Reiezione di mozione: "Interventi per la
pubblicazione delle deliberazioni adottate dalla Giunta regionale
sull'Albo notiziario in tempi celeri".
Président
- Pour l'illustration, la parole au collègue
Chatrian.
Chatrian (ALPE)
- Grazie Presidente.
Nel febbraio 2011 presentammo un'interpellanza per quanto
riguarda i provvedimenti dirigenziali, non caricati, non
informatizzati, e non consultabili. In quel periodo
l'Amministrazione regionale decise di informatizzare gli atti, di
dare corso alle nostre sollecitazioni e di dare trasparenza ai
provvedimenti firmati dai dirigenti regionali.
Nell'illustrare questa mozione scritta a più mani, dai quattro
gruppi di minoranza, c'è una criticità, a oggi: che non esiste, al
momento, un sistema di comunicazione efficace e tempestivo che
consenta ai gruppi consiliari, ai Consiglieri tutti, di accedere in
tempo reale al contenuto degli atti licenziati dalla Giunta
regionale. Faccio un esempio...solo con gli esempi forse riusciamo
a capire la situazione: il Governo regionale si riunisce tutti i
venerdì mattina, termina il proprio lavoro verso le 10-10,30,
approva le delibere e noi, Consiglieri, abbiamo la possibilità di
scaricare i singoli atti 4/5 giorni dopo, martedì pomeriggio,
sovente al mercoledì successivo; quindi il venerdì mattina il
Governo regionale si posiziona su degli atti amministrativi
importanti e noi, così com'è strutturato in questo momento il
sistema, abbiamo la possibilità di visionare gli atti
amministrativi al martedì pomeriggio e, sovente, al mercoledì.
Qualche considerazione: la norma che ha introdotto l'obbligo per
le pubbliche amministrazioni di pubblicare gli atti e i
provvedimenti amministrativi in forma elettronica è la legge 69 del
2009. Devo però aprire una parentesi su questa legge nazionale (il
Presidente sicuramente ce lo ricorderà): si è comunque ancora in
attesa del decreto del Presidente del Consiglio dei Ministri,
contenente le regole tecniche di applicazione della legge 18 giugno
2009, n. 69, articolo 32. Ma, al di là dell'attesa, l'articolo 32,
comma 1, di questa legge esplicita in maniera chiara qual è
l'obiettivo del legislatore. A far data dal primo gennaio 2010, gli
obblighi di pubblicazione di atti e provvedimenti amministrativi
aventi effetto di pubblicità legale si intendono assolti con la
pubblicazione dei propri siti informatici da parte
dell'Amministrazione degli Enti pubblici obbligati. Chiudo la
parentesi.
La situazione: il testo delle proposte di deliberazione della
Giunta pervengono alla Segreteria di Giunta, in forma elettronica,
già adesso, circa una settimana prima della seduta in cui sono
iscritte all'ordine del giorno, salvo, naturalmente, le
deliberazioni chiamate - passatemi il termine - "delibere fuori
sacco", un'eccezione riservata a questioni di estrema urgenza o
comunque non prevedibili per tempo e quindi vengono inserite magari
il giorno stesso o negli ultimi giorni. La Segreteria di Giunta ha
dunque modo di preparare con tempestività la pubblicazione delle
deliberazioni, salvo eventuali modificazioni o integrazioni
approvate dal Governo regionale nella sua seduta da portare in
ultimo, modificazioni ed integrazioni che avvengono...come posso
dire? di rado, per esperienza anche lavorativa, poiché la
correzione alle proposte avviene già in precedenza, nella settimana
antecedente, come vi dicevo adesso, a cura delle strutture
proponenti, su indicazione sia della Segreteria - che verifica gli
atti caricati - che delle Finanze. Dico questo perché...come posso
dire? c'è un iter ben dettagliato, ben chiaro, nel preparare
l'adunanza del Governo regionale.
Ho fatto queste precisazioni perché vorremmo trovare una
soluzione. L'obiettivo di questa mozione è trovare una soluzione in
modo di avere la possibilità, come Consiglieri eletti, tutti, penso
che non ci sia un discorso di maggioranza o opposizione o che cosa,
per la possibilità di avere in giornata almeno, almeno in giornata,
cioè il venerdì, la possibilità di leggere gli atti approvati dal
Governo regionale all'inizio della mattinata. Abbiamo suddiviso
questa nostra mozione in due
tranches
, in due
volées
;
la seconda:
"a dare disposizione affinché una copia conforme
all'originale di ogni deliberazione assunta dalla Giunta regionale
sia trasmessa per via telematica
- noi abbiamo inserito così,
in questa mozione -
ai Capigruppo consiliari, entro 5 ore dal
termine di ogni seduta"
, che a metà del pomeriggio di venerdì i
Consiglieri regionali possano quanto meno avere contezza degli atti
amministrativi; il primo punto, invece, se è un discorso di
organizzazione totale dell'Amministrazione regionale:
"ad
attivare affinché la struttura competente sia messa nelle
condizioni di rendere pubblici, attraverso l'Albo notiziario, i
testi integrali degli atti assunti dalla Giunta regionale entro 24
ore dal termine di ogni seduta".
Va da sé che ai Capigruppo
consiliari potrebbero essere inviate, in assoluta anteprima ed
entro un paio d'ore dalla loro approvazione, le delibere adottate,
anche se non ancora perfezionate, perfezionate nella forma e non
nella sostanza.
Non mi sembra che un'Amministrazione, che comunque in questi
anni ha fatto qualche passo per quanto riguarda la trasparenza, per
quanto riguarda il discorso dell'informatizzazione...che i
Consiglieri eletti debbano aspettare 5 giorni, 5 giorni...le porto
un esempio lampante, Presidente Rollandin! Io le porto degli
esempi, le porto degli esempi, non so se sono bravo o no, comunque
le porto degli esempi. Quando voi avete approvato - il 4 ottobre
2013 - la delibera sulla sospensione delle leggi di settore, noi
abbiamo avuto il testo mercoledì alle 9,50...venerdì, sabato,
domenica, lunedì, martedì, mercoledì, 6 giorni dopo...ecco, non
volevo assolutamente alzare il tono perché non è il mio interesse,
perché l'obiettivo...
(
interruzione del Presidente della Giunta, fuori
microfono
)
...no, ma termino l'intervento e ascoltiamo il
Presidente...sabato e domenica sono due giorni, per i Consiglieri
eletti sono due giorni...non abbiamo la possibilità di leggere gli
atti che voi avete approvato venerdì mattina, sono due giorni per
noi, sono due giorni! Comunque aspettiamo la replica del Presidente
Rollandin...sappia che noi, per leggere gli atti che voi approvate
venerdì mattina alle 8 e mezza, ci mettiamo 6 giorni.
Aspettiamo una replica. Io speravo, mi aspettavo una mozione
approvata all'unanimità, magari con delle modifiche sui tempi e
sugli orari, ma visto quello che sto ascoltando dalle repliche
fuori microfono, aspettiamo un vostro posizionamento. Grazie.
Presidente
- Altri? Apriamo naturalmente la discussione
generale. Qualcuno vuole intervenire? Nessuno? La parola al collega
Guichardaz.
Guichardaz (PD-SIN.VDA)
- Solo per dire che a me è
capitato...siccome arrivo da un'Amministrazione che generalmente
pubblica le delibere in tempo reale sul suo sito a poche ore,
diciamo, dalla seduta deliberativa (l'USL pubblica sul cosiddetto
"Albo Pretorio" le delibere) mi aspettavo, arrivato in Regione, che
questo "Ente efficientissimo" che è la Regione Valle d'Aosta,
avesse in tempi ancora più rapidi le deliberazioni! A noi
Consiglieri arrivano delle mail dove è detto di cliccare su un
collegamento, un link, in modo tale che si possano leggere le
delibere. Siccome a me interessa leggere le delibere, anche per
adempiere al mio mandato ispettivo - i Consiglieri di opposizione
hanno principalmente questo compito - ho provato a cliccare e il
rimando andava sul sito...riservato dei Consiglieri e, cliccando
sulla relativa delibera, non riuscivamo a vederle! Ho chiamato gli
informatici, i quali si sono stupiti, hanno detto che sembra
impossibile, ho chiesto loro di venire nel mio ufficio, hanno
provato a cliccare; dopodiché, dopo alcune ore, mi hanno risposto
che noi Consiglieri dobbiamo accedere al sito istituzionale, cioè
il sito della Regione Valle d'Aosta, che è quello al quale accedono
tutti i cittadini.
Allora, io mi chiedo: considerato il fatto che noi dobbiamo, tra
le altre cose, vigilare in tempo reale su atti che in alcuni casi
hanno un'attuazione immediata, come facciamo a vigilare o come
facciamo a prendere atto delle deliberazioni a distanza di 3-4-5
giorni dall'emissione e dal giorno della deliberazione? È scritto
sul...non sul vostro programma, state tranquilli, non cito nessun
programma elettorale, ma cito le linee guida della pubblica
amministrazione, quelle della
funzionepubblica.gov.it
:
"La pubblicazione da parte dell'ente pubblico di informazioni e
documenti, nonché l'offerta di servizi
on-line
...eccetera...
deve garantire la certezza
istituzionale della fonte e l'attuabilità delle relative
informazioni"
. Allora, siccome le deliberazioni sono atti che
si succedono piuttosto rapidamente, visto che vengono assunti con
cadenza, diciamo, abbastanza ridotta, se noi veniamo a conoscenza
degli atti a distanza di 4-5 giorni, cioè in prossimità della
successiva seduta deliberativa, secondo me, secondo il mio modesto
parere, l'attualità delle relative informazioni, va, diciamo,
vanificata. Tra le altre cose, vi è questa imbarazzante situazione
per cui i Consiglieri, spesso e volentieri, apprendono di delibere
o di atti formulati dalla Giunta regionale attraverso i
giornali.
Président
- Merci. Il y a quelqu'un d'autre qui veut
intervenir en discussion générale? Pas d'autres? On peut fermer la
discussion? La discussion est fermée. Pour la réplique, la parole
au Président Rollandin.
Rollandin (UV)
- Per quanto riguarda i tempi
esageratamente lunghi con cui vengono pubblicate nell'Albo
notiziario le delibere dell'Esecutivo, va precisato che la media
dei giorni di pubblicazione delle deliberazioni, da gennaio a tutto
il mese di ottobre, è stato di 1,317 giorni, la maggior parte degli
atti quindi è pubblicata entro 1 giorno, ossia entro il lunedì
successivo alla seduta della Giunta: questo è quanto mi è stato
detto dal punto di vista tecnico. Ecco, io vorrei fare una
premessa: su questo non c'è nulla di politico, io su questo
non...una volta approvata la delibera, prima la si fa
conoscere...non è che sia...però io tengo conto di quello che mi è
stato scritto, perché io ho chiesto anche i tempi.
Per quanto riguarda l'affermazione che non esiste al momento un
sistema di comunicazione efficace e tempestivo che consenta ai
gruppi di accedere in tempo reale al contenuto degli atti
licenziati dalla Giunta, si fa presente che il sistema informatico
"gestione iter delibere" che attualmente gestisce i testi
informatici delle proposte delle delibere di Giunta, è attualmente
in fase di revisione globale, per la sua sostituzione con il nuovo
applicativo. Il nuovo applicativo prevedrà una funzionalità
espressa per velocizzare i tempi di pubblicazione degli atti
sull'Albo notiziario e, comunque, sul web della Regione (io non lo
sapevo, spero che sia risolto poi così anche il problema che lei mi
ricordava). Va anche ricordato che tutti gli atti in formato
informatico sono destinati ad essere resi originali in formato
cartaceo - l'originale di tutti gli atti è ancora soltanto cartaceo
- e che tale processo richiede una serie di verifiche circa
eventuali errori in fase di stampa: la produzione di una copertina
di un atto, con l'indicazione dell'eventuale estensione da parte
dei singoli; la verifica circa l'obbligo di sottrarre alla
pubblicazione singoli atti, in quanto contenenti dati sensibili o
giudiziari; la firma sugli originali da parte del Presidente della
Regione e dei dirigenti competenti. Questi sono gli obblighi tenuti
per ognuno. Ciò comporta, evidentemente, dei tempi di lavoro
nell'ambito del flusso di processo che, al momento, non si vede
come possano essere ulteriormente compressi, con seri rischi di
errore nella forma degli atti che francamente non si ritiene di
poter porre. Questo per quanto riguarda le osservazioni tecniche
della mozione. Questo è quanto mi è stato...io mi fermo qui.
Ripeto: per quanto mi riguarda, non c'è nessun ostacolo ad
accelerare. Spero che il sistema informatico migliori ancora quella
che è l'attuale disponibilità, però, a oggi, questo è il
risultato...per quello che le dicevo del dato entro lunedì...è
chiaro, sabato e domenica non c'è nessuno che lavora,
insomma...continuano il lunedì mattina. Ecco, quindi noi, su
questo, non ci sentiamo di andare oltre questa che è la parte
tecnica. Credo che anche voi vi rendiate conto che chi lavora in
questo settore non è certo gente che si tira indietro, anzi, fa
degli orari e fa - credetemi - un lavoro estremamente delicato,
perché pubblicare una delibera che non è stata verificata comporta
tutta una serie di conseguenze, poi, dell'atto stesso che va in
giro, soprattutto se va in giro con degli errori.
Io vi chiederei quindi di ritirarla, tenendo conto di quello che
vi ho detto tecnicamente, e garantendo, per quanto mi riguarda, un
pronto...poi siete anche voi qui, potete parlare con i
responsabili, tutto quello che si può fare lo si fa. Il sistema
verrà quindi cambiato a giorni, quindi non penso che da parte
vostra ci sia la possibilità di dire che gli uffici non lavorano al
massimo per rendere tutto trasparente e nei tempi più rapidi
possibili...chiedo di ritirarla, perché non credo che sia quello lo
scopo...se è di accelerare, concordiamo, ma con i tempi...
Presidente
- La parola al collega Chatrian.
Chatrian (ALPE)
- Grazie Presidente.
Ecco, non vorrei deviare la discussione, Presidente Rollandin,
sul tecnicismo o sugli addetti che settimanalmente caricano le
varie delibere, perché noi abbiamo un ruolo diverso. Noi eletti,
forse potremmo anche lavorare il sabato e la domenica, magari
qualche Consigliere potrebbe essere interessato ad avere gli atti,
leggerseli, documentarsi e approfondire, tant'è vero che
nell'illustrazione io avevo diviso la nostra mozione in due punti:
il primo punto dove andavamo a dire...a impegnare
"il Presidente
della Regione ad attivarsi affinché la struttura competente sia
messa nella condizione di rendere pubblici, attraverso l'Albo
notiziario, i testi integrali degli atti assunti dalla Giunta
regionale entro 24 ore dal termine della seduta"
...lei ci dice
che i tempi sono 1.3, quindi siamo molto vicini alle 24
ore...spostando, se del caso, la convocazione dell'Esecutivo ad
altro giorno infrasettimanale che non sia il venerdì, posto che i
dipendenti regionali di solito non lavorano...l'avevamo inserito
proprio nella nostra mozione. Solo per correttezza, per
trasparenza: il lunedì, nessun Consigliere regionale può accedere
ad un atto amministrativo da voi approvato di venerdì, lo dico con
certezza, con contezza; nessun Consigliere, di lunedì, può
visionare un atto amministrativo della Giunta, nessun atto, mai! Il
martedì mattina, al 99 percento, non possiamo scaricare nessun atto
amministrativo; iniziamo a scaricare gli atti amministrativi della
Giunta, le vostre scelte, il martedì nel tardo pomeriggio e, come
facevo un esempio poc'anzi, probabilmente per dei ritocchi che si
devono fare sull'atto amministrativo, il mercoledì mattina. Questa
è la situazione, è lo stato dell'arte sugli atti
amministrativi.
Ecco, quando ho presentato questa mozione, volevo persino
accorciare la mia esposizione perché ero certo di un accoglimento,
a fronte delle nostre motivazioni di criticità, perché, lo sto
dicendo, noi, prima di martedì pomeriggio, non possiamo stampare
nessun atto e visionare nessun atto vostro e...ogni tanto andiamo
al mercoledì mattina. Quindi ero certo che questa mozione potesse
avere soddisfazione, eventualmente...magari con qualche
emendamento. Da come capisco non c'è la volontà...ecco, però non
deviamo il dibattito su questioni tecniche, perché in questo
momento non sono questioni tecniche, io lo sto dicendo: noi abbiamo
i vostri atti cinque giorni dopo, così com'è.
Allora chiediamo...chiedo al Presidente della Regione se c'è
magari la volontà di cambiare il giorno del Governo regionale...e
già la sua risposta mi sembra molto esplicita, nel senso che a lei
non interessa che il Consiglio tutto abbia la possibilità di
visionare gli atti approvati da voi il giorno dopo...la domenica e
il lunedì...dobbiamo aspettare il martedì pomeriggio o il mercoledì
mattina!
Noi manteniamo questa nostra mozione, ma con rammarico e,
soprattutto, che sia chiaro, che sia chiaro: i Consiglieri
regionali valdostani hanno la possibilità di visionare gli atti
della Giunta cinque giorni dopo, con questo sistema. La criticità
mi sembra forte, l'esigenza mi sembra tale e le risposte...da come
capisco secondo voi va tutto bene...a mio avviso non va tutto bene,
perché forse basta modificare il giorno d'incontro del Governo
regionale e noi, tutto il Consiglio regionale, il giorno dopo
avrebbe la possibilità di visionare, scaricare e leggersi gli atti
amministrativi.
Presidente
- La parola al collega Guichardaz.
Guichardaz (PD-SIN.VDA)
- Allora...nulla di politico, non
volevamo metterla sul politico, ma semplicemente è una disposizione
che agevola il nostro lavoro di Consiglieri. Noi non abbiamo detto
nulla nei confronti degli informatici, anche perché gli informatici
fanno un po' quello che gli si dice, si attivano sulla base delle
indicazioni che vengono date.
Noi, nell'impegno che la mozione contiene, abbiamo scritto
volutamente
"ad attivarsi"
e
"a dare disposizione
affinché una copia conforme all'originale di ogni deliberazione
assunta dalla Giunta regionale sia trasmessa per via telematica ai
Capigruppo consiliari entro 5 ore dal termine di ogni seduta".
Io credo che "attivarsi" non sia un impegno così impossibile e
invalicabile, attivarsi perché nell'Albo pretorio gli atti assunti
dalla Giunta possano essere pubblicati rende l'attualità prevista
per legge...diciamo "appena appena" entro i limiti; quindi questo
credo che sia, comunque, già un obbligo di legge, un impegno che vi
dovete assumere. Avete detto che state lavorando affinché questo
avvenga?
Io credo che il punto 2 potrebbe essere anche sostituito
attraverso la consegna agli uffici dei gruppi consiliari di copia
fotostatica, a questo punto - se non è per via telematica può
essere per via fotostatica - delle deliberazioni, magari con un
timbro, con scritte...con l'indicazione che quelli sono ancora
testi temporanei o testi provvisori, in modo tale che noi si possa
avere, il pomeriggio del venerdì, i testi delle deliberazioni;
semplicemente vi si chiede di dare disposizione a qualcuno di fare
le fotocopie, eventualmente metterle a disposizione dei Capigruppo
o direttamente presso gli uffici dei gruppi consiliari, in modo
tale che questo problema, cioè il problema della pubblicazione
entro le 5 ore, sia risolto anche in altra maniera, sia, diciamo,
risolto nel modo più opportuno, insomma, nel modo più rapido. Io
credo quindi che (non so se i colleghi sono d'accordo) si possa
togliere la dicitura "per via telematica ai Capigruppo", e mettere
"dare disposizione affinché una copia conforme all'originale di
ogni deliberazione sia trasmessa ai Capigruppo"; può essere anche
una copia fotostatica. Io credo che non ci sarebbero problemi di
sorta, visto che voi, quando deliberate e quando fate la conferenza
stampa, avete comunque il vostro plico di delibere già scritte e
già compilate in maniera quasi definitiva, non so cosa avete,
comunque...e come fate ad approvarle...va bene, comunque in Giunta
avrete il documento cartaceo, allora ci fate le fotocopie del
documento cartaceo con un bel timbrino con scritto "delibere
provvisorie".
Quello che però io voglio sapere è: è possibile che una delibera
abbia un'applicazione immediata? Se la delibera ha un'applicazione
immediata e il Consiglio ne viene a conoscenza a distanza di 4
giorni, ci sono 4 giorni di applicazione nei quali noi non possiamo
intervenire da un punto di vista della vigilanza e dei nostri
compiti abbiamo una vacanza di attualità nel controllo e nella
verifica delle delibere; preciso che "controllare" non vuol dire
"fare le pulci" o chissà che cosa, ma vuol dire adempiere al nostro
mandato.
Presidente
- Non ci sono altre richieste? Possiamo
mettere in votazione? La votazione è aperta. Possiamo chiudere la
votazione.
Presenti: 35
Votanti: 35
Favorevoli: 17
Contrari: 18
Il Consiglio non approva.
Passiamo all'esame dell'ultimo punto iscritto all'ordine del
giorno, il 30.1.
