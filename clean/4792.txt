Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 490 del 17 settembre 1982 - Resoconto
OGGETTO N. 490/VII - INIZIATIVE PER OTTENERE LA REVOCA DEI
LICENZIAMENTI ANNUNCIATI DALLA "CHATILLON S.p.A." E PER OTTENERE UN
PIANO DI RISTRUTTURAZIONE DELL'AZIENDA - TRATTAZIONE DI
INTERPELLANZE E APPROVAZIONE DI MOZIONE.
PRESIDENTE
: Do lettura dell'interpellanza presentata dal
Consigliere Carlassare, iscritta al n. 13 dell'ordine del giorno e
concernente: "Stato di crisi della Società per Azioni CHATILLON:
prospettive di soluzione e ipotesi di intervento regionale".
INTERPELLANZA
Appreso della grave situazione che sta attraversando la
S.p.A. CHATILLON, dove la direzione ha avanzato la richiesta di
cassa integrazione per 300 dei 460 dipendenti;
Preso atto delle preoccupazioni espresse dalle Organizzazioni
Sindacali che paventano la possibilità di una drastica diminuzione
del numero de lavoratori occupati in detto stabili mento;
Verificato inoltre che non sono de tutto chiarite le cause di
detta allarmante situazione e che esistono in me rito versioni
contrastanti tra aziende sindacato;
Constatato che sono avvenuti gi incontri tra l'Assessore
regionale al l'Industria, Commercio, Artigianato e Trasporti e le
parti interessate (direzione aziendale, lavoratori, organizzazioni
sindacali);
SI INTERPELLA
l'Assessore all'Industria, Commercio Artigianato e Trasporti
per conoscere:
a)
quali sono le cause che hanno determinato l'attuale
stato di crisi del la S.p.A. CHATILLON;
b)
quali sono le richieste avanzate
alla
Regione dai lavoratori;
c)
quali sbocchi alla crisi attuale sono stati
prospettati dalla direzione aziendale;
d)
quali richieste alla Giunta e allo Assessore sono
state avanzate dalla direzione aziendale della S.p.A
CHATILLON;
e)
quale è l'ipotesi di intervento che si prefigge
l'Assessore competenti per impedire il precipitare della situazione
che comporterebbe ulteriore perdita di posti di lavoro per la
nostra Regione.
Do lettura dell'interpellanza presentata dal Consigliere
Maquignaz, iscritta al n. 15 dell'ordine del giorno e concernente:
"Iniziative regionali per evitare la chiusura dello stabilimento
MONTEFIBRE di Châtillon e garantire gli attuali livelli
occupazionali"
INTERPELLANZA
Venuto a conoscenza dell'intenzione manifestata
dall'amministrazione della CHATILLON S.P.A. di addivenire alla
chiusura dello Stabilimento Montefibre Châtillon;
Tenuto conto che tale attività
in
dustriale occupa 460
lavoratori dislocati nei vari Comuni della Comunità Montana del
Marmore oltre che nei Comuni limitrofi di Nus, Montjovet e
Fénis;
Considerato che l'ex stabilimento Montefibre di Châtillon,
nato nel 1919, rappresenta, per importanza e dimensio
ni,
la
terza attività industriale della Regione;
Ritenuto inoltre che la chiusura dello Stabilimento avrebbe
delle conseguenze negative non solo per la Comunità Montana del
Marmore ma per l'intera Regione;
SI INTERPELLA
la Giunta regionale per conoscere, in via principale, quali
iniziative sono state intraprese nei confronti della CHATILLON
S.p.A. e dei Ministeri del Lavoro e dell'Industria per scongiurare
la chiusura dello Stabilimento; in via straordinaria quali
provvedimenti si intendono adottare per garantire
1948, n. 4, detta Statuto Speciale per la Valle d'Aosta - e non
vuole prendere atto neanche delle cose che la Giunta regionale
fa.
Dunque, l'atteggiamento e la polemica del Partito Comunista
risultano particolarmente sterili, pretestuosi e fine a sè stessi.
Sono convinto che il Partito Comunista, tenuto conto che siamo
anche alla vigilia delle elezioni, riuscirà nell'inverno prossimo
ad attribuire alla Giunta anche la responsabilità delle valanghe
che cadranno; perché sappiamo tutti che cadranno delle valanghe,
però non sappiamo quando - sempreché nevichi naturalmente -;
tuttavia ci sentiremo dire che la Giunta regionale o il Presidente
della Giunta sono responsabili del fatto che saranno cadute le
valanghe!
Se poi non nevicherà e quindi avremo problemi da quel punto di
vista sarà colpa ancora della Giunta!
Questo è l'atteggiamento che sta dimostrando il Partito
Comunista e, secondo me, è molto grave, perché se è legittimo fare
delle critiche, queste devono essere per lo meno costruttive e non
si può negare tutto e attribuire responsabilità a chi
responsabilità non ha.
Collega Mafrica, tu hai chiesto all'Union Valdôtaine di indicare
quali sono i fatti che seguono alle nostre affermazioni di
principio della volontà di mantenere i livelli di occupazione.
Ebbene, ti faccio alcuni esempi precisi: quando è stata chiusa
la miniera di Cogne sono stati adottati dei provvedimenti che hanno
compensato quell'intervento, voluto al di sopra e contro la volontà
dei valdostani e attuato senza che la Giunta e il Consiglio
regionale potessero mai, nonostante ciò che è stato fatto, avere
una qualsiasi influenza sul piano operativo e non solo sul piano
delle parole.
Ma c'è dell'altro: di fronte alla diminuzione dei posti di
lavoro che la Valle d'Aosta avrà, e sta già avendo, in conseguenza
della ristrutturazione dell'ENEL e dell'automatizzazione nella
conduzione delle centrali, ci siamo mossi e abbiamo ottenuto il
trasferimento della direzione del gruppo impianti da Ivrea ad
Aosta.
E qui veniamo ad un'altra verità: collega Mafrica, tu hai detto
che la Giunta regionale e l'Union Valdôtaine in particolare,
dimostra degli atteggiamenti rinunciatari nei confronti della
grande industria; bene, l'ENEL mi sembra una grande industria!
L'operazione è stata condotta nei modi che tu conosci
perfettamente, perché fai parte della Commissione Speciale che io
presiedo, e altrettanto bene sai che, con quell'operazione
riusciremo a recuperare 30-40 posti di lavoro, oltre tutto
qualificati perché non si tratta di bassa manovalanza. Sappiamo,
inoltre, quali sono i vantaggi, anche dal punto di vista
strettamente finanziario, per l'attività indotta che il Gruppo
Impianti comporta.
Ciò nonostante, tu lo sai bene, la CGIL piemontese non era
d'accordo con questa operazione e lo ha fatto sapere alla CGIL
valdostana.
Stiamo attenti: il collega Mafrica dice che ci sono dei
movimenti che sono brachimetropici, no?, hanno cioè una visione
limitata dal momento che sono dei movimenti locali; "noi che
abbiamo respiro" - lui dice - "nazionale" noi diciamo statale,
perché la Nazione siamo noi, la Valle d'Aosta, i valdostani, -
"vediamo molto più in là".
MARTIN - (U.V.P.):
Dopo l'ampia esposizione del
Consigliere Cout non mi rimane nulla da aggiungere; attendo di
conoscere da parte dell'Assessore le risposte ai miei quesiti.
L'unica cosa che vorrei aggiungere riguarda la proposta del
Consigliere Cout di studiare qualcosa per evitare che la grandine
provochi dei danni in Bassa Valle.
Da quanto ho sentito dire, pare che sia la prima volta, da
trent'anni a questa parte, che si verifica in Bassa Valle una
grandinata così violenta, perciò non so in che misura sia
fattibile, e se convenga intervenire per evitare questi danni,
visto che il fenomeno, per fortuna, è così sporadico. Non siamo nel
Monferrato né nelle Langhe dove fenomeni di questo tipo sono
purtroppo ricorrenti; non so quindi se valga la pena di operare in
questo senso.
PRESIDENTE:
La parola all'Assessore all'Agricoltura e
Foreste Marcoz.
MARCOZ - (U.V.):
La grandine che è caduta nella notte del
30 luglio ed ha colpito in modo particolare i Comuni di Donnas,
Pont-Saint-Martin, una parte di Perloz e una piccola parte di Hône
è stata veramente un fenomeno che da parecchi anni non si
verificava in Valle d'Aosta.
Rispondo subito a quanto diceva il Consigliere Martin: abbiamo
visto se era possibile studiare dei sistemi antigrandine ma dati i
costi proibitivi questa ipotesi è stata subito scartata; abbiamo
valutato anche la possibilità di fare per il futuro una
assicurazione per i danni ai vigneti, ma anche in questo caso il
costo dell'assicurazione era altissimo. Quindi, le due ipotesi,
valutate assieme alle associazioni di viticoltori, sono state
accantonate in quanto non era possibile ottenere dei vantaggi con
questi due tipi di difesa dalla grandine.
Subito dopo la notte del 30 luglio abbiamo inviato i tecnici
della Regione per vedere il tipo di intervento che si poteva ancora
fare su quello che era rimasto dopo la grandinata, per salvare il
salvabile, cioè per evitare che i funghi penetrassero all'interno
dei frutti, delle parti vegetative della pianta; già il sabato e la
domenica mattina i tecnici avevano dato indicazione a tutti i
viticoltori dell'intervento da fare, con anticrittogamico scelto ad
hoc. Poi, assieme al Sindaco del Comune di Donnas e a
rappresentanti dei Comuni viciniori si è provveduto ad effettuare
un sopralluogo di tutta la zona colpita: i danni vanno dal 40% del
prodotto lordo vendibile al 90%.
Non si è interpellato singolarmente ciascun viticoltore in
quanto questa era una cosa impossibile ma si è suddivisa la zona
della Bassa Valle in varie aree di danno omogeneo. Questa
operazione è stata compiuta dai tecnici e non credo, tanto per fare
un esempio, che questi abbiano valutato più la vite del Consigliere
Cout che quella del Consigliere Carral!
Come dicevo, si è fatta una valutazione per zone omogenee ed
esistono zone con danni del 20%, con danni del 30%, del 60%, fino
ad un massimo del 90%.
Da tutti i dati che sono in possesso dell'Assessorato si ricava
che per le colture erboree, vigneti e frutteti, gli ettari
complessivi danneggiati sono 95, per un totale di prodotto lordo
vendibile di 5202 quintali e una perdita economica di 410 milioni
di lire.
Per quanto riguarda il seminativo e gli orti, sono stati
danneggiati circa 43 ettari, per un totale di 2430 quintali e una
perdita di 71 milioni di lire.
Per quanto riguarda le foraggere, cioè i prati, sono danneggiati
1157 ettari, per un totale di 6942 quintali e una perdita di 49
milioni. Il totale generale da una perdita di 530 milioni di
lire.
Per quanto concerne i fabbricati rurali, il danno è valutato in
circa 50 milioni.
Tutti questi dati che ho accennato sono stati raccolti e
valutati dai tecnici dell'Assessorato.
Suito, la Giunta, visto che la legge ce lo permette, ha
richiesto al Ministero la dichiarazione di calamità naturale, cosa
che consente l'applicazione della legge statale n. 590 del 1981,
art. 1, lett. b), c), d). La lettera b) - Fondo di solidarietà
nazionale prevede che si possa intervenire nelle aziende colpite da
calamità naturale con un contributo fino a lire l.500.000 nel caso
che queste abbiano subito un danno superiore al 35% della
valutazione lorda globale, esclusa quella zootecnica.
La lettera c) prevede capitali di esercizio e di ammortamento
quinquennale.
La lettera d) prevede la ricostruzione o il ripristino delle
strutture fondiarie aziendali. Con la delibera di Giunta n. 4520
abbiamo richiesto al Ministero dell'Agricoltura e Foreste di
emettere il decreto che consenta l'applicazione di questa legge;
non appena il decreto sarà emanato potremo dar corso ai pagamenti
dei danni valutati dai servizi di assistenza tecnica. Ma poiché
prevediamo che i fondi del Ministero tarderanno ad arrivare nelle
casse regionali, abbiamo predisposto una proposta di delibera, che
porteremo all'approvazione del Consiglio non appena sarà vistata
dalla Commissione di Coordinamento; ciò dovrà avvenire entro il 4
ottobre, giorno in cui scade il termine di un mese dall'invio dello
atto alla Commissione stessa.
Con la proposta di delibera si richiede che il Consiglio
autorizzi la Giunta ad attingere ai fondi dell'Amministrazione
regionale, considerato che nel bilancio, al Cap. 35361 - Spese per
assegnazioni del Ministero dell'Agricoltura e Foreste sul Fondo di
solidarietà nazionale - sono disponibili circa 380 milioni di
lire.
Si porrà poi la questione dell'ammontare del contributo, perché
la Regione non ha mai pagato interamente il valore stimato del
danno. Ad esempio nel caso degli incendi, la Regione in-terviene
con un contributo pari al 50% dell'ammontare del danno; nel caso di
abbattimento di bovini o ovini, sempre per cause di calamità
naturale, è previsto un contributo dell'80%. Bisognerà quindi
discutere in Consiglio su questo punto, tenendo presente che la
legge n. 590 prevede per ogni azienda un contributo massimo di un
milione e mezzo a fondo perduto.
Per quanto riguarda la proposta del Consigliere Cout di
notificare il deliberato della mozione, io ritengo superato il
punto 1), in quanto tutta l'indagine conoscitiva ormai è già stata
completata; per quello che concerne il punto 2), posso dire fin
d'ora che non potremo mai, con tutta la buona volontà del Consiglio
regionale, liquidare un contributo corrispondente alla entità del
danno subito, proprio per le disposizioni della citata legge
statale.
Se poi si vuole istituire una Commissione per vedere di
destinare diversamente i fondi dovuti per danni, io credo che in
questo caso non sia giusto utilizzare i fondi devoluti per i danni
subiti per fare un impianto di irrigazione a pioggia; se si vuole
fare un impianto di irrigazione a pioggia -è quello che diceva
prima il Consigliere Cout - si interviene con altre leggi che sono
già disponibili. A mio avviso, o diamo il contributo per i danni
oppure non diamo niente. In fondo, lo scopo della mozione era
quello di determinare e liquidare contributi per i danni subiti,
non possiamo modificare radicalmente le nostre finalità. Perciò la
mozione così formulata non è accettabile.
Ripeto ancora che entro il mese di ottobre il Consiglio voterà
una proposta di deliberazione concernente la liquidazione dei
contributi per i danni subiti dai coltivatori.
PRESIDENTE:
E' aperta la discussione. Qualcuno chiede la
parola?
Ha chiesto di parlare il Consigliere Martin. Ne ha facoltà.
MARTIN - (U.V.P.):
Per esprimere la mia
soddisfazione.
Ho avuto delle risposte esaurienti e aspettiamo soltanto di
avere in Consiglio questa proposta di liquidazione dei contributi
per venire incontro ai viticoltori che hanno avuto dei danni per la
grandine.
PRESIDENTE:
Altri intendono intervenire?
Ha chiesto di parlare il Consigliere Cout. Ne ha facoltà.
COUT - (P.C.I.):
Dai chiarimenti che sono venuti
dall'intervento dell'Assessore Marcoz, penso che tutta una serie di
questioni, che avevamo posto nella mozione, sono in parte superate
e in parte definite perché l'Assessore ci ha chiarito come intende
intervenire la Giunta.
Modifichiamo perciò la proposta che volevamo fare e chiediamo
che con questa mozione si voti un deliberato che impegni la Giunta
regionale a presentare entro il mese di ottobre il piano dei
contributi regionali a favore delle aziende colpite.
PRESIDENTE:
L'Assessore accetta la modifica proposta?
Allora, per chiarezza, vi ricordo che vengono soppressi i punti
l) e 2) e ad essi si sostituisce il seguente enunciato: "Presentare
entro il mese di ottobre il piano dei contributi regionali a favore
delle aziende colpite".
Do quindi lettura della mozione così. modificata.
MOZIONE
Constatati i gravi danni provocati alle coltivazioni
dall'eccezionale grandinata che ha colpito nella notte del 30
luglio scorso i Comuni di Hône, Bard, Donnas, Ponti-Saint-Martin e
Perloz;
Ravvisata la necessità di rilevare al più presto l'entità dei
danni, diversi a seconda delle zone, nel modo più giusto e più
equo;
Ritenuto indispensabile un intervento finanziario della Regione,
utilizzando i fondi della legge statale n. 590 del 1981, per le
calamità naturali, al fine di coprire i danni effettivi subiti,
soprattutto dai viticoltori in un anno in cui il raccolto si
preannunciava molto buono;
IL CONSIGLIO REGIONALE
DELIBERA
di impegnare la Giunta regionale a presentare entro il mese
di ottobre il piano dei contributi regionali a favore delle
aziende colpite.
PRESIDENTE:
Metto in approvazione la mozione testè
letta:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità.
PRESIDENTE:
Passiamo alla trattazione dell'oggetto
isoritto al n. 46 dell'ordine del giorno.
Si tratta di una mozione a cui si abbinano, poiché trattano lo
stesso argomento, gli oggetti iscritti ai nn. 13, 15 e 19
dell'ordine del giorno che sono tre interpellanze. Anche in questo
caso vale quanto ho detto per il precedente argomento trattato.
Ritengo di non poter rinviare l'interpellanza iscritta al punto 19
dell'ordine del giorno alla presenza del Consigliere Minuzzo, oggi
assente.
OGGETTO N. 490/VII
- INIZIATIVE PER OTTENERE LA REVOCA
DEI LICENZIAMENTI ANNUNCIATI DALLA "CHATILLON S.p.A." E PER
OTTENERE UN PIANO DI RISTRUTTURAZIONE DELL'AZIENDA - TRATTAZIONE DI
INTERPELLANZE E APPROVAZIONE DI MOZIONE.
PRESIDENTE:
Do lettura dell'interpellanza presentata dal
Consigliere Carlassare, iscritta al n. 13 dell'ordine del giorno e
concernente: "Stato di crisi della Società per Azioni CHATILLON:
prospettive di soluzione e ipotesi di intervento regionale".
INTERPELLANZA
Appreso della grave situazione che sta attraversando la S.p.A.
CHATILLON, dove la direzione ha avanzato la richiesta di cassa
integrazione per 300 dei 460 dipendenti;
Preso atto delle preoccupazioni espresse dalle Organizzazioni
Sindacali che paventano la possibilità di una
drastica
diminuzione del numero de lavoratori occupati in detto stabili
mento;
Verificato inoltre che non sono de tutto chiarite le cause di
detta allarmante situazione e che esistono in me rito versioni
contrastanti tra aziende sindacato;
Constatato che sono avvenuti gi incontri tra l'Assessore
regionale al l'Industria, Commercio, Artigianato e Trasporti e le
parti interessate (direzione aziendale, lavoratori, organizzazioni
sindacali);
SI INTERPELLA
l'Assessore all'Industria, Commercio Artigianato e Trasporti
per conoscere:
a)
quali sono le cause che hanno determinato l'attuale
stato di crisi del la S.p.A. CHATILLON;
b)
quali sono le richieste avanzate
alla
Regione dai lavoratori;
c)
quali sbocchi alla crisi attuale sono stati
prospettati dalla direzione aziendale;
d)
quali richieste alla Giunta e all'Assessore sono
state avanzate dalla, direzione aziendale della S.p.A
CHATILLON;
e)
quale è l'ipotesi di intervento che si prefigge
l'Assessore competente per impedire il precipitare della situazione
che comporterebbe ulteriore perdita di posti di lavoro per la
nostra Regione.
Do lettura dell'interpellanza presentata dal Consigliere
Maquignaz, iscritta al n. 15 dell'ordine del giorno e concernente:
"Iniziative regionali per evitare la chiusura dello stabilimento
MONTEFIBRE di Châtillon e garantire gli attuali livelli
occupazionali"
INTERPELLANZA
Venuto a conoscenza dell'intenzione manifestata
dall'amministrazione della CHATILLON S.P.A. di addivenire alla
chiusura dello Stabilimento Montefibre Châtillon;
Tenuto conto che tale attività
in
dustriale occupa 460
lavoratori dislocati nei vari Comuni della Comunità Montana del
Marmore oltre che nei Comuni limitrofi di Nus, Montjovet e
Fénis;
Considerato che l'ex stabilimento Montefibre di Châtillon,
nato nel 1919, rappresenta, per importanza e dimensio
ni,
la
terza attività industriale della Regione;
Ritenuto inoltre che la chiusura dello Stabilimento avrebbe
delle conseguenze negative non solo per la Comunità Montana del
Marmore ma per l'intera Regione;
SI INTERPELLA
la Giunta regionale per conoscere, in via principale, quali
iniziative sono state intraprese nei confronti della CHATILLON
S.p.A. e dei Ministeri del Lavoro e dell'Industria per scongiurare
la chiusura dello Stabilimento; in via straordinaria quali
provvedimenti si intendono adottare per garantire gli attuali
livelli occupazionali anche mediante eventuali processi di
ristrutturazione o di riconversione dello Stabilimento.
Do lettura dell'interpellanza presentata dal Consigliere
Minuzzo, isoritta al n. 19 dell'ordine del giorno e concernente:
"Situazione di crisi della MONTEFIBRE di Châtillon: prospettive e
necessità di strumenti per affrontare in Valle d'Aosta il problema
dell'industria e dell'artigianato".
INTERPELLANZA
Tenuto conto che la questione della MONTEFIBRE è emersa in
tutta la sua gravità "all'improvviso" e che sta creando grosse
preoccupazioni non solo nella Comunità Montana del Marmore, ma in
tutta la popolazione della Media-Bassa Valle per i minacciati 460
licenziamenti;
Lette le dichiarazioni rilasciate al mensile locale "Valle
d'Aosta Famiglia";
Considerato che la crisi occupazionale è diventata un
problema inarrestabile;
SI INTERPELLA
l'Assessore all'Industria, Commercio, Artigianato e
Trasporti, Guido Chabod, per conoscere:
1) quali iniziative abbia preso per cercare di risolvere la
questione della MONTEFIBRE di Châtillon;
2) quale è attualmente la situazione reale e quali
prospettive vi sono per lo Stabilimento di Châtillon;
3)
se non ritiene opportuno istituire una agenzia per lo
sviluppo per affrontare i problemi dell'industria, dell'artigianato
in modo costante senza più improvvisazioni nel definire la politica
industriale e artigianale nella nostra Regione, coordinando gli
interventi degli enti statali, dei privati, della Regione,
rilanciando i compiti delle piccole-medie aziende ivi comprese le
aziende artigiane che sono state fino ad oggi settore trainante
della nostra economia.
Do lettura della mozione presentata dai Consiglieri Mafrica,
Tonino e Carral, iscritta al n. 46 dell'ordine del giorno e
concernente: "Iniziative per ottenere la revoca dei licenziamenti
annunciati dalla CHATILLON S.p.A. e per ottenere un piano di
ristrutturazione dell'Azienda".
MOZIONE
Fortemente preoccupato per gli effetti che la preannunciata
chiusura della CHATILLON S.p.A. avrebbe sull'occupazione
industriale in Valle d'Aosta, in particolare su quella
femminile;
Nel respingere le manovre liquidatorie e le pretestuose
argomentazioni Sulla competitività dell'azienda da parte di
un
gruppo industriale che per decenni non ha investito fondi per il
rinnovamento degli impianti;
Ritenendo necessario un impegno unitario di forze politiche,
enti locali e forze sociali valdostane in difesa di un patrimonio
produttivo e di capacità professionali che rappresenta tanta parte
dell'economia della Comunità del Marmore;
DELIBERA
di impegnare la Giunta regionale a prendere tutte le
iniziative necessarie, in stretto collegamento con il Consiglio
stesso, le organizzazioni sindacali e gli amministratori della
zona, nei confronti della direzione aziendale e dei Ministri del
Lavoro e dell'Industria, per ottenere la revoca dei preannunciati
licenziamenti e la presentazione di un piano di ristrutturazione
della CHATILLON S.p.A.
Colleghi, prima di dare la parola ai Consiglieri interpellanti e
ai Consiglieri firmatari della mozione, faccio presente, perché
forse può servire per il dibattito, che ho firmato il decreto di
costituzione della Commissione Speciale di lavoro e di
coordinamento per il mantenimento dell'attività industriale a
Châtillon.
Prima di darne lettura, faccio presente, come si vedrà anche
nelle premesse, che non abbiamo ancora avuto a designazione del
rappresentante del Consiglio di fabbrica; però il rappresentante
designato dalla CISL
è
anche presente nel Consiglio di
fabbrica; abbiamo ritenuto di non aspettare oltre per emettere il
decreto, perciò se il rappresentante della CISL sarà designato
anche come rappresentante del Consiglio di fabbrica il decreto non
sarà modificato, se invece il Consiglio di fabbrica riterrà di fare
un ulteriore nominativo, faremo ricorso alla riserva contenuta
nelle premesse del decreto, di integrare con un nuovo nominativo la
composizione della Commissione Speciale.
Do lettura del decreto suddetto:
DECRETO N. 1 DEL 1982
DECRETO DEL PRESIDENTE DEL CONSIGLIO REGIONALE
Oggetto: Nomina della Commissione Speciale di lavoro e di
coordinamento per il mantenimento dell'attività industria le a
Châtillon
Il Presidente del Consiglio
richiamato l'ordine del giorno, approvato dal Consiglio
regionale con provvedimento n. 446 nel corso dell'adunanza
straordinaria ed urgente in data 10 settembre 1982, nel quale si
impegna il Presidente del Consiglio d'intesa con il Presidente
della Giunta a promuovere la costituzione di una Commissione
Speciale di lavoro e di coordinamento, composta da rappresentanti
del Consiglio regionale, delle Organizzazioni Sindacali e degli
Enti locali interessati, per la ricerca e la formulazione di
proposte e di iniziative concrete tendenti al mantenimento
dell'attività industriale a Châtillon;
sentito il parere del Presidente della Giunta regionale ed i
Capigruppo consiliari;
preso atto della designazione dei rappresentanti delle
Organizzazioni Sindacali, del Comune di Châtillon e della Comunità
Montana del Marmore;
con riserva di integrare eventualmente la Commissione con un
rappresentante del, Consiglio di fabbrica della CHATILLON S.p.A.
non appena perverrà la designazione già richiesta;
d'intesa con il Presidente della Giunta
DECRETA
La Commissione Speciale di lavoro e di coordinamento per la
ricerca e la formulazione di proposte e di iniziative concrete
tendenti al mantenimento dell'attività industriale a Châtillon è
così costituita:
rappresentanti del Consiglio regionale
: Lustrissy
Ferruccio, designato dalla maggioranza; Nebbia Giuseppe, designato
dalla maggioranza; Tamone Leonardo, designato dalla maggioranza;
Carlassare Annunziato, designato dalla minoranza; Mafrica Demetrio,
designato dalla minoranza;
rappresentanti delle Organizzazioni Sindacali:
Statti
Raffaele, designato dalla CGIL; Gioia Claudio, designato dalla
CISL; Guerraz Ivo, designato dal SAVT; Morrocu Salvatore, designato
dalla UIL;
rappresentanti degli Enti locali:
Luboz Alberto,
designato dal Comune di Châtillon; Verthuy Francesco, designato
dalla Comunità Montana del Marmore.
Aosta, 17 settembre 1982
Il Presidente del Consiglio Giulio DOLCHI
Aggiungo che si pensa di dare notizia della nomina e di
convocare la Commissione nella prossima settimana.
Passiamo alla trattazione della mozione presentata dai
Consiglieri Mafrica, Tonino, Carral, Bajocco, Cout e Péaquin.
Chi illustra la mozione? La parola al Consigliere Mafrica.
MAFRICA - (P.C.I.):
Nel corso della seduta straordinaria,
avevamo detto che era nostro intendimento continuare il discorso
oggi e andare a verificare anche questioni magari più difficili e
che non era il caso di discutere quando si doveva approvare un
ordine del giorno unitario e costituire una Commissione
Speciale.
Do, quindi, per scontata l'illustrazione della questione che era
stata fatta in quella seduta, perché ritengo di dover parlare dei
problemi che si sono manifestati successivamente e di dover fare
considerazioni di carattere politico, a mio avviso necessarie in
questa fase.
Innanzitutto, credo che la manifestazione di oggi abbia
dimostrato come fosse un puntiglio del Presidente della Giunta
quello di negare l'uso di Piazza Deffeyes per il comizio di
chiusura ..... INTERRUZIONE ..... Noi, Faval, abbiamo tutti gli
argomenti che vogliamo, e usiamo gli argomenti che ci pare di
usare, come fa l'Union Valdôtaine, d'altronde, che a volte critica
il Governo regionale, o cose di questo genere ..... INTERRUZIONE
..... Noi critichiamo il Governo regionale e critichiamo il
Presidente; il Governo che vogliamo criticare è questo qui
.....INTERRUZIONE ..... Per quello nazionale ci pensiamo a livello
nazionale; qui critichiamo il Governo regionale!
Dicevo, non credo che la cosa debba essere passata sotto
silenzio, perché può darsi che ai Consiglieri appaia relativamente
poco importante tenere una manifestazione in un piazza piuttosto
che in un'altra, mentre invece per molti lavoratori è stato un
segno di sfiducia da parte del Presidente della Giunta il negare la
piazza il giorno 17, in concomitanza con la riunione del Consiglio
regionale, per motivi di ordine pubblico. E che sia un argomento
non così banale e pretestuose è dimostrato dal fatto che era stato
preparato un ordine del giorno delle Organizzazioni Sindacali, poi
non diffuso, che in modo unitario condannava questo tipo di
decisione.
Noi l'abbiamo ritenuta - questa volontà del Presidente della
Giunta - un puntiglio: credevamo, e i fatti l'hanno dimostrato, che
problemi di ordine pubblico non ce ne fossero e non ce ne sarebbero
stati come infatti è avvenuto; la ragione principale de: rifiuto da
parte del Presidente della Giunta era quella di evitare quella che
simbolicamente poteva essere, da parte della manifestazione stessa,
una chiamata in causa della Regione rispetto alla politica
industriale che la Regione stessa fa.
Non potevano esserci altri motivi non c'erano quelli di ordine
pubblico, non c'erano più quelli della concomitanza con la riunione
del Consiglio; l'unico motivo reale è che si voleva impedire che
simbolicamente un corteo di lavoratori chiedesse conto alla Regione
presentandosi nelle vicinanze del Palazzo della Regione stessa!
Ora, come era prevedibile, la decisione del Presidente non è
stata rispettata ed ha semplicemente costretto un insieme di
persone ad un atto di disobbedienza, se la vogliamo chiamare così;
disobbedienza che è stata poi anche portata a termine da parte di
Assessori della Giunta, da parte di rappresentanti del movimento a
cui il Presidente appartiene.
Quindi, si poteva evitare questa polemica semplicemente
dichiarando che siccome il Consiglio aveva deciso di sospendere i
suoi lavori, la manifestazione in Piazza Deffeyes era
autorizzata.
Io non credo di aver detto niente di speciale e voglio anzi fare
una osservazione a questo proposito: non vorrei - ma su questo
punto potremo tornare anche in presenza del Presidente della Giunta
- che la Giunta regionale avesse acquisito quasi la coscienza della
inamovibilità, cioè che, siccome da tanti anni - ed effettivamente
sono tanti, magari troppi - questa Giunta è al potere, qualcuno si
sentisse in grado di imporre delle volontà che non sono rispettate
dalla maggioranza della popolazione o dalle Organizzazioni
interessate: ma su questo argomento, come ho detto, torneremo in
seguito.
Il discorso che vogliamo ora fare è proprio quello della
politica industriale regionale; il Presidente della Giunta, nella
seduta straordinaria del Consiglio del 10 settembre, ha detto che
la Regione non vuole essere accusata e non ha nessuna
responsabilità per quello che capita alla Cogne, alla Montefibre,
all'Enel, per quello che succede in aziende i cui centri di
decisione sono esterni.
Noi contestiamo radicalmente questo modo di atteggiarsi rispetto
alla politica industriale: diciamo che una politica industriale è
necessaria e che avere tale politica in Valle d'Aosta significa
soprattutto politica industriale verso i grandi gruppi; perché se è
vero, e mi si dimostri il contrario, che ben 6000 lavoratori sono
occupati in questi grandi gruppi (COGNE, ILSSA e MONTEFIBRE)
rinunciare a priori alla possibilità di una politica industriale
verso i grandi gruppi significa non occuparsi di 6000 lavoratori
della industria su 7500. Quindi sostenere che non si può fare
niente, avere un atteggiamento rinunciatario, a nostro giudizio, è
non avere una politica industriale.
Con questo non voglio dire che ci sia una politica industriale
per le piccole aziende; per queste si operano interventi, che
abbiamo criticato in altre occasioni, senza i necessari controlli.
Per esempio, ancora una volta la Giunta regionale, nella seduta del
3 settembre, ha deciso di intervenire per l'ALLUVER e per la MAXEL
senza tener conto - e ne discuteremo ancora in Consiglio - della
necessità di pretendere una serie di garanzie da parte di queste
piccole aziende, che continuano a battere cassa senza rispettare
gli impegni presi.
Ma, dicevo, mentre per le piccole aziende, anche se la politica
non c'è, per lo meno si ammette la possibilità che ci sia, per le
grandi aziende si rinuncia al fatto di poter intervenire, si ha un
atteggiamento che quasi esclude l'intervento a livelli esterni
rispetto alla Regione.
Questo forse può essere spiegabile per forze come l'Union
Valdôtaine o altre che hanno, diciamo, un radicamento
esclusivamente valdostano, ma non è assolutamente comprensibile e
giustificabile per forze che invece hanno peso, carattere e
collegamenti a livello nazionale.
Noi siamo convinti che la Giunta regionale avrebbe degli
strumenti che però non vuole o non sa usare; entriamo in questo
caso in polemiche che abbiamo già fatto, ma ricordo ad esempio che
non siamo stati d'accordo con l'atteggiamento tenuto dalla Giunta
un anno fa, quando si trattava di discutere il piano FINSIDER; ci
sembra che il fatto di non aver partecipato a tutte le riunioni, di
avere inviato ad alcune riunioni soltanto un funzionario e non il
massimo responsabile, sia stato un segno di debolezza rispetto alle
iniziative che potevano essere prese.
Noi quindi diciamo che per la COGNE bisogna fare qualcosa, che
non si può aspettare che tutto vada secondo la volontà, che so,
della CEE o di chi stila i piani a livello nazionale; bisogna fare
delle proposte, bisogna intervenire e soprattutto bisogna essere
sempre presenti e attenti a ciò che avviene.
In questo senso avevamo presentato nel mese di giugno, assieme
al Consigliere Carlassare, una mozione per impegnare la Giunta a
portare elementi per una discussione in Consiglio: crediamo che la
Giunta debba effettivamente avviare questo dibattito.
Esiste, quindi, a nostro giudizio, un tipo di ragionamento che
non è giustificabile. L'Assessore Chabod ha risposto, non posso
neanche dire cortesemente, a "Le Travail" sulla situazione della
MONTEFIBRE, sostenendo pari pari queste tesi. Noi facciamo di
questo una colpa all'Assessore Chabod e diciamo che è un
atteggiamento per noi non responsabile, ma ne facciamo una colpa
anche alla Giunta regionale perché pensiamo che questa non può a
volte comportarsi come un organismo collegiale, quando ci sono
delle decisioni da assumere, e altre volte scaricare soltanto su
uno dei suoi membri certe responsabilità. E qui entro nei
particolari della questione MONTEFIBRE, perché avevamo detto la
volta scorsa che ci sono alcune cose da chiarire.
Noi abbiamo pubblicato sul numero scorso di "Le Travail" una
notizia e un giudizio politico: abbiamo detto che a nostro giudizio
l'Assessore Chabod aveva tenuto un comportamento irresponsabile,
perché essendo venuto a conoscenza di una lettera che parlava della
chiusura della MONTEFIBRE non aveva dato notizia agli organismi
sindacali della precisa parola "chiusura" e aveva continuato a
partecipare a riunioni con i Sindacati in cui si discuteva sulla
cassa integrazione; non aveva, quindi - è questa l'accusa che
facciamo all'Assessore Chabod, non quella di aver portato la
MONTEFIBRE ad annunciare provvedimenti di chiusura - mostrato alla
Direzione della MONTEFIBRE l'immediata capacità di risposta, di
rigetto da parte della Giunta regionale, ma aveva tenuto un
atteggiamento di debolezza. Inoltre, non aveva immediatamente
mobilitato i Sindacati e le forze politiche in difesa di quei posti
di lavoro.
Noi diciamo che questo è un comportamento irresponsabile.
L'Assessore Chabod disse che è un'ingiuria; secondo noi è un
giudizio politico - glielo diciamo ancora - e ci deve dimostrare il
contrario. Noi abbiamo avuto cortesemente dall'Assessore Chabod e
dal Presidente della Giunta un documento di cui non conoscevamo il
contenuto;
quando lo abbiamo esaminato e abbiamo visto la parola "chiusura"
è come se avessimo ricevuto un pugno nello stomaco e abbiamo subito
pensato: come si può ricevere una lettera di questo tipo e
continuare a cincischiare con i soliti metodi, non allarmarsi e non
ricorrere a strumenti straordinari?
Può essere una questione di punti di vista, però per noi questa
era l'impressione. L'Assessore Chabod ci disse che si trattava di
una lettera di un Dirigente, non avallata dalla MONTEFIBRE! Ma quel
Dirigente non era un Dirigente qualunque, era il Capo del personale
dell'intero Gruppo MONTEFIBRE, quindi era uno delle cui parole
bisognava tener conto!
L'Assessore Chabod ci disse che anche i sassi sapevano che la
MONTEFIBRE chiudeva! Ma non è vero! Tutti sapevano da anni che la
MONTEFIBRE era in difficoltà, che c'era cassa integrazione, che gli
impianti non andavano, però la parola "chiusura" non era ancora
stata pronunciata!
Il quotidiano "La Stampa", in uno dei numeri del mese di agosto,
dopo una riunione con l'Assessore Chabod in cui egli ha parlato di
quella lettera, scrive: "Smentite le ipotesi di chiusura!" e invece
in quella lettera c'era scritto "chiusura"!
Quindi non è vero che anche i sassi sapevano, perché alcuni
sassi, se l'avessero saputo, pur con tutte le difficoltà, avrebbero
cercato di fare qualcosa, avrebbero cercato di anticipare la
risposta che probabilmente è quella che può cambiare la
situazione.
Questi sono giudizi politici, non sono critiche generiche e
accuse alla Giunta di essere responsabile della chiusura; si accusa
la Giunta proprio di non aver innescato dei processi di risposta,
che poi ci sono stati e che ci auguriamo siano sufficienti. Per noi
la MONTEFIBRE non è ancora chiusa e faremo di tutto perché non
chiuda.
Io credo che, comunque, al di là di queste cose che a nostro
avviso dovevano essere dette, il problema principale sia quello a
cui mi riferivo prima: se si vuole o no fare una vera politica
industriale.
Quando alcune forze politiche, come l'Union Valdôtaine, dicono
di voler difendere i livelli attuali dell'occupazione, ci devono
spiegare come è possibile farlo, mantenendo 7500 occupati, se non
si sta più che attenti e se non si riesce con tutti i metodi a
difendere i posti di lavoro nella grande industria!
Nella piccola industria si può fare qualcosa, si possono creare
alcuni posti di lavoro, ma 6000 posti di lavoro in Valle d'Aosta in
questo settore non si possono creare! Non ci stanno tutte queste
piccole industrie, non è pensabile! Diteci come volete passare
dalla affermazione di principio ai fatti concreti!
Per noi difendere i livelli attuali di occupazione
nell'industria significa difendere la COGNE, l'ILSSA VIOLA e la
MONTEFIBRE! Non cedere su questo terreno, non cominciare ad avere
un pezzo di MONTEFIBRE invece che tutta la MONTEFIBRE, perché
altrimenti non si difendono i livelli attuali, si scende a livelli
che sono l/6 di quelli attuali! Si crea, in definitiva, un
equilibrio totalmente diverso, che magari qualcuno può anche
augurarsi e poi il Consigliere Fosson spiegherà la sua frase
dell'altro giorno, che è stata anche richiamata stamattina nella
manifestazione sindacale - poiché qualcuno pensa ad una Valle
d'Aosta in cui l'industria occupi 2000 persone; è possibile! Ma noi
riteniamo che questo sarebbe molto deleterio per la struttura
sociale ed economica della Regione.
Quindi, noi non crediamo che con le piccole industrie si possano
risolvere i problemi delle grandi industrie! E per le grandi
industrie, non pensiamo che siano possibili i miracoli, non
pensiamo che la Giunta regionale sia in grado di cambiare i mercati
mondiali, pensiamo però che la Giunta regionale possa fare di più,
prestare più attenzione, dotarsi di strumenti che non ha rispetto
alla situazione attua-le: questo pensiamo!
E pensiamo - il Consigliere Tamone magari me lo ripeterà di
nuovo - che nel Piemonte l'Assessore all'Industria non risolve
forse molto di più di quel-lo che riusciamo a fare noi, però il suo
impegno, il suo lavoro, i tentativi quotidiani credo che gli siano
riconosciuti da tutti. Questo è un elemento.
Quindi, noi chiediamo alla Giunta regionale di dotarsi degli
strumenti necessari per avere una politica verso Le grandi
aziende.
Gli strumenti necessari sono strumenti di conoscenza, prima di
tutto: non è possibile che l'Assessorato - e Lo abbiamo già detto
tante volte alla Giunta - non abbia nei tempi necessari La
conoscenza dei dati relativi al mercato internazionale e nazionale
di una erta produzione, non abbia i dati relativi alle principali
aziende che operano in quel settore, non sia a conoscenza delle
evoluzioni tecnologiche in determinati campi, per poter avere
sottomano prima di tutti degli elementi onde contestare
affermazioni che molto spesso vengono fatte, e non corrispondono al
vero, da parte delle Direzioni aziendali, e soprattutto per poter
avere un'azione di stimolo verso le aziende stesse, per poter dire
se e quando occorre, per esempio, studiare la possibilità di
cambiare produzione, di diversificare, di tentare qualcosa di nuovo
perché il mercato dice che quel certo tipo di produzione non regge
più.
Noi crediamo che uno strumento di questo tipo nelle mani della
Giunta sia indispensabile, perché se non è in grado la Giunta
regionale di dare questi elementi nessun altro può farlo; io credo
che nè i Sindacati
nè
i lavoratori possano, senza questi
elementi, contestare la volontà, o per lo meno le dichiarazioni, di
chi ha intenzioni di liquidazione o di chiusure nei confronti
dell'industria valdostana.
Su questo argomento credo che sia necessario continuare il
dibattito; noi siamo su questo impegnati, abbiamo le idee che vi ho
esposto schematicamente e che intendiamo anche approfondire in modo
più concreto, però contestiamo la posizione politica della Giunta
in questo senso.
Per ciò che riguarda la MONTEFIBRE, lunedì ci sarà un incontro;
ci auguriamo che in quella sede qualcosa si muova.
L'Assessore Chabod, ieri, mi ha detto nel corridoio che lui
aveva già tutto risolto: mi auguro che sia vero; ci piacerebbe
avere notizie positive .....INTERRUZIONE..... No, ho precisato che
me l'ha detto nel corridoio, poteva anche essere una battuta! Io mi
auguro che lunedì si riesca a sbloccare la situazione; comunque,
alla Giunta regionale, che rappresenta la popolazione valdostana,
in quell'occasione si chiede di essere ferma su questo punto: dì
ottenere il ritiro dei licenziamenti e di avviare una trattativa
per mantenere ad alti livelli l'occupazione industriale a
Châtillon, verificando le possibilità per il filo viscosa e per il
filo acetato, verificando tutto quanto è possibile per mantenere
con la partecipazione della MONTEFIBRE quei livelli industriali a
Châtillon.
Se lunedì ci sarà una svolta positiva, tanto meglio; se questo
non avverrà, io credo che il Presidente del Consiglio - credo sia
compito suo - dovrebbe già martedì, possibilmente, convocare la
Commissione Speciale perché si abbia un incontro tutti assieme per
studiare, in collegamento con la Giunta, come procedere.
Se non si sblocca entro questo fine mese, la situazione
probabilmente si trascinerà a lungo e diventerà sempre più
difficile. Da parte nostra c'è l'impegno a lavorare in quella
Commissione per premere nei confronti dei nostri Gruppi
parlamentari affinché la situazione della MONTEFIBRE sia esaminata
nel modo giusto e ci sia quindi un intervento del Governo, e per
dare il nostro contributo anche a proposte da mettere a punto per
risolvere il problema.
Ho già detto, e credo che sia stato chiaro, che questo non ci
impedisce di verificare le responsabilità politiche di ognuno,
responsabilità vere e non generiche accuse fatte tanto per fare.
Sono questioni di impostazione politica.
PRESIDENTE:
Sono iscritti a parlare i Consiglieri Faval e
Nebbia, ma prima di loro devono ancora intervenire i colleghi
Consiglieri Carlassare e Maquignaz, per l'illustrazione delle loro
interpellanze.
La parola al Consigliere Carlassare.
CARLASSARE - (Dem. Prol.Nuova Sin.):
In data 19 agosto,
prima di andare in ferie, ho presentato un'interpellanza con la
quale chiedevo notizie non sul licenziamento o sulla chiusura dello
stabilimento, ma sulla cassa integrazione. Ora, vorrei richiamare
l'attenzione sulle date: il 19 agosto ..... INTERRUZIONE ..... No,
della cassa integrazione sapevo già il 19 agosto, così come lo
sapevano i lavoratori, perché questa interpellanza l'ho presentata
in seguito ad una discussione avuta con alcuni lavoratori e
sindacalisti della CHATILLON .....INTERRUZIONE..... Può darsi, può
darsi, tirami un sasso, ma mi viene così, che vuoi che ti dica!
Comunque, dicevo, con i lavoratori della CHATILLON avevo avuto
una discussione dalla quale emergevano tutta una serie di
perplessità e di paure: negli incontri avuti con la Direzione della
CHATILLON e con l'Assessore all'Industria avevano colto una serie
di contraddizioni, però in nessun modo era trapelato che ci fosse
una presa di posizione da parte dei dirigenti di quest'azienda in
merito alla chiusura dello stabilimento in tempi brevissimi.
Ora, dalla lettera che abbiamo poi avuto modo di vedere,
sappiamo che questa notizia era più o meno ufficiale - perché una
lettera firmata dal responsabile del personale penso che contenga
una comunicazione almeno ufficiosa se non ufficiale - e sappiamo
che almeno dal 23 luglio l'Assessore e alcuni funzionari
dell'Assessorato sapevano di questa chiusura in tempi brevissimi;
presumo che anche la Giunta lo sapesse, e comunque i dirigenti
della CHATILLON - l'ho detto bene stavolta? M'è venuto bene? - lo
sapevano molto tempo prima.
Questo si deduce dalle notizie banali che abbiamo appreso dopo,
come quella dell'iscrizione dei figli ad una scuola di Vercelli
appena finito l'anno scolastico 1981/82: per dei signori che
lavorano in Valle d'Aosta, le cui mogli insegnano in Valle d'Aosta
iscrivere i figli ad una scuola di Vercelli probabilmente aveva già
un significato; questo ritengo che sia un comportamento grave e,
secondo me, non casuale perché conseguente ad una logica politica
che poi cercherò di illustrare.
Vorrei anche dire che corre voce - e vorrei che l'Assessore
questa volta fosse sincero - qui non siamo nel corridoio, e spero
che mi risponda delle cose vere senza cadere dalle nuvole o dare
notizie false, come ha fatto con i lavoratori che chiedevano
informazioni precise sugli incontri e sugli argomenti in
discussione tra i dirigenti milanesi di quest'Azienda e
l'Assessorato stesso - negli ambienti sindacali nazionali che
l'elemento di contrattazione vera che c'è stata nelle stanze
dell'Assessorato sia quello relativo ad un intervento di carattere
finanziario della Regione, come proposta tendente a salvaguardare
in qualche misura l'occupazione, in cambio del mantenimento del
ciclo di lavorazione dell'acetato, che è quello di minore
importanza per lo stabilimento di Châtillon magari con riduzione
degli addetti e incremento dei ritmi di lavoro.
Alla Regione, come ho detto, si richiedeva un intervento
finanziario di notevole entità.
Ora io vorrei innanzi tutto chieder all'Assessore cosa c'è di
vero in questo, ma vorrei soprattutto richiamar l'attenzione su un
fenomeno più generale e secondo me gravissimo. Si cogli sempre di
più l'impressione che le forze politiche che si rifanno alla
maggioranza vedano con molto distacco e sufficienza il fenomeno che
porta a: ridimensionamento dell'occupazione industriale, in
particolar modo nella grande industria, in Valle d'Aosta ci si
muove con molta sufficienza, s: fanno battute, si dice che tanto,
qui c'è il doppio lavoro, tanto qui, magari, si sviluppa il
turismo!
Io ritengo che questo sia estremamente pericoloso, perché è vero
che l'occupazione nella piccola industria nel settore del turismo,
in certe attività commerciali, nel terziario pubblico regionale è
molto più facilmente manovrabile sul piano della clientela politica
e della raccolta di voti da parte di chi detiene il potere, in
quanto è più influenzabile rispetto alle grosse concentrazioni
industriali, dove pii facilmente si sviluppano posizioni politiche
autonome anche in contrasto con la volontà del Palazzo. Ma questa è
miopia, è egoismo di politicanti, cosa che, al di là delle
distinzioni politiche e ideologiche, non dovrebbero sussistere nel
modo più assoluto.
Noi ci troviamo di fronte ad una situazione gravissima di crisi
a livello internazionale, situazione che comporta, come fenomeno
prevalente, la progressiva incapacità di esprimere reale ricchezza
da parte dei quattrini: ci sono delle cifre che aumentano a
dismisura e che in effetti rappresentano sempre meno ricchezza
reale: questo è il processo inflazionistico in corso.
A questo proposito vorrei richiamare l'attenzione sulla
condizione, probabilmente irripetibile, di privilegio della Valle
d'Aosta rispetto alle altre Regioni italiane: noi abbiamo un
bilancio finanziariamente ricchissimo. Secondo me questa è una
condizione che sarà presente per pochi anni, proprio per i motivi
che dicevo prima; perciò chi ha effettivamente a cuore le sorti
della società valdostana deve impegnarsi fino in fondo a investire
quattrini, od una quota importante di questi quattrini, per creare
le condizioni che consentano di impiantare strutture produttive
effettivamente in grado di creare ricchezza.
La situazione di crisi a livello internazionale porta a dire che
gli investimenti nel turismo sono una bellissima cosa, però possono
favorire attività che danno ricchezza aleatoria e che può
scomparire da un momento all'altro; la vera ricchezza, quella che
può determinare un reale benessere ed un reale sviluppo per la
comunità, è la ricchezza che deriva dal plusvalore che viene
prodotto dal lavoro che questa comunità svolge.
Io ritengo che questa sia la scelta politica di fondo che deve
essere fatta; ritengo che investire e prima di tutto pensare ad un
piano di investimento per sviluppare l'occupazione industriale,
creare le condizioni per l'industria e far sì che si sviluppi
attraverso l'allestimento di zone attrezzate e la scelta di linee
politiche che le consentano di vivere non perché foraggiata ma
perché appunto esistono condizioni ottimali per il suo sviluppo;
andare a contrattare pesantemente e non solo con delle prese di
posizione che sono molto formali e poco sostanziali con i grossi
gruppi che operano in Valle d'Aosta, cercare di ottenere che si
avviino quei processi di ristrutturazione per cui l'occupazione sia
effettivamente mantenuta, sia l'unica strada percorribile per
creare una realtà che non sia tutta luccicante al di fuori ma
bacata all'interno, perché non ci sono più le condizioni che
permettono a questa comunità di svilupparsi autonomamente e in
rapporto con le comunità circostanti.
Ritengo che i comportamenti tenuti sinora dalle forze politiche
di maggioranza e dalla Giunta non vadano in questa direzione, e che
si debbano correggere per ottenere i risultati che ho indicato.
Non è mia intenzione fare polemiche sul comportamento dei
singoli Assessori; ho voluto semplicemente sottolineare un
atteggiamento scorretto, che è probabilmente legato ad un certo
tipo di rapporti con i potenti di questa società o con i potenti di
Roma.
Tutte le notizie che riguardano la occupazione devono essere
fornite, da chiunque ne venga in possesso, ai lavoratori
interessati; perciò malissimo ha fatto l'Assessore Chabod a non
comunicare ai lavoratori il vero contenuto di quella lettera, e se
qualcun altro della Giunta ne era a conoscenza - poi magari
l'Assessore ci dirà se lo sapeva solo lui o se lo sapeva tutta la
Giunta: io penso che lo sapesse tutta la Giunta e che quindi la
responsabilità non sia solo dell'Assessore Chabod - malissimo ha
fatto a non dirlo, anche se magari questa poteva essere una notizia
non facilmente divulgabile e spiegabile nel mese di agosto o a fine
luglio.
Credo che sia necessario muoversi nel senso che dicevo prima e
voglio ribadire il concetto che o noi nei prossimi anni, ma solo
per pochi anni, abbiamo la capacità di utilizzare i quattrini e il
potere d'acquisto dei quattrini del bilancio regionale nella
creazione di strutture che siano in grado di garantirsi per la
propria efficienza, per la propria dinamicità, per la capacità di
coprire il mercato, o altrimenti ci troveremo in una situazione in
cui circolano un mucchio di quattrini, derivati magari dal turismo,
da processi speculativi, dall'aumento a dismisura del valore di
alcune proprietà, ma la realtà sociale e produttiva sarà
assolutamente inconsistente; tutto questo, immancabilmente, si
ripercuoterà anche sulla capacità di autonomia politica e sulla
capacità di espressione culturale di questa comunità.
PRESIDENTE:
Per illustrare la sua interpellanza ha la
parola il Consigliere Maquignaz.
MAQUIGNAZ - (D.P.):
Io credo che non vi sia molto da
aggiungere a quanto è stato detto nell'ultimo Consiglio regionale
appositamente convocato per discutere la gravissima situazione che
riguarda la MONTEFIBRE di Châtillon; e credo che non vi sia molto
da aggiungere a quanto è stato detto in particolare dal Consigliere
Lustrissy, a nome del Gruppo dei Democratici Popolari.
Voglio però cogliere l'occasione per esprimere il mio appoggio a
quanto detto nell'ultimo Consiglio regionale dal Presidente della
Giunta, e cioè
che non si possono attribuire alla Giunta e all'Assessore Chabod
delle responsabilità che non competono alla Giunta e
all'Assessore.
Per venire al caso concreto della MONTEFIBRE, se questa Società
è in crisi noi riteniamo che la colpa non sia certamente della
Giunta e tanto meno dell'Assessore Chabod, altrimenti basterebbe
convincere l'Assessore e la crisi sarebbe risolta.
Questa considerazione doveva essere fatta, perché occorre
evitare dei malintesi, degli equivoci e dire pane al pane e vino al
vino; e quando ci sono delle responsabilità queste devono essere
attribuite. Ma pensare di dare la responsabilità di una crisi, come
quella della CHATILLON S.p.A. alla Giunta o all'Assessore Chabod è
veramente una cosa assurda perché tutti sappiamo, e tutte le forze
politiche in questo Consiglio hanno avuto modo di ribadirlo, che la
crisi della MONTEFIBRE è una crisi strutturale, dovuta al fatto che
la struttura produttiva ormai non è più adeguata e che la
produzione non è più concorrenziale cor il mercato nazionale, con
il mercato internazionale e con i mercati europei.
Fatta questa precisazione, noi Democratici Popolari intendiamo
però dire chiaro e tondo che occorre che la Giunta faccia di tutto
per risolvere questa situazione e intendiamo ricordare quanto già
ebbe a dire il Consigliere Lustrissy nel suo intervento, e cioè
quali sono le tre direzioni, secondo noi, che si debbono
seguire.
Innanzitutto, occorre mantenere i contatti con la Direzione
della MONTEFIBRE per ottenere l'immediata revoca dei licenziamenti;
in secondo luogo - e questo l'hanno detto anche i rappresentanti di
altre forze politiche - occorre continuare i contatti con i
Ministeri competenti, tenuto conto anche della rilevante
partecipazione pubblica alla CHATILLON S.p.A., per vedere le
soluzioni che sono possibili a livello ministeriale. Infine,
occorre che la Commissione Speciale, costituita per questo
problema, operi nel più breve tempo possibile per trovare e
suggerire delle soluzioni idonee.
In ultimo, permettetemi di chiedere alla Commissione Speciale
che la Commissione Sviluppo Economico, che io ho il piacere di
presiedere, venga informata dei lavori e degli eventuali
sviluppi.
PRESIDENTE:
Ritengo che, come osservatore, il Presidente
della Commissione Sviluppo Economico possa essere invitato a
partecipare alle riunioni della Commissione Speciale; non penso che
ci possano essere particolari ostacoli.
E' iscritto a parlare il Vice Presidente Faval. Ne ha
facoltà.
FAVAL - (U.V.):
E' certo che se il contributo del Partito
Comunista per la soluzione del problema della MONTEFIBRE di
Châtillon è costituito in gran parte dalla critica al Presidente
della Giunta per non aver concesso la Piazza Albert Deffeyes per la
manifestazione sindacale, il Partito Comunista è ridotto male, ed è
ridotto male perché dimostra di non voler prendere atto di quelli
che sono i limiti dell'azione e delle possibilità d'azione che la
Giunta regionale ha - limiti che sono contenuti nella legge 26
febbraio
Il fatto è che i lavoratori della Valle d'Aosta, difesi da
questi Partiti, che vedono molto più in là, subiscono le scelte
fatte sulla loro testa! E se c'è stato atteggiamento rinunciatario,
rispetto per esempio a questo problema, non è certamente stato
quello dell'Union Valdôtaine! e ci si guardi bene dal cercare da
parte di qualcuno di rallentare in qualche modo l'operazione del
trasferimento del Gruppo Impianti, perché a questo punto sulle
piazze della Valle d'Aosta diremo chi difende veramente i
lavoratori! Se quelli che hanno il respiro mozzato a livello
regionale o quelli che hanno il respiro ampio a livello statale - o
repubblicano se preferite, nel senso di Repubblica, non in senso
ideologico.
Ecco qua la verità!
Quindi, la difesa dei livelli di occupazione deve avvenire con
delle operazioni concrete sul territorio, al di là delle parole e
al di là delle polemiche, anche se il Partito Comunista di
qualunque operazione indicata da questa maggioranza e in
particolare dall'Union Valdôtaine dice che non va bene; la MAXEL
non va bene, la ROSSIGNOL non va bene, la Giunta regionale è
responsabile del fatto che la SIV di Arnad si trovi nella
situazione in cui si trova!
Salvo dimenticare, come è stato dimostrato, che anche qui
abbiamo un intervento pubblico che fa sì che le aziende agiscano in
regime di dumping - nel senso che si mantengono dei posti di lavoro
per produrre e vendere a cento ciò che costa centoventi - e chi
agisce correttamente - il Gruppo Carminati, ad esempio - deve fare
i conti con i problemi che ci sono a livello internazionale
nell'approvvigionamento delle materie prime e con i problemi
finanziari, perché le materie prime si pagano all'atto del
ricevimento, vengono trasferite in aziende e trasformate, ma il
pagamento del prodotto è a 90 giorni e sappiamo tutti qual è il
peso degli interessi bancari che si devono pagare.
E la Giunta sarebbe responsabile anche di queste cose?! Ma,
dico, credete di prendere la gente per degli allocchi!
E' possibile magari che qualcuno ci caschi, ma, collega Mafrica,
te lo ripeto molto sinceramente, se il Partito Comunista crede di
aiutare non solo quelli della MONTEFIBRE di Châtillon ma tutti i
lavoratori che in questo momento stanno vivendo situazioni ben poco
piacevoli, con una sterile polemica, senza dare un vero e fattivo
contributo, ebbene io credo che il Partito Comunista venga meno
alla sua funzione e al suo ruolo, che pure io apprezzo e rispetto
quando è concreto e serio.
PRESIDENTE:
E' iscritto a parlare il Consigliere Nebbia.
Ne ha facoltà.
NEBBIA - (P.S.I.):
Io voglio premettere che la mia
partecipazione, e quindi tramite me del Partito Socialista, alla
Commissione Speciale che è stata votata dal Consiglio sarà una
partecipazione fattiva per evitare i licenziamenti, per trovare
delle soluzioni al problema della CHATILLON. Questo voglio
premetterlo perché in buona parte quanto dirò saranno delle
critiche a molte delle cose che sono state dette in questo
Consiglio e a molte delle azioni e dei fatti che sono avvenuti
ultimamente in Valle.
Il problema che è stato toccato particolarmente dal Consigliere
Mafrica credo che sia fondamentale per la nostra Regione, ed è il
problema della programmazione generale e in particolare la
programmazione industriale.
Ci sono dei posti di lavoro in pericolo e la Regione, in quanto
amministrazione, probabilmente non ha fatto tutto quello che poteva
fare. Un piano per il riassetto del settore industriale, un piano
scritto, un documento, non c'è, però ci sono molte iniziative.
Sulla mancanza di un piano e sulle prospettive dell'industria in
Valle d'Aosta credo che sia opportuno dire alcune cose.
E' stato detto che quello che la Regione potrebbe fare - ed è
quello che il Consigliere Mafrica ha sollecitato presso i Ministeri
competenti, presso i Partiti politici rappresentati in Consiglio
regionale e al Governo nazionale - dovrebbe essere un'azione di
stimolo, affinché le grandi industrie in Valle d'Aosta rimangano
quello che sono. Io vorrei tratteggiare il problema più generale e
poi il problema specifico della Valle d'Aosta.
In generale, ci troviamo di fronte ad una crisi internazionale e
ad una crisi dell'industria italiana, in particolare dell'industria
pubblica. Forse ne usciremo; per il momento si stanno posando le
prime pietre di un'opera che dovrebbe fare in modo che l'industria
pubblica italiana non sia più assistita, quindi strutturata in modo
tale da consumare ricchezza invece di produrne, ma diventi
un'industria produttiva. Nel settore siderurgico, negli ultimi
anni, in Italia, l'occupazione è aumentata di qualche punto
percentuale, mentre in Europa è calata di circa il 25%. Sempre
nello stesso settore, la produzione negli Stati Uniti, negli ultimi
mesi, si è dimezzata. In Italia la Finsider non riesce a piazzare
le sue merci, malgrado esporti anche negli Stati Uniti.
L'Alfa Sud e l'Alfa Nord producono automobili con una perdita di
più di un milione per unità; sappiamo, senza andare tanto lontano,
che anche la Cogne produce in perdita; sappiamo che si finanzia il
deficit nazionale mediante emissione di BOT e di CCT ma non si sa
fino a quando perché si parla di congelamento di questi prestiti,
dato che lo Stato non sarà capace di restituirli. Siamo in una
situazione in cui obiettivamente le forze politiche regionali
possono chiedere in sede nazionale se non altro di trattare la
Valle d'Aosta meglio di altri, per riuscire, nella crisi generale,
a sopravvivere meglio degli altri. Non c'è più la concorrenza per
conquistare nuove posizioni ma per perderne il meno possibile!
Per quanto riguarda il quadro regionale, sarebbe opportuno fare
un po' di storia, e riflettere ai motivi che hanno portato un
insediamento delle grandi industrie: esistevano le fonti di
energia, esisteva la materia prima, esisteva in parte, e in parte è
stata importata, la forza lavoro.
Oggi, la situazione è diversa; le grandi industrie tendono a
concentrarsi o a localizzarsi in aree nelle quali, sia per quanto
riguarda l'approvvigionamento, sia per quanto riguarda il mercato,
è possibile ottenere delle economie di scala: esaminavo prima la
rivista che credo tutti i Consiglieri abbiano visto della Regione
Liguria, ove sono riportati i risultati dell'ultimo censimento: la
Regione Liguri ha perso circa 200.000 abitanti da 1971 al 1981; la
Regione Lombardia invece, ne ha conquistati più d 300.000; c'è
stato quindi un trasferimento di attività economiche dalla Liguria
alla Lombardia, perché la Lombardia si trova al centro di un
mercato importantissimo.
Non va dimenticato che in Valle d Aosta queste grandi industrie
hanno permesso all'economia regionale di sopravvivere e in qualche
caso di viver bene sino ad oggi; d'altra parte, hanno contrastato
l'iniziativa imprenditoria le locale, perché hanno esercitato un
forte attrazione nei confronti della manodopera e non hanno portato
attività indotte.
Non sono nate industrie minori, come invece è successo a lato
della FIA negli anni dell'espansione in Piemonte Successivamente la
stessa FIAT ha optato per una politica di decentramento Le grandi
industrie sono più soggetti a condizionamenti e vincoli
internazionali o, se non altro, gli eventi che interferiscono
nell'attività economica delle grandi industrie sono maggiormente
sentiti nel contesto economico lo cale: è chiaro che un'azienda di
501 addetti che chiude a Milano praticamente passa inosservata
mentre nel caso di Châtillon è come se chiudesse 1 FIAT per
Torino.
Questi sono problemi reali, e dobbiamo renderci conto che questi
rapporti numerici esistono; quindi, la scelta che pare aver fatto
il Partito Comuni sta in un ipotetico piano industriale di puntare
sulla grande industria, ritengo che nel caso della Valle d'Aosta
sia deleteria, perché la grande industria è eccessivamente
assorbente rispetto alle limitate possibilità regionali.
Ora questa grande industria è in crisi: non voglio dire che si
debba rinunciare ad una eredità che esiste ed è importante, anche
perché ha creato una certa professionalità; è chiaro che dobbiamo
difendere questa eredità e sostenere tutte le iniziative che
possono permettere a questa grande industria di sopravvivere.
D'altra parte dobbiamo renderci conto che siamo in posizione di
debolezza e che dobbiamo impostare iniziative per nuove soluzioni,
in modo da attirare in Valle la piccola industria
.....INTERRUZIONE..... mi sembra che un accenno in questo senso sia
stato fatto dal Consigliere Carlassare quando parlava di aree
attrezzate.
Non è vero che la piccola industria non sia produttiva, non è
vero che non abbia portato ricchezza in molte zone d'Italia - senza
andare a vedere in Francia o in Svizzera - e cito l'esempio della
zona di Prato: basta percorrere l'autostrada da Pisa a Firenze e si
vede quello che è successo da vent'anni a questa parte; lo stesso
vale per la zona di Vicenza, per la zona di Arezzo o di Treviso o
di Udine.
La scelta che la Regione deve fare nel settore industriale è
quella della piccola industria e, particolarmente, quella collegata
al traffico internazionale che attraversa la Regione.
Noi siamo consapevoli che non si deve puntare tutto sulle
prospettive del turismo ma che occorre mantenere una quota di
occupazione industriale. Si deve però effettuare una
ristrutturazione industriale, altrimenti ci troveremo sempre
spiazzati e alla fine le grandi industrie lasceranno la Regione
perché non sarà più conveniente per loro avere qui gli impianti e
tutta l'economia risulterà alla fine basata sul turismo.
In questo senso abbiamo appoggiato la creazione della Società
Finanziaria, che ci è sembrato lo strumento adatto, se ben opererà
- e il problema è sempre quello di come operare - per permettere la
creazione di un'infrastruttura di servizi più ampia possibile, tale
da incentivare la localizzazione di imprese nella nostra
Regione.
Mi auguro, dunque, che questo dibattito, nato da una situazione
contingente che dobbiamo risolvere, possa anche permettere ai
Partiti di affrontare il problema industriale con un atteggiamento
realistico.
Non vorrei - e questo è un appunto di carattere politico - che,
invece, la difesa di certe posizioni in materia industriale
corrisponda alla difesa di posizioni acquisite di carattere
politico, che dovrebbero invece cambiare di fronte ad una modifica
della società regionale.
PRESIDENTE:
Colleghi Consiglieri, non c'è nessuno
iscritto a parlare. Chi desidera prendere la parola?
Ha chiesto di parlare il Consigliere Fosson. Ne ha facoltà.
FOSSON - (D.C.):
Molto su questo argomento è stato già
detto nella discussione del Consiglio regionale convocato
appositamente per il caso della MONTEFIBRE. Altre osservazioni sono
state fatte, con molta precisione, dal collega Maquignaz e dal
collega Nebbia; potremmo ripeterle tutte, però mi sembra che
usciremmo dal seminato.
C'è ovviamente un problema di programmazione, c'è il problema di
mirare a una crescita armonica della nostra Regione, quindi non
possiamo puntare tutte le carte del nostro futuro sul turismo, ma
dobbiamo vedere di sviluppare armonicamente tutti i settori: che
poi ci sia la crescita di un settore piuttosto che di un altro, se
ciò si attua con continuità e in maniera armonica, può essere un
fatto positivo.
In questo senso va intesa la frase che ho pronunciato nella
scorsa seduta; forse volutamente è stata strumentalizzata o forse
non mi sono spiegato in maniera sufficientemente chiara, ma dicevo
che bisogna prendere atto guardando ai fatti, che vi è nel mondo
occidentale un processo di terziarizzazione; parliamoci chiaro,
fino a 3040 anni fa, in Valle d'Aosta, come in Italia, più della
metà della popolazione era occupata nell'agricoltura, un 30% era
occupato nell'industria - dico delle cifre indicative, ma credo
abbastanza vicine alla realtà - e il restante 20% quando non
addirittura soltanto il 10% o il 15% era impiegato in altre
attività.
Oggi l'agricoltura rappresenta non più il 50% dell'occupazione
ma il 10%, il 15%, forse anche meno.
Questi sono dei processi che si svolgono nel mondo, bisogna
prenderne atto, la vita si evolve. Ma ciò non vuole assolutamente
dire che il sottoscritto o la Democrazia Cristiana o la Giunta, che
la Democrazia Cristiana appoggia e nella quale la Democrazia
Cristiana è presente, siamo favorevole. alla chiusura delle
fabbriche! Nel modo più assoluto! E' soltanto una considerazione di
carattere generale. Dire che l'arroccarsi su certe posizioni di
mantenimento ad ogni costo dello status quo può anche essere
antistorico, vuol dire semplicemente che bisogni adattare la nuova
azione alle condizioni che si stanno modificando; in questo senso
io ho fatto una analisi molto sommaria e ovvia.
Per quanto riguarda il problema specifico della MONTEFIBRE,
della CHATILLON S.p.A., ripeto quello che ho già detto e lo
confermo: è pazzesco pensare di mettere sulla strada 400-450
persone dall'oggi al domani; occorre trovare delle soluzioni
alternative nel senso che è stato indicato da altri: trovare delle
forme di programmazione globale della vita regionale, trovare
degli: investimenti alternativi e delle aziende alternative. Certo,
tutti diciamo che occorre mantenere l'occupazione ma ci vuole uno
sforzo di fantasia, e a me pare che questo non sia venuto nemmeno
dal Partito Comunista, nessuno di noi ha le bacchette magiche o hi
le soluzioni pronte; occorre lo sforzo di tutti senza però
strumentalizzazioni, senza - e in questo sono d'accordo con quanto
diceva il Consigliere Nebbia con una punta di polemica - voler
mantenere degli status quo quando questi possono favorire una certa
posizione politica; occorre essere più liberi, più elastici, più
aperti nei confronti della realtà.
PRESIDENTE:
E' iscritto a parlare l'Assessore
all'Industria, Commercio, Artigianato e Trasporti Chabod. Ne ha
facoltà.
CHABOD - (D.C.):
Io non penso che debba rileggere tutto
il documento che ho letto il 10 settembre, perché sarebbe troppo
lungo e poi l'hanno già sentito tutti.
Non voglio fare delle polemiche con nessuno perché penso che le
polemiche non servano a niente e penso che i fatti contino di più;
d'altronde il Partito Comunista è obbligato a fare delle polemiche,
a cercare di fare dell'opposizione perché, come diceva prima
l'amico Faval, non ha più tanti argomenti, ed è logico! Io scherzo
con l'amico Mafrica nei corridoi, lui prende sul serio tutte le
battute che faccio, ma nei corridoi io sono molto più a mio agio
che non qui, tu lo sai Mafrica! Non sono un economista, non sono un
oratore, e allora tu devi capirmi; nei corridoi le battute vengono
meglio e così è molto più facile.
Ad ogni modo non sto a ribattere sulla questione di aver
nascosto il contenuto della lettera, perché penso che sia inutile;
in tutti i casi, siccome il Consigliere Carlassare non c'era quel
giorno, gli farò avere la copia di quello che ho letto con la
cronistoria di tutta la questione.
Ora, noi vi possiamo dire solo questo - come ho detto anche al
quotidiano "La Stampa", e la Giunta ha ribadito - che noi ci
opponiamo ai licenziamenti e penso che riusciremo senz'altro a non
lasciar licenziare il personale; questo ad ogni modo lo vedremo il
20, ma credo che con l'aiuto dei Sindacati, con l'aiuto di tutti
potremo ottenerlo.
Voglio dire anche un'altra cosa, perché non voglio nascondere
niente; collega Mafrica, tu sai benissimo che la Cogne avrà sei
mesi durissimi, i tre mesi di fine anno e i primi tre mesi del
1983; hanno circa il 30-35% in meno di commesse, e questo vuol dire
cassa integrazione per molta, molta gente; io penso che tutti
sapranno già questo, ad ogni modo io ve lo voglio dire anche se non
ho dati ufficiali perché altrimenti poi il Partito Comunista è
capace di dirmi che ho nascosto anche questo.
Mi preme anche dirvi che appena avrò dei dati precisi
comunicherò al Presidente del Consiglio e ai Gruppi tutto quello
che saprò sulle industrie che sono in grossissime difficoltà. Per
il momento, vi garantisco solo che la Giunta farà tutto il
possibile per non lasciar licenziare alla MONTEFIBRE.
PRESIDENTE:
Ci sono altri che chiedono la parola? Ha
chiesto di parlare il Consigliere Mafrica. Ne ha facoltà.
MAFRICA - (P.C.I.):
Il Consigliere Maquignaz aveva
preparato un emendamento che teneva conto del fatto che è già stata
costituita la Commissione Speciale; non so se l'ha già fatto vedere
all'Assessore, comunque la mozione dovrebbe essere emendata,
tenendo conto appunto che già in Consiglio è avvenuta una
discussione. Non so se poi il Consigliere Maquignaz vorrà
presentare l'emendamento.
Io intervengo perché credo che sia necessario - è un discorso
iniziato che continuerà - approfondire alcuni aspetti di questo
discorso. Innanzitutto, secondo il mio giudizio, ai colleghi Nebbia
e Fosson piacerebbe che noi fossimo, come Partito, quello che loro
ritengono che siamo; vale a dire: noi siamo un Partito di origine
operaia, ma non siamo limitati da questo radicamento sociale:
potete guardarvi gli studi fatti dal CESPE sulla composizione degli
scritti e sulla composizione dei voti del Partito Comunista. Non è
dunque questa la ragione che ci spinge a interessarci in modo
particolare dell'industria;è invece un ragionamento sulle
prospettive effettive dell'economia valdostana, perché ci sembra
che ci sia già una agricoltura assistita, un terziario non
produttivo, soprattutto pubblico; ci sembra anche che l'industria
stia rischiando grosso. Quindi, noi vogliamo concentrare in questo
momento l'attenzione sull'industria perché temiamo fortemente per
il futuro stesso della Regione.
Noi crediamo di non essere un Partito molto elettorale - forse
qui avremmo da imparare da alcuni colleghi - e se voi guardate, ci
presentiamo sempre come Partito o come Gruppo e mai come uomini. Da
questo punto di vista, forse, non ci potete attaccare facilmente,
le nostre iniziative non guardano tanto a questi aspetti, forse
altri dovrebbero guardarsi di più in casa! Le responsabilità che
addossiamo alla Giunta, continuiamo ad addossarle: non ci
convincono nè i discorsi del Consigliere Maquignaz né quelli del
Consigliere Faval, e il perché l'ho detto in modo chiaro, ma lo
ripeto: voi potete dire che vi accusiamo della chiusura della
MONTEFIBRE, che vi accusiamo della chiusura della COGNE e della
caduta delle valanghe, ma noi vi accusiamo di altro! Siete voi che
deformate il nostro pensiero! Io l'ho detto, noi accusiamo la
Giunta di non aver immediatamente gettato l'allarme sulla
situazione, non di essere responsabile della chiusura! Di non aver
favorito subito la mobilitazione, la cos è diversa! Per le
valanghe, certo, no vi accuseremo; vi accuseremo, però dì non aver
mai voluto fare un pian geologico regionale .....INTERRUZIONE .....
Oh, beh, tu dici che non c'entra va beh, è una tua opinione! Noi
abbiamo fatto un Convegno, sono venuti qui de gli studiosi - forse
era presente l'Assessore Borbey e qualcuno dei Consiglieri - che ci
hanno detto anche alar cose sull'utilità di un piano geologico
regionale! Noi diciamo che la Giunta non è responsabile
direttamente dell'incidente, non è quella che guida la macchina che
investe qualcuno; la Giunta è responsabile di omissione di
soccorso, non interviene quando è necessario e nelle forme dovute!
Questo, no so, mi sembra molto chiaro; se voi volete farci dire
altro, ebbene, vi replicheremo!
Dire poi che facciamo soltanto della sterile polemica, oltre che
falso anche ingeneroso, ma da avversari politici non ci aspettiamo
la generosità! Vi ricordo, allora, dei dati di fatto: la volta
scorsa, - me ne aveva dato atto il Consigliere Tamone - abbiamo
lasciato perdere le polemiche perché era nostro intendimento
arrivare all' costituzione di questa Commissione all'approvazione
di un ordine del giorno unitario.
Abbiamo rimandato la discussione più dettagliata e magari anche
più polemica ad oggi; quindi non è che facciamo solo della sterile
polemica.
Ma per venire agli esempi, contro tutti i nostri interessi
elettorale con l'impegno di uomini prestigiosi del nostro Partito,
abbiamo fatto i modo che questa Giunta avesse nell'anno delle
elezioni i nove decimi del riparto fiscale, in pratica cifre quasi
duplicate. Non penso che qualcuno ci possa negare questo!
E io ricordo tutta la battaglia che abbiamo fatto sul riparto
fiscale, quando dicevamo che la Giunta aveva rinunciato e voi ci
dicevate che eravamo folli a volere i nove decimi perché ce li
avrebbero tolti tutti; quella è stata una battaglia in difesa di
interessi che ritenevamo generali della Regione.
Per quello che riguarda l'occupazione, a giugno, dopo aver
lavorato per un mese abbastanza sodo, abbiamo portato a conoscenza
dell'opinione pubblica i risultati del censimento e abbiamo
verificato alcune trasformazioni del tessuto sociale, soprattutto
abbiamo potuto vedere la gravità della situazione industriale. La
replica della Union Valdôtaine è stata: "vi siete voluti fare un
po' di pubblicità alla RAI"! Va bene, è un'interpretazione
possibile, però noi abbiamo fatto un lavoro che crediamo sia
utile.
La volta scorsa, per il caso della MONTEFIBRE, abbiamo cercato
di portare anche degli elementi conoscitivi della situazione del
mercato; non siamo venuti soltanto per polemizzare con la Giunta,
abbiamo cercato di capire e di fare delle ipotesi: ipotesi sul
perché si verificassero queste cose, abbiamo messo in evidenza
delle contraddizioni nella politica della MONTEFIBRE. Anche questo
non è un apporto sterile!
E ancora, su una questione di grande importanza, poiché ogni
tanto ci si dice di fare delle proposte concrete, abbiamo dato un
altro contributo: è il caso del metanodotto. Siamo stati i primi,
come Gruppo, ad incontrare il Direttore Generale della SNAM per
valutare le possibilità di costruire il metanodotto in Valle
d'Aosta: si possono andare a controllare i giornali di quell'epoca
e si vedrà questo. Questa del metanodotto, per esempio, è una
proposta concreta, perché è vero che le aziende vengono quando
hanno dei soldi, ma si insediano anche dove esiste una rete di
strutture finanziarie, tecniche e di varia natura, che consentono
la migliore funzionalità delle aziende stesse: e questa è la
ragione principale per la quale si possono dare tutti i soldi che
si vogliono al Meridione, ma laggiù l'industrializzazione non
decolla, finche mancheranno strutture viabili, strutture
energetiche, aziende di servizi finanziari e tutto quanto
necessario per un proficuo svolgimento dell'attività
industriale.
Noi quindi sosteniamo che abbiamo dato e continueremo a dare il
nostro contributo, senza per questo stare zitti. Non potete
chiederci di essere alla opposizione e di stare anche zitti,
sarebbe troppo comodo!
Per l'ENEL, Faval, tu dovresti ricordare che c'è stato
l'incontro di una delegazione della Commissione Energia, con
Corbellini, e a me sembra ancora di ricordare una sua frase: "Vedo
che qui comunisti e democristiani, siete tutti d'accordo! Quindi,
questo centro ENEL in Valle d'Aosta bisogna farlo!" Queste sono le
sue parole. Il nostro contributo in quel momento forse è da
valutare nella sua importanza; se adesso tu mi dici che ci sono dei
lavoratori di Ivrea che non vogliono spostarsi ad Aosta io non lo
so; se si sono rivolti al Sindacato io non lo so, ma non c'entra
niente con la nostra posizione politica su questo problema; noi
abbiamo sempre voluto che venisse la Direzione Impianti in Valle
d'Aosta!
Per quanto riguarda la miniera di Cogne probabilmente c'è un
equivoco ancora da chiarire: personalmente, se fossi stato convinto
che per il bene della Valle d'Aosta bisognava difendere la miniera
cos. com'era, qualunque cosa potessero pensare a Roma o altrove
dirigenti del Sindacato o del Partito, avrei sostenuto quella
posizione: mi sono invece convinto che per il futuro stesso della
Cogne e per la necessità di vendere meglio sul mercato prodotti con
più alto valore aggiunto fosse opportuno avere il ciclo attraverso
i forni elettrici che non il ciclo integrale. Questa è stata una
mia convinzione, e fin quando non mi si dimostra il contrario non
posso pentirmi di aver sostenuto, come i Sindacati, questa
posizione .....INTERRUZIONE..... Beh, ma perché ci sono ritardi
nell'applicazione del piano e ci sono una serie di difficoltà!
Comunque della Cogne torneremo a parlare.
In sostanza, noi non facciamo delle polemiche, ma crediamo di
dover fare sia la parte di proposta che la parte di critica; e la
parte di critica, certo, sarà quanto possibile incisiva.
Questa estate, rinunciando anche ad una parte delle ferie,
abbiamo esaminato tutti i 45.000 mandati della Giunta regionale per
il 1981, uno per uno: vi assicuro che ci sono delle cose curiose;
vi assicuro che viene fuori una fotografia del modo di governare
della Giunta; col tempo necessario per elaborarli porteremo a
conoscenza questi dati che crediamo convalideranno alcune nostre
critiche: si può vedere esattamente come ciascun Assessore utilizza
ogni capitolo e come, appunto, all'interno della dizione del
capitolo, che è sempre generica o generale, vi faccia rientrare le
varie spese. Faremo queste cose perché crediamo di dare un
contributo sia criticando la Giunta regionale che facendo delle
proposte ovviamente non definitive e da confrontare con tutte le
altre.
Un'ultima cosa, per concludere: non siamo difensori della grande
industria, a priori, come il Consigliere Nebbia aveva inteso.
Crediamo però - e mi sembra di averlo detto - che in Valle di Aosta
i 6.000 posti di lavoro della Cogne, dell'Ilssa e della Montefibre
con la piccola industria si possono sostituire soltanto nel giro di
cinquant'anni. Se nel giro di quattro o cinque anni viene a cadere
il livello di occupazione, siamo in una situazione praticamente
irreversibile e di difficilissima soluzione. Per questo si deve
difendere questa grande industria, e non così com'è, ma cercando di
portarla a condizioni di resistenza effettiva sul mercato, operando
quindi tutte le innovazioni tecnologiche che possono servire,
intervenendo con tutti i mezzi, tutti i finanziamenti che possono
essere necessari; in sostanza, con un intervento della Regione sia
in sede di programmazione che in sede di studio e di analisi degli
strumenti tecnici che possono portare a questi risultati.
PRESIDENTE:
Ha chiesto di parlare l'Assessore
all'Industria, Commercio, Artigianato e Trasporti Chabod. Ne ha
facoltà.
CHABOD - (D.C.):
Solo per la questione del deliberato
della mozione. Noi pensiamo che si possa modificare in questo modo:
"di impegnare la Giunta regionale a prendere tutte le iniziative
necessarie, in stretto collegamento con la Commissione istituita il
10 settembre, nei confronti della Direzione aziendale e dei
Ministri del Lavoro e dell'Industria per ottenere la revoca dei
preannunciati licenziamenti e il mantenimento dell'attività
industriale a Châtillon".
PRESIDENTE:
Ci sono osservazioni sulla proposta di
emendamento presentata dall'Assessore all'Industria, Commercio,
Artigianato e Trasporti Chabod? Nessuno chiede la parola?
Per una questione puramente formale io proporrei di sostituire
le parole "la Commissione istituita il 10 settembre" con le parole
"la competente Commissione Speciale" perché può crearsi confusione
tra la data della deliberazione del Consiglio e la data del
decreto.
L'Assessore Chabod è d'accordo? E' solo per essere più precisi,
in quanto la Commissione non è stata istituita il 10 settembre ma
il 17.
Do lettura della mozione nel testo emendato:
MOZIONE
Il Consiglio regionale della Valle d'Aosta
Fortemente preoccupato per gli effetti che la preannunciata
chiusura della CHATILLON S.p.A. avrebbe sull'occupazione
industriale
in
Valle d'Aosta,
in
particolare su
quella femminile;
Nel respingere la manovre liquidato-rie e le pretestuose
argomentazioni sulla competitività dell'azienda da parte di un
gruppo industriale che per decenni non ha investito fondi per il
rinnovamento degli impianti;
Ritenendo necessario un impegno unitario di forze politiche,
enti locali e forze sociali valdostane in difesa di un patrimonio
produttivo e di capacità professionali che rappresenta tanta parte
dell'economia della comunità del Marmore;
DELIBERA
di impegnare la Giunta regionale a prendere tutte le
iniziative necessarie, in stretto collegamento con la competente
Commissione consiliare speciale istituita ai sensi dell'ordine del
giorno votato dal Consiglio regionale in data 10 settembre 1982,
nei confronti della direzione aziendale e dei Ministri del Lavoro e
dell'Industria, per ottenere la revoca dei preannunciati
licenziamenti e il mantenimento dell'attività industriale a
Châtillon.
PRESIDENTE:
Metto in approvazione la mozione testè
letta:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità.
PRESIDENTE:
Colleghi Consiglieri, i lavori sono terminati
perché è stato annunciato ieri che l'oggetto iscritto al n. 47
dell'ordine del giorno, e cioè la mozione presentata dal
Consigliere Minuzzo è stata ritirata.
Come sapete, il Consiglio è convocato per i giorni 6 e 7
ottobre, in sessione ordinaria.
La seduta è tolta.
L'adunanza ha termine alle ore 18,51
