Classificazione
AGRICOLTURA



Oggetto del Consiglio n. 2544 del 7 giugno 2023 - Resoconto
OGGETTO N. 2544/XVI - Interrogazione: "Tempistiche per
l'erogazione dei contributi per l'accesso alle misure di
prevenzione per i danni provocati dagli animali predatori al
patrimonio zootecnico".
Bertin (Presidente) -
Punto n. 14. Risponde l'assessore
Carrel a cui passo la parola.
Carrel (PA) -
Grazie, colleghi, per quest'interrogazione
che ci permette di fare un po' il punto sulle misure di prevenzione
per diminuire i danni da predazione.
Come i Consiglieri sicuramente sanno, vi è una norma, una
disciplina, che è definita dalla delibera di Giunta regionale
1407/2021 che va a individuare le spese ammesse a questo contributo
e nella domanda che voi ci ponete vi è l'interrogativo del quando
gli allevatori ricevono delle risposte dall'Amministrazione
regionale.
Il termine ultimo per presentare la domanda era il 31 marzo e
nella stessa delibera sono previsti sessanta giorni per la
struttura competente per effettuare tutta l'istruttoria e proprio
il 31 di maggio è stata inviata la risposta a tutti i 64 allevatori
che hanno presentato domanda.
Quest'interrogazione ci permette di fare un po' di luce su quei
dati che sono sicuramente importanti per capire quanto i nostri
allevatori stiano investendo in queste misure preventive.
Nel 2022 sono state presentate cinquantadue domande, nel 2021
cinquantasei, quindi oggi siamo a sessantaquattro domande di cui
sessantuno sono state ammesse, una è stata parzialmente ammessa e
due non sono state ammesse, in quanto avevano già richiesto un
contributo l'anno precedente ma non hanno ancora presentato il
rendiconto e quindi, da regolamento, chi non presenta il rendiconto
poi non può presentare un'altra domanda prima di presentare il
rendiconto.
Questo è il quadro generale a oggi della situazione.
Per quanto riguarda le cifre che abbiamo investito su questi
capitoli, sono delle cifre che vanno sui 150 mila euro nel capitolo
con domande pari a 169 mila euro; questo ovviamente ci ha imposto,
proprio in questi sessanta giorni, di andare a fare una variazione
di bilancio e questa variazione di bilancio ha fatto pervenire a
otto dei sessantuno richiedenti una risposta positiva, cioè che
tutte le spese sono ammesse, ma con richiesta di prorogare il
termine per la liquidità in quanto stiamo aspettando i tempi
tecnici del bilancio per poter fare la variazione e poter dare
risposta positiva anche a questi otto richiedenti. Quindi nei
sessantuno ci saranno otto persone che hanno ricevuto una risposta
positiva ma che dovranno aspettare il prossimo mese di luglio per
vedere liquidate le proprie fatture.
Il contributo va da un minimo di 500 euro a un massimo di 10
mila euro per allevatore, questo è un po' il
range
, e il
contributo medio è di 2.700 euro. Ovviamente siamo riusciti a
rimanere nei termini previsti dalla legge, come è giusto che sia,
perché le risposte vanno date nei termini previsti, nonostante le
domande siano più degli anni scorsi e quindi per questo non posso
che ringraziare il lavoro degli uffici. Ovviamente daremo delle
risposte anche agli otto richiedenti che hanno presentato
idoneamente la loro domanda ma, come ho ben specificato prima, solo
a seguito della variazione di bilancio potremo procedere alla
liquidazione anche dei loro importi.
Presidente -
Per replica, il consigliere Planaz.
Planaz (LEGA VDA) -
Quest'iniziativa è nata a seguito
della risposta che ho ricevuto lo scorso Consiglio a una mia
mozione che (come tutti sappiamo) non era intenta a capire il
risarcimento, protezione e prevenzione in caso di attacchi ad
allevamenti, animali o quant'altro, ma mi era stato risposto
dall'ex Assessore all'agricoltura Sapinet che veniva tutto
risarcito e - lo sappiamo dalle sue risposte - come tante delle
cose che si dicono e si fanno bisognerebbe essere un po' più chiari
in queste dichiarazioni perché, come lei mi ha illustrato, non è
proprio così, perché quando le aziende vanno a presentare le
pratiche di qualsiasi tipo, ci va i suoi tempi per dare delle
risposte, però magari in questo frangente vengono già avviate delle
attività che sono magari un po' più a rischio rispetto ad altre e
lei ha citato un documento - perché a volte diamo la colpa a
regolamenti europei e nazionali - ma questa volta parliamo di una
delibera nostra, dove forse bisognerebbe rivedere un po' i termini
- è la 1407, come ha citato lei - sì, sessanta giorni, però secondo
me bisognerebbe darle prima queste risposte, man mano che le
domande arrivano bisognerebbe elaborarle prima.
Poi c'è un altro aspetto, c'è l'aspetto del de minimis, perché
molte di queste domande non rientreranno in queste misure, perché
hanno già magari usato il de minimis, aziendale che dura tre anni
e, di conseguenza, non potranno usufruire di queste risorse.
È appunto per questo che è facile andare a dire: tanto c'è il
lupo ma viene tutto risarcito.
Non è proprio così - non l'ha detto lei, Assessore - ma a
seguito di tutte le aziende che sono in Valle, magari non tutte
sono esposte a situazioni più critiche, però 60 aziende sono
rilevanti, non è che sia un gran numero, al di là del fatto che
neanche tutte hanno potuto aderire, per i criteri che lei ha
sottolineato, ma anche non solo per colpa dell'Amministrazione.
Su questo contributo viene scritto in delibera e anche sul sito
della Regione: 90%; io consiglierei di modificarlo, perché non è un
contributo del 90% perché vi è un tetto massimo: lei ha detto da
500 a 10 mila euro, ma mi sembra che le cifre siano un poco
diverse, se non è stato modificato da poco; andrò a verificare però
non è proprio così come è stato detto, che quest'iniziativa nasce
per quello, e dire: "Tanto è tutto pagato, cosa vi lamentate?", non
è proprio così.
Ci sono delle sovvenzioni ma non è che vanno a esaurire tutte le
problematiche, in più bisogna tenere conto che in molte aziende, in
molte attività che magari non sono servite da strade, anche queste
pratiche non sono proprio così facili da impiantare e da sistemare
per creare la protezione degli animali, dunque non è proprio una
cosa risolutiva che va proprio a dare delle risposte concrete.
Magari andremo poi a vedere successivamente, ma una piccola
verifica su questa delibera, andare a fare qualche piccolo punto,
anche non aumentando le risorse ma andando incontro alle aziende...
secondo me è un attimo da rivedere, è una delibera recentissima,
del 2021, mi sembra che qualche punto si potrebbe rivedere.
