Classificazione
CONSIGLIO REGIONALE
Attività consiliare d'aula



Oggetto del Consiglio n. 2799 del 11 ottobre 2023 - Resoconto
OBJET N° 2799/XVI - Communications du Président de la
Région.
Bertin (Presidente) -
Punto n. 2 dell'ordine del giorno.
Si è prenotato il Presidente della Regione, ne ha facoltà.
Testolin (UV) -
Si comunica come ieri 10 ottobre si sia
provveduto a convocare una riunione con tutti gli interlocutori
istituzionali interessati all'aggiornamento per l'esame puntuale
delle ricadute sulla viabilità e sull'accessibilità della Valle
d'Aosta in seguito alla chiusura del Traforo del Monte Bianco,
prevista dal 16 ottobre fino, al più tardi, al 18 dicembre.
Nell'ambito dell'incontro si è richiamata l'attenzione dei
gestori delle infrastrutture viarie circa la necessità di operare
al fine di garantire la massima fruibilità delle vie di
comunicazione, anche riducendo al minimo l'allestimento dei
cantieri nel periodo considerato, così come si sono invitate le
Forze dell'ordine ad un presidio puntuale delle principali arterie
di comunicazione, propedeutico al mantenimento di una viabilità
fluida e corretta.
Si è poi data informazione in merito alle campagne di
monitoraggio ARPA che - in collaborazione con gli omologhi istituti
transfrontalieri - provvederà alle indagini propedeutiche e alle
valutazioni comparative con Tunnel aperto o chiuso, così come
dell'incarico affidato a UniVdA in merito agli impatti
socio-economici derivanti dalla chiusura del Tunnel nel periodo
considerato, anche in collaborazione con gli altri organismi del
territorio, al fine di agevolare e orientare le future scelte
politiche regionali, nazionali e internazionali.
Passiamo poi alla comunicazione che è già stata oggetto di
valutazione, comunque di dibattito, nel corso del primo punto
all'ordine del giorno.
In occasione delle celebrazioni della seconda edizione del
Festival delle Regioni - tenutosi a Torino negli scorsi 2 e 3
ottobre - unitamente agli altri Presidenti delle Regioni a Statuto
speciale e delle Province autonome, ho consegnato al Presidente del
Consiglio dei Ministri, Giorgia Meloni, una bozza di proposta di
disegno di legge costituzionale per l'adeguamento degli Statuti
speciali, in attuazione di quanto previsto dall'art. 10 della legge
costituzionale 3/2001.
Tale schema predisposto, presentato volutamente sotto forma
d'iniziativa governativa, è stato così elaborato dalle autonomie
speciali come importante atto politico, auspicando che possa essere
il punto di partenza di una seria e costruttiva interlocuzione con
il Governo, affinché lo stesso, a seguito dei dovuti
approfondimenti, possa farlo proprio e anche sancire in primis la
fondamentale richiesta dell'intesa che da anni, a ogni cambio
dell'esecutivo, il Consiglio e il Governo regionale chiedono con
forza al Governo italiano.
Tale percorso è nato da un confronto tecnico politico tra i
Governi delle Regioni e delle Province Autonome che hanno lavorato
insieme - così come peraltro già anticipato in questo Consiglio -
anche nelle comunicazioni nella scorsa seduta, al fine di
predisporre, di comune accordo, il documento che poi è stato
consegnato a Torino.
Sbaglia chi intende individuare nell'incipit politico di questo
percorso di dialogo che si è voluto attivare con il Governo un
percorso in spregio al Consiglio regionale, ma va piuttosto
interpretato nella giusta intenzione del Governo regionale che -
nell'ottica di mettere la nostra Regione nelle condizioni di aprire
un importante dialogo interistituzionale - ha voluto in un contesto
istituzionale favorevole condividere con le altre speciali la
consegna di un documento che, pur rivestendo aspetti tecnici, ha
una valenza - ripeto - principalmente politica.
Come proposto nella seduta di ieri della Conferenza dei
Capigruppo, gli aspetti che oltre all'intesa si è ritenuto di
proporre all'interno del documento potranno essere esaminati anche
con l'ausilio dei tecnici, se necessario, che ne hanno vagliato
l'opportunità d'inserimento nell'ambito di una Conferenza dei
Capigruppo o, come hanno chiesto i rappresentanti dell'opposizione,
nell'ambito della I commissione consiliare. Così come resta inteso
che competerà al solo Consiglio regionale e alla commissione
competente ogni qualsivoglia valutazione in merito alle eventuali
iniziative che quest'interlocuzione politica speriamo possa
attivare.
Per completezza d'informazioni, si precisa infine come,
nell'ambito delle più ampie interlocuzioni avvenute durante il
Festival relativamente alla tematica delle opere infrastrutturali e
strategiche per il nostro Paese, si siano portate a conoscenza del
ministro Salvini anche alcune tematiche care al nostro territorio,
tra le quali la necessità che il Governo prenda in considerazione
il rinnovo delle concessioni idroelettriche a fronte di un adeguato
piano d'investimenti, così come continui il dialogo fra Italia e
Francia per l'auspicato raddoppio del Tunnel del Monte Bianco,
oltre alla valutazione della proroga delle concessioni relative al
Tunnel del Gran San Bernardo.
Io mi fermo qua, so che ci saranno degli interventi, per cui
risponderò alle questioni in un secondo momento.
Presidente -
Si è prenotato il consigliere Lavy, ne ha
facoltà.
Lavy (LEGA VDA) -
Interessante il suo intervento, che
però non elimina alcuni dubbi, perché lei parla di un documento
elaborato da autonomie speciali come atto politico e ci sta; chi
l'ha elaborato? Il soggetto che ha elaborato questo documento chi
è? Poteva dirlo, la Provincia Autonoma di Bolzano, il Presidente
Kompatscher, il suo gruppo di lavoro.
Altra questione: c'è stato un confronto tra governi e c'è una
struttura che ha lavorato a questo documento? Tecnici. Ma chi?
Pescati fuori da Palazzo? Per strada? Per forza ci saranno dei
tecnici della Regione che ci hanno lavorato e come mai questo
documento non è stato depositato negli atti
dell'Amministrazione?
È ovvio che venga da pensare male, per cui si dice "Non si
voleva condividere quest'atto", perché ovviamente ci sarebbero
state richieste di accesso agli atti, cosa che è avvenuta, però non
si dice nulla, si fa finta di nulla, si lascia quasi passare la
riforma dello Statuto come una quisquilia
No, mi dispiace, in questo caso ci serve un minimo di chiarezza.
Presidente Testolin, mi dispiace, ma lei non è stato chiaro, perché
è lo stesso refrain che aveva già anche anticipato in altri
interventi che aveva fatto, in altre interviste che aveva fatto, ma
qui siamo in Consiglio regionale, qui servono delle risposte
concrete.
Chi ha scritto questo documento? Qual è stato il contributo
della Valle d'Aosta su questo documento? Anche perché, per carità,
il clima
è assolutamente favorevole, meno male che ce ne si
è accorti, più volte abbiamo portato delle iniziative riguardo
anche a questo tema, meno male, però siamo sicuri che poi tutte le
questioni portate in questa bozza siano assolutamente favorevoli
alla Valle d'Aosta?
Ne parlerà il Consiglio regionale, ne parlerà la I commissione,
però se già a definire una bozza comune o magari alcuni aspetti che
non del tutto si adattano alla nostra realtà qualche dubbio
viene... Siamo per fortuna in un periodo storico in cui dall'altra
parte, cioè a Roma, sembra ci sia un ascolto, quindi tema
dell'autonomia differenziata, tema dell'accordo Stato-Regione che
sarà fondamentale, tema della Zona Franca.
Le annuncio che abbiamo depositato già ieri per il prossimo
Consiglio una mozione che si occuperà di queste tematiche, perché
il treno per fortuna c'è, bisogna prenderlo al volo, però
attenzione: questo tipo di non condivisione non è più ammessa.
Presidente -
Consigliere Aggravi ne ha facoltà.
Aggravi (RV) -
Intervengo in particolare su due passaggi
che ha fatto il presidente Testolin. Il primo riguardo a un
possibile incontro sia dei Capigruppo sia, se ho inteso bene, anche
in I commissione ...e su questo io mi aspetto e chiederei un
intervento del Presidente della I commissione, che annunci la
volontà e fissi già, nella giornata di oggi, una data per poter
fare quest'importante passaggio, perché come ho detto, non è una
questione meramente di utilità politica, ma anche di confronto.
Quello che il collega Restano ha detto - ma che in realtà tutti
gli intervenuti hanno detto - è che un conto è avere una posizione
singola o di un gruppo quale può essere quello del Governo o di un
gruppo politico, un conto è una condivisione ancorché informale di
tutta l'Aula, perché giustamente, come ricordava anche il collega
Manfrin, poi sono i voti che fanno la differenza su questi
passaggi.
Io mi aspetto e chiedo formalmente che il Presidente della I
commissione si prenda quest'impegno.
Faccio solo un passaggio sul discorso dell'idroelettrico: bene
quello che ha detto il presidente Testolin, posto il fatto che non
l'ho letto da nessuna parte. Io mi auguro che nella bozza
presentata al Governo ci sia anche un passaggio che riguarda la
scrittura chiara e netta almeno della titolarità delle
concessioni.
È vero che c'è una legge nazionale che le assegna alle Regioni,
ma una cosa diversa è avere la titolarità nello Statuto, un'altra è
disciplinarne l'utilizzazione, quello che oggi è scritto soltanto;
perché magari sono un po' troppo pignolo, ma forse è meglio ed è
cosa buona per tutti. Forse questo passaggio si potrà approfondire
nella riunione.
Io mi auguro che il Presidente della I commissione intervenga e
ci annunci quest'impegno.
Presidente -
Consigliera Erika Guichardaz.
Guichardaz E. (PCP) -
Io avevo già posto prima le domande
al Presidente ma gliele ripropongo, nel senso che dalla sua
disamina non emerge chi effettivamente abbia elaborato e con che
tempi, perché - come dicevo - si parla di una bozza tra addetti ai
lavori del 28 settembre con chiaramente anche tutti i passaggi di
quella bozza, quindi evidentemente il giornalista o la giornalista
del Corriere della Valle aveva quei pezzi che il Consiglio
regionale non aveva.
Vorrei capire chi abbia elaborato quella bozza, chi siano questi
addetti ai lavori di cui si parla in quell'articolo di giornale e
soprattutto chi siano i tecnici di cui lei ieri ci ha parlato in
Conferenza di Capigruppo.
Apprendo anche con favore che ha accettato quanto proposto,
almeno mi è sembrato di comprendere così prima dal Presidente del
Consiglio e dai cenni del Presidente della I commissione, cioè la
proposta di andare in I commissione che sicuramente è il luogo
deputato anche per entrare nel merito del documento perché oggi,
non avendolo, naturalmente rispetto al merito non possiamo
intervenire e possiamo intervenire solamente rispetto al
metodo.
Trattandosi poi di un documento politico, come lei l'ha
definito, l'altra domanda è anche capire se ne fossero a conoscenza
il suo movimento politico e quelli della maggioranza, atteso che il
PD - l'ha dichiarato il suo segretario - invece non ne era a
conoscenza.
Trattandosi di un documento politico, quello che vorrei capire è
se in qualche modo le forze politiche di questa maggioranza invece
abbiano condiviso questo documento.
Presidente -
Consigliere Lucianaz ne ha facoltà.
Lucianaz (RV) -
Je viens d'apprendre, Monsieur le
Président du Gouvernement, que ça a été une initiative du
Gouvernement de Rome qui vous a poussé à avancer cette ébauche. Il
n'y a pas longtemps, le 10 mai, je vous avais posé des questions
sur l'autonomie différenciée. Vous m'aviez répondu : "Ce processus
de réformes institutionnelles réserve des opportunités et des
espaces d'intervention également pour les autonomies historiques
qui, de façon unitaire, ont déjà entamé un dialogue avec la
ministre Calderone pour des aspects qui concernent toutes les
régions à statut spécial. Pour ce qui concerne directement la
Vallée d'Aoste, en revanche, le dialogue avec l'État se déroule
dans le siège prévu, c'est-à-dire la Commission paritaire, comme
prévu par l'article 48 du statut. Les prochaines reconstitutions de
la Commission paritaire nous donnerons l'occasion de rencontrer la
ministre Calderone que j'ai entendue il y a quelques jours
téléphoniquement, etc. etc.". Ce printemps, on avait même voté la
constitution de la Conférence des régions et des provinces
autonomes où, à l'article 1, je le rappelle à tout le monde, est
noté : "La conferenza è l'organismo comune tra regioni e province
autonome deputato all'elaborazione e definizione degli accordi,
delle intese, delle posizioni comuni e delle forme di coordinamento
per il miglior esercizio delle funzioni". Donc, ce que je me
demande, Monsieur le Président, c'est : quel est encore le rôle de
cette Commission paritaire ; si vous imaginez parcourir une autre
route et, au contraire, comme mes collègues ont déjà dit, s'il y a
la volonté d'engager la société valdôtaine et les élus valdôtains
qui ne soutiennent pas votre présidence. En effet, au mois de
septembre, au dernier Conseil, vous avez répondu au collègue Lavy
en disant : " Dans les derniers mois, on a travaillé avec les
autres régions et provinces spéciales pour bâtir un parcours
normatif qui soit partagé avec le gouvernement de Rome pour
proposer avant tout "L'intesa", mais aussi une série de situations
qui reprennent des caractéristiques un peu endormies de ce qu'est
notre Statut et qui emmèneront pendant les prochains jours à Turin
à une confrontation entre les régions". Le parcours que vous avez
fait est beaucoup plus important que ça : je me demande si à chaque
fois que vous avez une idée différente par rapport au parcours que
vous vouliez suivre, s'il y a la volonté d'engager les institutions
valdôtaines telles que la Ière Commission. D'ailleurs, je reproche
toujours au président de la Commission Lavevaz de ne pas s'occuper
des compétences de la Commission parce que oui, d'accord, il y a la
loi électorale, mais il n'y a pas que ça à débattre dans la
Commission. Pour revenir à nous, Monsieur le Président, je crois
qu'il y a déjà eu l'exemple de Présidents avec des compétences
beaucoup plus importantes par rapport à ce qui était permis par les
règles ; on n'a pas envie de voir un autre empereur dans cette
assemblée. Ainsi, je me demande si vos collègues de la junte
étaient au courant de cette ébauche. S'ils étaient au courant,
c'est grave que personne, parmi eux et parmi la Ière Commission, ne
nous a parlé de cela. S'ils n'étaient pas au courant, c'est encore
plus grave, parce qu'alors là je demande ce que font ces
Conseillers à côté de vous, vu qu'ils ne sont pas au courant d'une
question extrêmement importante comme la réforme du Statut. Je
crois que vous sortez très mal de cette affaire et j'espère pour le
futur que tout le monde valdôtain qui a près de son
cœur le futur de notre communauté soit
concerné.
Presidente -
Altri? Non vedo altre richieste. Il
Presidente della Regione si è prenotato per rispondere alle
domande, ne ha facoltà.
Testolin (UV) -
Credo che sia opportuno dare qualche
risposta, poi così qualcuno avrà possibilità di spendere ancora
qualche minuto per parlare dopo il mio intervento, perché
giustamente si tratta di considerazioni che, più che entrare nei
ruoli, sono delle giuste e giustificate situazioni politiche dove
ognuno cerca di portare a proprio beneficio delle
considerazioni.
Penso che, quando si abbia voglia di trovare dei momenti di
contrasto o di polemica in qualsiasi situazione, ci si possa
arrangiare. Questo è stato un percorso, deciso all'unanimità
all'interno del Governo regionale, con una messa a giorno della
maggioranza, un percorso che è stato portato avanti in maniera
sinergica - anche con la partecipazione ad alcuni momenti di
confronto politico con le altre Regioni da parte di alcuni colleghi
- che è stato molto meditato, sia nell'approccio, sia
nell'opportunità di farlo, tanto da arrivare all'ultimo minuto per
capire se era opportuno partecipare a questo percorso, come farlo,
dopo il lavoro anche tecnico che gli uffici ci hanno garantito per
la messa a punto di suggestioni che potessero essere considerate
opportune.
Il lavoro - non da qualcun altro, solo per rispondere al collega
Lavy - è stato fatto sullo Statuto regionale perché ogni Statuto ha
una vita propria, un percorso proprio e delle caratteristiche
proprie, quindi nessun altro può vantare rispetto al nostro Statuto
degli incipit che non siano di nostra valutazione.
Ci sono dei passaggi politici che devono avere delle loro
particolarità, dei loro momenti di condivisione, che devono avere
una certa riservatezza in altri momenti; dispiace che la stampa sia
entrata in possesso di documenti che nessuno ha divulgato in
maniera ufficiale, perché l'unico intervento che è stato fatto a
livello comunicativo è un comunicato stampa all'uscita della
consegna, con l'indicazione dei dati che avete in vostro
possesso.
Questo è l'inizio di un percorso che io considero invece molto
positivo, e per quello bisogna prenderlo come positivo; se poi
vogliamo far polemica la facciamo, ognuno gioca il suo ruolo
all'interno di quest'aula, ma qualsiasi altro tipo di percorso
avrebbe potuto essere polemizzato in egual misura, perché non c'era
tempo per approfondire, perché non si aveva la possibilità di
inserire delle cose piuttosto che toglierne altre. Sono passaggi
che nella politica ci stanno.
Io penso che questo sia da intendere come un primo passo verso
una reale opportunità di lavorare su un aspetto che innanzitutto è
quello dell'intesa, che ci sta a cuore e che da sempre peroriamo, e
su questo dobbiamo lavorare.
Adesso nessun imbarazzo, sinceramente nessun imbarazzo. La
condivisione a livello politico c'è stata, la volontà di lavorare
per sfruttare delle opportunità, di migliorare laddove è possibile
lo Statuto della Valle d'Aosta c'è, la possibilità di farlo assieme
al Consiglio da qui in avanti c'è altrettanto, partendo dalle
riflessioni che abbiamo proposto al Primo Ministro. Questo è il
punto di partenza di un confronto che evidentemente non può che
coinvolgere il Consiglio e la Commissione competente nel momento in
cui ci dovranno essere delle interlocuzioni ulteriori, fattive e
propositive da parte dello Stato e su questo siamo tutti chiamati a
una responsabilizzazione, al di là di questi momenti di confronto
anche intenso che fanno parte però più di posizioni di partiti, di
movimenti, più che di una reale problematica.
Presidente -
Consigliere Aggravi ne ha facoltà.
Aggravi (RV) -
Vede, Presidente, noi che facciamo
politica siamo sicuramente abili a creare momenti di querelle e di
confronto più o meno forte, però in questa situazione, mi spiace,
ma l'occasione l'ha creata lei; soprattutto l'occasione l'ha persa
lei, perché adesso lei ci dice che il Governo sapeva. Io sono
stupito perché non c'è un comunicato stampa che lo dica e sono
sicuro che se tutto il Governo lo sapeva, come è successo a
Bolzano, l'avrebbe investita di una delega, e immagino che anche
tutto il Consiglio avrebbe potuto investirla di una delega,
ancorché informale, e le avrebbe dato una forza enorme.
Quindi l'occasione l'ha persa lei. La querelle si ferma qui oggi
ma l'occasione l'ha persa lei.
Io quello che le chiedo è di recuperare a lei e al silente
presidente Lavevaz... che questa I Commissione venga fatta, si
possa discutere, valutare, allagare il confronto politico ma anche
allargare le possibilità, eventualmente di trovare delle sinergie e
delle convergenze su dei temi in cui magari a 35 potremmo andare
d'accordo.
L'altra parte è solo una battuta, Presidente, ho visto che mi ha
dato due minuti, non so perché, ma le do soltanto una battuta: è
vero, spiace che la Stampa abbia ricevuto il documento, però, vede,
siamo tranquilli, perché se l'Amministrazione ha lavorato su un
documento che, in realtà, in Amministrazione non c'è, questo
documento non è arrivato da quest'Amministrazione. Chissà da dove è
arrivato. Almeno sappiamo che il responsabile non frequenta questi
locali, almeno all'apparenza.
Presidente -
Consigliere Restano ne ha facoltà.
Restano (GM) -
Un breve commento a quanto detto dal
presidente Testolin. La reale problematica che lei non vede ha un
nome, il nome "Democrazia", "Confronto politico". Apprendiamo che
lei ha avuto un confronto politico con il governo nazionale,
probabilmente senza istituzionalizzarlo con i suoi colleghi di
Giunta, o se qualcuno del suo partito... sicuramente l'ha avuto con
gli organi di stampa, perché non siamo di certo noi ad aver dato le
informazioni; le abbiamo avute da altre Regioni. Era talmente
riservato che gli altri si sono pregiati di rispondere al nostro
grido d'allarme e da lì è venuta la brutta figura. Ne tenga conto
per il futuro.
"È inutile" - è il discorso d'istituzione di questo Governo -
"Appellarsi alla condivisione e al confronto laddove ci sono temi
importanti" - sono parole sue in chiusura del suo intervento - "Se
poi dopo non lo mette in atto".
Non perde occasione su questo tema per smentirsi e questo ci
dispiace.
