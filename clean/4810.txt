Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 508 del 6 ottobre 1982 - Resoconto
OGGETTO N. 508/VII - DISEGNO DI LEGGE CONCERNENTE:
"MODIFICAZIONE DELLA LEGGE REGIONALE 1.4.1977, N. 18, RECANTE NORME
DI POLIZIA PER LA CIRCOLAZIONE DEI VEICOLI A MOTORI NELLA
REGIONE."
PRESIDENTE:
Si tratta del disegno di legge n. 419,
presentato dalla Giunta regionale in data 26 agosto 1982.
La parola all'Assessore alla Sanità ed Assistenza Sociale
Rollandin; ne ha facoltà.
ROLLANDIN - (UV):
D'accord avec l'Assesseur à
l'Agriculture, on va présenter ce projet de loi pour modifier la
loi n° 18 qui ne prévoyait pas la possibilité de circuler sur les
routes agricoles pour les handicapés.
Je pense qu'à la suite des rencontres et des discussions de
l'année dernière, lorsqu'on a parlé de ce problème et surtout des
problèmes des handicapés, on a plusieurs fois dit qu'il fallait
trouver une solution.
Il s'agit d'un article unique qui, à mon avis, est très bien
expliqué dans le rapport.
PRESIDENTE:
La parola all'Assessore alla Pubblica
Istruzione Viglino; ne ha facoltà.
VIGLINO - (UV):
Je m'excuse de prendre la parole sur une
question qui ne me regarde absolument pas, mais je voudrais attirer
l'attention de tous les Conseillers sur cette loi qui,
malheureusement, empêche aux gens d'un certain âge de pouvoir
encore se rendre à la montagne. En effet, lorsqu'une voiture doit
s'arrêter à 1.500 ou à 1.600 mètres et qu'il faut faire une marche
d'approche de 400 mètres de dénivellation pour arriver a 2.000
mètres pour commencer la vraie montagne, je vous assure que les
personnes d'un certain âge ont de la peine à le faire. Evidemment,
je n'ai pas parlé de cet argument en Junte, mais je pense que je
demanderai moi-même une modification de cette loi, dans le sens de
celle qui avait été présentée.
Je ne sais pas si la Junte régionale l'acceptera, mais j'ai
voulu faire remarquer ce problème qui remet en question un sport -
et ce n'est pas seulement un sport, mais c'est aussi amour pour la
montagne - que les personnes d'un certain âge ne peuvent plus
faire.
PRESIDENTE:
La parola al Consigliere Tonino; ne ha
facoltà.
TONINO - (PCI):
Per dichiarare che siamo d'accordo sul
disegno di legge presentato dalla Giunta regionale; rispetto però
alla necessità, a cinque anni di distanza dall'approvazione di
questa legge regionale, di verificarne il complesso degli articoli,
sulla base dell'esperienza che c'è stata, richiamiamo anche noi
l'attenzione della Giunta. Lo abbiamo fatto anche nella
Commissione, tant'è che il parere della Commissione "Assetto del
Territorio e Tutela dell'Ambiente" sollecita la Giunta a sottoporre
al Consiglio un aggiornamento organico della legge.
In quell'occasione è stato illustrato alla Commissione un
rapporto che - se ricordo bene - è stato preparato dal dirigente
dell'Assessorato dell'Agricoltura e Foreste.
Secondo noi, alcune delle modifiche proposte e accennate in quel
rapporto sono di un certo interesse, inoltre vi è anche il problema
sollevato dall'Assessore Viglino ed altri aspetti della legge che
devono essere assolutamente regolamentati.
Mi riferisco, ad esempio, alla disciplina dei cosiddetti
"ospiti" ed al fatto che le autorizzazioni possono essere
rilasciate dai Sindaci dei Comuni, senza alcun criterio, per cui ci
sono Sindaci che usano metri estremamente restrittivi e Sindaci che
invece concedono a tutti queste autorizzazioni.
Questi sono aspetti della legge che, a nostro avviso, dovrebbero
essere rivisti, mantenendo lo spirito della legge che prevede di
evitare un uso indiscriminato di ? infrastrutture fatte per
l'agricoltura, introducendo però dei correttivi onde poter
utilizzare queste strade nel migliore dei modi.
Ribadiamo che la nostra opinione è che la Giunta, se possibile,
porti al più presto questa revisione della legge. Da parte nostra
ci impegniamo anche ad indicare per iscritto le nostre proposte di
modifica.
PRESIDENTE:
La parola al Consigliere Minuzzo; ne ha
facoltà.
MINUZZO - (PSDI):
Per puntualizzare quanto ha dichiarato
il collega Tonino ed anche perché ho potuto verificare
personalmente questi abusi.
Infatti una domenica dello scorso anno ho avuto modo di recarmi
al Rifugio "Benevolo". Il piazzale antistante il rifugio era
gremito di auto, parcheggiate anche fuori strada. Non penso che le
persone presenti fossero tutte parenti del gestore del rifugio
"Benevolo".
Pertanto, ritengo che se esistono delle leggi, naturalmente
sempre perfettibili, come ha rilevato il collega Tonino, credo sia
ora di andare ad una verifica per cercare di fare rispettare nel
modo migliore i principi per i quali queste leggi sono state
approvate.
PRESIDENTE:
La parola all'Assessore all'Agricoltura e
Foreste Marcoz; ne ha facoltà.
MARCOZ - (UV):
Come Assessorato posso confermare che è
già predisposta la revisione di questo disegno di legge. Infatti,
dopo cinque anni di applicazione di una legge, si possono a volte
rilevare certi punti da modificare.
E' stata una legge che ha dato buoni esiti quindi, nonostante le
varie osservazioni fatte, attualmente il fatto più eclatante è che
l'ammenda di 15 mila lire è ridicola. Se vi sono 6 passeggeri su
un'auto la multa è davvero irrisoria: infatti sono 2.500 lire a
testa.
Si sono avuti moltissimi casi di questo genere in questi cinque
anni e, pertanto, ritengo che entro la fine dell'anno porterò in
Consiglio regionale questo disegno di legge per la revisione.
PRESIDENTE:
Do lettura del testo dell'art. 1. Come è
noto, trattandosi di un articolo unico, non si passa alla
votazione palese, ma immediatamente alla votazione segreta.
Art. 1
Il secondo comma dell'articolo 2 della legge 1° aprile 1977,
n. 18, è modificato nel modo seguente:
"La circolazione ed il parcheggio dei veicoli a motore sono
consentiti ai proprietari, usufruttuari, conduttori e loro
familiari ed ospiti, a tutti coloro che abbiano necessità di
accedervi per ragione di abitazione o dimora o di lavoro o
servizio, nonché alle persone disabili munite del contrassegno di
cui al decreto del Ministero del Lavoro 8 giugno 1979. "
La presente legge sarà pubblica sul Bollettino Ufficiale
della Regione.
E' fatto obbligo a chiunque spetti di osservarla e di farla
osservare come legge della Regione Autonoma Valle d'Aosta.
Ci sono altri che chiedono la parola? Ci sono dichiarazioni di
voto?
Pertanto, il Consiglio è chiamato ad esprimersi sul disegno di
legge n. 419 per votazione segreta.
VOTAZIONE SEGRETA
ESITO DELLA VOTAZIONE
Presenti e votanti: 23; favorevoli: 22; contrari: 1
Il Consiglio approva.
PRESIDENTE:
Passiamo alla trattazione delle mozioni
iscritte all'oggetto n. 24 e all'oggetto n. 30; trattandosi dello
stesso argomento, le mozioni vengono discusse simultaneamente.
