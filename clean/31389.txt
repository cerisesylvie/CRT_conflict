Classificazione
CASA DA GIOCO



Oggetto del Consiglio n. 462 del 25 marzo 2009 - Resoconto
OGGETTO N. 462/XIII - Interpellanza: "Iniziative per il
rilancio dell'attività ricettivo-congressuale del Grand Hôtel
Billia".
Interpellanza
Premesso che:
-
nell'ottobre 2006, STV - società controllata dalla Regione
tramite la finanziaria regionale Finaosta - ha acquisito la
proprietà e la gestione del complesso immobiliare del Grand Hôtel
Billia, del Centro Congressi e pertinenze, nonché della relativa
azienda alberghiera;
-
per gli interventi di messa a norma e di rinnovo
straordinario del complesso immobiliare sono stati stanziati
23.750.000 euro nel triennio 2006/2008;
-
STV aveva annunciato una strategia di rilancio
commerciale:
a) con l'acquisto di un'autovettura;
b) attraverso un programma di visite - "da Roma in su" - da
parte di 3 funzionari di vendita, insieme al direttore commerciale
e al direttore del GHB;
c) mediante l'effettuazione di un dumping sui prezzi e
l'offerta di "pacchetti" per rendere più appetibile il GHB rispetto
alla concorrenza;
d) con l'organizzazione di una "buona serie" di iniziative
rivolte alle agenzie congressuali e di inviti dimostrativi;
e) attraverso la riprogettazione del sito web e della linea
pubblicitaria nonché la divulgazione di non meglio identificati
"spot" ai caselli autostradali;
f) mediante la partecipazione a fiere di settore con un
proprio mini stand portatile acquistato per l'occasione;
ciò premesso, il sottoscritto Consigliere regionale
Interpella
il Presidente della Regione e/o l'Assessore delegato per
sapere:
1) quali sono i dati relativi:
-
alle presenze registrate nel 2007 e nel 2008 presso il
Grand Hôtel Billia: di esse, quante si riferiscono a clienti del
Casinò di Saint-Vincent e quante sono qualificabili come turismo
congressuale;
-
ai pasti consumati presso le strutture interne di
ristorazione negli stessi anni: di essi, quanti si riferiscono a
clienti effettivi e quanti costituiscono invece colazioni e cene da
parte di amministratori e dirigenti di STV S.p.A. e di Casino
S.p.a. e loro ospiti;
2) quali interventi manutentivi e innovativi sono stati
effettuati e completati dall'ottobre 2006 al dicembre 2008 e per
quali importi;
3) quali risultati concreti ha prodotto, in relazione agli
esercizi 2007 e 2008, la strategia di rilancio annunciata da STV in
esordio di gestione, la quale venne definita "particolarmente
aggressiva ed efficace" dall'allora assessore delegato, e quanto è
costata;
4) se si intendono confermare le iniziative promozionali
intraprese o se si preferiscono proporre altre azioni tattiche per
rilanciare la vocazione ricettivo-congressuale del Grand Hôtel
Billia.
F.to: Tibaldi
Presidente
- La parola al Consigliere Segretario
Tibaldi.
Tibaldi (PdL)
- Questa invece è una nota dolente, che
abbiamo evidenziato in premessa con tutta una serie di
puntualizzazioni, anche perché si parla di STV, la società che
gestisce ed è proprietaria del Grand Hôtel Billia, è una società
che dall'autunno del 2006 è nella mano pubblica e ovviamente
all'epoca l'Assessore di riferimento ci indicò tutta una via che si
intendeva percorrere per cercare di tirare fuori dalle secche di
una gestione privata che negli anni aveva consumato questa attività
importante, quindi tutti questi punti ci sono stati sintetizzati in
una risposta che l'allora Assessore Marguerettaz ci fornì nel 2006.
Noi li abbiamo messi in sei punti, ovvero una strategia di rilancio
commerciale che prevedeva l'acquisto di un'autovettura affinché
potessero fare operazioni di
marketing
; un direttore
commerciale con alcuni ausiliari, questo programma di visite (punto
b) era previsto nell'Italia centrale e settentrionale, ci venne
detto testualmente
"da Roma in su"
; era prevista (punto c)
l'effettuazione di un
dumping
sui prezzi e l'offerta di
"pacchetti" per rendere più appetibile il Grand Hôtel Billia
rispetto alla concorrenza, tra questi pacchetti ci sono anche le
Terme di Saint-Vincent, sulle quali peraltro si attende in quella
zona, ma non solo una definizione di progetti e di intenzioni e
soprattutto una concretizzazione degli annunci fatti finora; poi
(punto d) l'organizzazione di una "buona serie" di iniziative
rivolte alle agenzie congressuali e di inviti dimostrativi, io le
risparmio tutto il temino che all'epoca ci ha letto l'Assessore
Marguerettaz con una buona dose di enfasi e potremmo dire anche di
sarcasmo: noi ci abbiamo creduto perché aveva appena preso le
chiavi dal Grand Hôtel Billia e ci disse che aveva intenzione di...
no, c'è solo un passaggio che secondo me è importante:
"dopo
quattro anni di inattività è stata tempestivamente elaborata una
strategia di rilancio particolarmente aggressiva che si reputa,
anche sulla scorta di passate esperienze, particolarmente
efficace"
. Queste sono parole del suo vicino di scranno che
abbiamo ripescato dall'album della memoria. Un altro punto è la
riprogettazione del sito
web
, che abbiamo visitato, ci
sembra un sito normale, e della linea pubblicitaria, nonché la
divulgazione di non meglio identificati
spot
ai caselli
autostradali, lei stamani era assente, ma ad una domanda sulla
pubblicità in prossimità degli accessi autostradali l'Assessore
Viérin ha detto che l'ANAS non ne vuole sapere, si tolgono tutti;
quindi questi
spot
ai caselli autostradali io non li ho
visti personalmente del Grand Hôtel Billia, non so se li hanno
fatti al di fuori della Valle d'Aosta o in altre zone, ma ci pare
di capire che il punto e) sia rimasto nella fantasia dei pensatori.
Punto f):
"la partecipazione a fiere di settore con un proprio
mini stand portatile acquistato per l'occasione"
. Scritti così,
sembra che vogliamo fare un po' di spirito, ma questi sono estratti
autentici di sue dichiarazioni, Assessore Marguerettaz, mi corregga
se sbaglio, ha diritto di intervenire per fatto personale. Siamo a
due anni e mezzo da queste dichiarazioni famose; abbiamo
partecipato insieme al collega Zucchi, ad una super riunione che
c'è stata al Grand Hôtel Billia insieme alla IV Commissione, su
domanda del collega Zucchi rivolta al Direttore Rosina di qual era
la presenza al momento (3 marzo 2009) in termini di ospitalità
nelle camere, la risposta è stata 14 clienti e, tutto sommato, si
dimostrava anche soddisfatto!
Queste le premesse e le domande sono lì,
in primis
vogliamo sapere se le presenze registrate nel 2007 e nel 2008 hanno
subito significative variazioni, quali sono le clientele
qualificabili come turismo congressuale e quante si riferiscono a
clienti del casinò; vorremmo sapere - come è stata tradizione
infausta negli anni precedenti (il
"dossier Bo"
ne è stata
una testimonianza) - quali sono i clienti effettivi che hanno
dormito e mangiato presso il Grand Hôtel Billia e quanti sono i
fittizi, ovvero amministratori e dirigenti amici dei medesimi,
perché questa è una triste storia che si è consumata qualche anno
fa e che ha fatto oggetto di una specifica indagine da parte della
Commissione nella scorsa legislatura. L'allora magistrato
interpellato sull'argomento ha detto che non c'erano problemi di
alcun ordine di carattere penale, ma la notizia non ha rallegrato i
contribuenti e gli amministratori pubblici, perché in fin dei conti
si tratta dei soldi di tutti. Seconda domanda:
"quali interventi
manutentivi e innovativi sono stati effettuati e completati
dall'ottobre 2006 al dicembre 2008..."
, anche perché dei famosi
90 milioni utilizzati 60 per acquistare l'edificio e l'azienda e
dei 30 rimanenti 23,750 sono stati stanziati nel triennio
2006-2008, allora cosa si è fatto e per quali importi oltre al
lifting
esterno attraverso un intervento decorativo.
"Quali risultati concreti ha prodotto... la strategia di
rilancio..."
- che ho prima annunciato che venne definita
particolarmente aggressiva ed efficace dall'allora Assessore
delegato -
"... e quanto è costata"
. Infine, ultima domanda,
quella politica:
"se si intendono confermare le iniziative
promozionali intraprese o se si preferiscono proporre altre azioni
tattiche per rilanciare la vocazione ricettivo-congressuale del
Grand Hôtel Billia"
.
Presidente
- La parola al Presidente della Regione,
Rollandin.
Rollandin (UV)
- Ringrazio il collega Tibaldi per aver
voluto riportare all'attenzione dei colleghi un tema che
sicuramente è periodico in quest'aula e ci sono tutte le ragioni
perché lo sia, ossia una serie di richieste di chiarimento sono
giuste. Il riferimento al vecchio piano STV, che con la consueta
corretta ironia è stato ripreso, se mi è permessa solo una piccola
osservazione, molte volte il politico di turno è vittima del
consulente di turno, che spesso uno si ritrova e non sceglie. Non
per scaricare, ma obiettivamente molto spesso noi diamo delle
risposte che sono tecniche e poi si tramutano in
boomerang
politici, perché mi rendo conto anch'io che dire, partiamo con
l'acquisto di un'auto, ossia per fortuna non si è detto che tipo di
auto, altrimenti avremmo di che ricamare ancora di più. Non per
giustificare, ma molto spesso la difficoltà dell'amministrazione
nel suo complesso a dare delle indicazioni sta nel trovare persone
veramente competenti che possano dare degli input seri.
Vengo alle risposte e poi farei due considerazioni finali con
una sottolineatura per quanto riguarda i cartelli ANAS, perché su
questo tema un conto è prendere atto di quello che l'ANAS vuole
fare, un altro è rimanere a questa decisione. Su questo credo che
vi sia da fare un approfondimento importante, perché il discorso
dei cartelli e la nuova politica ANAS meritano un approfondimento
perché non è scontato che in una valle come questa non si possa
utilizzare una viabilità esistente per fare un giusto tipo di
intervento. Giustamente l'Assessore ha riportato la posizione
dell'ANAS, ma su questo anche in accordo con i Comuni ci sarà una
giusta reazione per far capire che la nostra intenzione è diversa,
poi vedremo se ci sono delle norme così cogenti da impedirci sul
traffico internazionale e vedremo come, ma è giusto intervenire,
perché non ci sembra corretto. Per quanto riguarda le risposte
puntuali, per quanto riguarda le presenze registrate presso il
Grand Hôtel Billia nel 2007, sono state 24.355 di cui clienti del
casinò (poi le do la copia) 15.634, 3.341 qualificati come turismo
congressuale. Nel 2008 le presenze sono state 27.909, di cui 17.800
come clienti e 5.119 come turismo congressuale. Relativamente ai
pasti consumati presso la struttura ristorativa di STV, nel 2007
sono stati 112.809 di cui 111.727 riferiti a clienti effettivi
(anch'io riporto i dati che mi hanno dato, perché se riescono 728
non fucilatemi!), 238 riferiti ad amministratori, dirigenti e
ospiti del casinò e 844 riferiti ad amministratori, dirigenti e
ospiti della STV. Nel 2008 sono stati 112.173, di cui 111.232
riferiti a clienti effettivi, 176 riferiti ad amministratori,
dirigenti e ospiti del casinò e 765 riferiti ad amministratori,
dirigenti e ospiti della STV.
In risposta alla seconda domanda, dall'ottobre 2006 al dicembre
2008 STV ha effettuato interventi manutentivi e di investimento per
un totale di 3.164.000, gli interventi hanno riguardato molteplici
settori dal
restyling
delle sale, al rifacimento esterno
della facciata del Grand Hôtel Billia, agli impianti tecnologici,
elettrici e informatici, agli arredi. STV ha trasmesso alla
Presidenza un prospetto dettagliato, che non sto a leggere e che
posso dare al collega, degli interventi messi in atto, quindi ci
sono tutte le voci riferite al totale che ho detto.
Per quanto riguarda la terza domanda, i risultati consistono in
un aumento delle presenze congressuali da 3.341 del 2007, come ho
detto, a 5.119 del 2008; gli interventi sono costati 116.500 euro
nel 2007 e 95.000 euro nel 2008 e hanno comportato rispettivamente
ricavi per 588.500 euro nel 2007 e 795.350 euro nel 2008.
Quarta domanda: qui credo che, al di là di piccoli distinguo sul
sito, piuttosto che altro su cui non voglio stare a discutere, il
discorso sia di poter puntare su personale qualificato che possa
dare le indicazioni precise di cosa vogliamo fare, con
l'informazione che abbiamo dato sotto il profilo strutturale in
discussione alle Commissioni competenti per quanto riguarda la
scelta dei due alberghi: uno di 4 stelle e l'altro di 5 stelle, ma
la scelta strutturale è solo la base su cui lavorare, quello che
conta è che ci sia lì qualcuno che sappia fare formazione
professionale e soprattutto sappia fare gestione e
marketing
. Credo che la discussione di fondo sulla funzione
della STV e del Grand Hôtel Billia sia quella di non sedersi su un
discorso che pure è corretto, ossia che l'hôtel è in funzione del
casinò, ma deve esserci una politica legata alla presenza di un
hôtel di alto livello che sappia fare una politica che possa
portare una giusta attenzione a questa presenza, che non sia
necessariamente concorrenziale con il sistema alberghiero della
zona (perché anche questo va tenuto presente). Come abbiamo già
accennato, credo che l'attenzione principale sia proprio (e questi
sono i temi che porteremo all'attenzione nel Consiglio dopo il 15,
se le Commissioni vorranno portare all'attenzione dello stesso) su
come far funzionare tale struttura, perché il problema non è solo
di avere la struttura, come dimostrano purtroppo alcuni esempi di
cui abbiamo parlato prima, mi riferisco a Bard dove abbiamo le
strutture, ma non riusciamo a farle funzionare. Il problema quindi
è farla funzionare sapendo come gestirla e soprattutto avendo
persone che si rendono conto, perché sanno il loro mestiere, di
cosa è importante. A questo proposito ci stiamo impegnando anche in
accordo con gli attuali amministratori per portare persone che ci
possano indicare le soluzioni, che sottoporremo al Consiglio di
amministrazione, perché vi sia un futuro diverso per la presenza
della STV.
Presidente
- La parola al Consigliere Segretario
Tibaldi.
Tibaldi (PdL)
- È vero che "ambasciator non porta pena",
ma in ogni caso i dati che lei ha fornito, Presidente, sono la
sintesi delle scelte politiche fatte in un recente passato e che
hanno un colore politico, che hanno dei responsabili e di
conseguenza non possiamo cancellare tutto con un colpo di spugna.
La fotografia che emerge è quella di un pachiderma, il Grand Hôtel
Billia, che si muove con molta difficoltà, che è stato liftato
recentemente e che è a rimorchio della casa da gioco, ma di una
casa da gioco che non è che abbia delle energie propulsive da
poterle trainare con una certa
souplesse
, no, anzi c'è una
motrice, il casinò, che è già lì con le gomme bucate e non sappiamo
se riusciamo a trovare il modo di rimetterla in modo e farla
ripartire e questo che è a rimorchio. Infatti i dati di bilancio
2007-2008 che sono gestioni totalmente pubbliche sono meno 4,610
milioni nel 2007 (già ripianati da Finaosta, bilancio STV) e meno
3,559 milioni, il pre-consuntivo 2008, situazione 2008, quindi sono
8 milioni di euro che anche qui bisogna compensare. È un altro
piccolo casinò, si sta manifestando come un'altra piccola casa da
gioco, a rimorchio della prima che non è purtroppo virtuosa.
Veniamo ai dati. I dati sulle presenze, la domanda che abbiamo
fatto nel 2006 ci diceva che con l'uscita del privato erano
registrate poco più di 26.000 presenze annue, la strategia
aggressiva e particolarmente efficace di
marketing
ha
prodotto 24.000 presenze nel 2007 e 27.000 nel 2008, quindi
aggressività ed efficacia tutte da ridiscutere, anzi facciamo prima
a cestinarle! Ricordo che, in occasione di un'audizione in
Commissione, l'allora Amministratore delegato, a precise domande a
fronte di questi 25.000 clienti disse: "siamo in grado, con i
milioni che ci sono a disposizione per il
restyling
strutturale e con Finaosta alle spalle, di risollevarlo pian piano,
da 25.000 riusciremo a portarlo a 35.000 clienti nell'arco di 5-6
anni. Domanda: ma a che livello c'è il
break even
? A
40-45mila. Ci sono crollate le braccia e forse non solo quelle!
Speriamo che l'approccio sia diverso, l'approccio deve essere
diverso, perché se questi sono gli amministratori pubblici, questa
gente non ha diritto di andare ad amministrare le società pubbliche
e neppure quelle private. La nuova era che è nata da qualche mese a
questa parte, di cui abbiamo conosciuto il nuovo Amministratore
delegato che ci ha illustrato il piano di rilancio, è di segno
completamente diverso rispetto al passato, non voglio dire come
qualità o bontà delle scelte, ma almeno come idee. Sono tutte idee
diverse, idee peraltro già approvate in un piano dalla Giunta
regionale il 6 febbraio scorso, quindi il Consiglio non si
pronuncerà su questo argomento. Ritengo che sia, apro una
parentesi, disdicevole che noi siamo chiamati a valutare e
approvare un piano di sviluppo della casa da gioco ed è già stato
enucleato quello che dovrebbe essere un elemento essenziale e
funzionale, qual è il Grand Hôtel Billia, il cui piano di rilancio
invece dovrebbe convivere ed essere strettamente connesso ad esso.
L'uno è già stato approvato e ratificato dalla Giunta, l'altro sarà
invece sottomesso alla benevolenza del Consiglio regionale, su
questo qualche obiezione c'è.
Seconda domanda, di 23,750 milioni di dotazione nel triennio ne
sono stati spesi 3,164, anche questo ci fa riflettere sulla
capacità di spesa e di intervento del pubblico: un privato,
compatibilmente con gli iter burocratici amministrativi, credo che
per rilanciare un centro congressuale di quella portata ne avrebbe
spesi di più, non dico meglio, ma in maniera più interventista,
immediata. Menomale forse che non li hanno ancora spesi, perché se
la strategia era quella stile
marketing
del pachiderma del
passato, è triste! Si potrebbe dire: "non tutti i mali vengono per
nuocere", ma ci consoliamo poco!
Alla terza domanda la risposta non può che essere
insoddisfacente, perché i dati di cui alla prima risposta non
confermano la bontà e l'efficacia della strategia applicata.
Infine, per il futuro, prendiamo atto, Presidente, della sua
volontà di dare una sterzata; abbiamo visto il piano di rilancio,
che ci è stato illustrato in quella Commissione svolta a
Saint-Vincent, è stato integrato con delle parti che inizialmente
mancavano: doppio albergo, altre iniziative sinergiche con la casa
da gioco. Teniamo presente che la rottura dell'accerchiamento e
l'acquisto del Billia è stato fatto perché questo complesso era
stato individuato come essenziale, questo era sul finire degli anni
'90, poi è diventato funzionale, adesso speriamo che una vocazione
più precisa ce l'abbia, ossia che sia essenziale, funzionale e che
non sia poi lasciato a sé stesso. Perché o è in grado veramente...
e non sarebbe una cattiva idea quella di ripristinare quella
capacità di attirare clientela congressuale che gli era propria
negli anni d'oro, ossia non sarebbe male che il Grand Hôtel Billia
fosse capace di vivere di luce propria - questa sarebbe una sfida
che potrebbe essere imposta agli amministratori, ovvero cercare di
riportare il Billia a quel lustro di cui godeva negli anni '70-'80
-, oppure se lo si vuole trasformare come struttura essenziale
della casa da gioco, la condizione è che non diventi un rimorchio,
che in termini di bilancio e di operatività dipenda da una motrice,
che, se funziona, i suoi vantaggi vengono scompensati dagli
svantaggi di un rimorchio e che, se non funziona, siamo nella
condizione di adesso e come condizione di partenza non è senz'altro
una condizione felice.
Presidente
- Con la discussione di questa interpellanza è
stato espletato l'intero ordine del giorno, quindi dichiaro
conclusi i lavori dell'odierna adunanza consiliare.
La seduta è tolta.
---
La réunion se termine à 20 heures 13.
