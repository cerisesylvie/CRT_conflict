Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 301 del 26 maggio 1982 - Resoconto
OGGETTO N. 301/VII - INIZIATIVE PER FAVORIRE L'INTEGRAZIONE
DEGLI ALUNNI PORTATORI DI HANDICAPS NELLA SCUOLA DELL'OBBLIGO.-
Approvazione di mozione.
PRESIDENTE:
Do lettura della mozione presentata dal
Consigliere Minuzzo:
MOZIONE
PRESO ATTO che nel 1975 la Regione Valle d'Aosta ha fatto scelte
ben precise per l'integrazione nella scuola degli alunni portatori
di handicaps;
CONSIDERATO che al momento tale integrazione secondo le linee
della Regione è limitata alla scuola elementare interrompendo così
l'azione di inserimento che dovrebbe, contrariamente, concludersi
almeno con la scuola dell'obbligo, per garantire così a tutti il
diritto allo studio;
TENUTO CONTO che la legge 4.8.1977, n. 517, prevede che
l'integrazione degli alunni portatori di handicaps deve essere
attuata con la prestazione di insegnanti specializzati;
DELIBERA
di impegnare la Giunta a:
1)
organizzare corsi di specializzazione per gli
insegnanti che operano nella scuola per favorire l'integrazione
degli alunni portatori di handicaps;
2)
prendere iniziative tali che facciano superare le
difficoltà di integrazione dei portatori di handicaps nella scuola
media.
PRESIDENTE:
Ha chiesto di parlare il Consigliere Minuzzo,
ne ha facoltà.
MINUZZO - (P.S.D.I.):
Questa mozione chiaramente
richiederebbe una illustrazione più ampia della precedente, anche
perché la materia è vasta e quanto mai complessa. Ho fatto
affidamento sulla buona volontà dimostrata dall'Assessore Viglino
per questi problemi onde evitare di perdere del tempo
inutilmente.
In poche parole, sappiamo che l'inserimento dei portatori di
handicaps nella nostra scuola a livello sia materna che elementare,
viene fatto in modo migliorativo rispetto alle disposizioni di
legge in campo nazionale. Infatti nella nostra Regione ci sono gli
insegnanti aggiunti che sono in un rapporto 1:1 con gli alunni
portatori di handicaps, a differenza di quanto avviene nel resto
d'Italia, dove il rapporto è di 1:4 (cioè un insegnante aggiunto
ogni 4 portatori di handicaps) Però questa scelta della Regione
trova un vuoto quando il discorso viene portato a livello di scuola
media inferiore; infatti anche in Valle d'Aosta nelle scuole medie
sono applicate le disposizioni di legge che prevedono un insegnante
aggiunto per sei ore settimanali per ogni alunno portatore di
handicaps.
Ritengo che non sia assolutamente possibile continuare ad
accettare un discorso del genere, perché pensiamo che non sia
pensabile che un corretto inserimento nel mondo della scuola dei
portatori di handicaps, a livello di media inferiore, possa essere
effettuato con un solo insegnante per sei ore settimanali.
Faccio appello alla buona volontà dell'Assessore affinché, come
per la scuola elementare si è derogato da quelle che erano le norme
previste dalle leggi nazionali, anche per la scuola media inferiore
- questo è il motivo della presentazione della mozione - si faccia
ricorso a tutti gli strumenti necessari per migliorare
l'inserimento dei portatori di handicaps nella scuola.
Ritengo sia anche necessario incentivare ed aumentare i corsi di
perfezionamento per gli insegnanti che prestano la loro opera nella
scuola a favore dei portatori di handicaps, perché ancora oggi -
nonostante siano passati ormai 5-6 anni da quando si pratica questo
inserimento nelle scuole in Valle d'Aosta - alcuni insegnanti
vengono designati utilizzando le graduatorie che vengono stilate, e
non tutti hanno frequentato speciali corsi di addestramento.
Chiediamo quindi che la Giunta si impegni ad organizzare corsi di
specializzazione per gli insegnanti che scelgono di operare in
favore dell'integrazione dei portatori di handicaps nella scuola ed
adeguare l'inserimento nelle scuole materne ed elementari a quello
delle scuole medie inferiori.
PRESIDENTE:
Ha chiesto di parlare l'Assessore alla
Pubblica Istruzione Viglino, ne ha facoltà.
MARIA IDA VIGLINO - (U.V.):
Je
pense qu'en effet
la Région a prouvé d'être à l'avant-garde dans ce domaine, puisque
depuis 1975-76 nous nous sommes intéressés à fond à cette question.
En ce qui concerne la première partie de la motion, je dois dire
que nous n'avons pas attendu la motion du Conseiller Minuzzo pour
faire des cours de recyclage pour le personnel.
En effet, nous avons commencé à en faire pendant l'année 1977-78
et non seulement pour les enseigants de l'école maternelle et de
l'école élémentaire, mais également pour le personnel de direction.
Nous avons fait un cours qui a eu lieu avec une équipe venue de
Milan, et qui a donné de bons résultats. Ensuite, en 1979, nous
avons fait un cours sur "Conoscenza dei portatori di handicaps e
problematiche psicopedagogiche dell'inserimento", destiné aux
enseignants de l'école maternelle, élémentaire et moyenne.
En 1980, c'est-à-dire durant l'année scolaire 1980-81, nous
avons fait un cours sur "Problemi relativi all'attuazione della
programmazione educativa e didattica nella scuola media, anche in
riferimento all'integrazione degli alunni portatori di handicaps",
réservé aux enseignants de l'école moyenne. En ce moment, nous
sommes en train de préparer un projet qui devrait démarrer en
1982-83, pour un cours de "Informazione e formazione per insegnanti
della scuola dell'obbligo, impegnati nel processo d'inserimento
degli alunni portatori di handicaps nella scuola su aspetti
normativi, psicologici e pedagogici". Donc, je pense avoir répondu
complètement à la première partie, et nous continuerons nos
efforts.
En ce qui concerne la deuxième partie, c'est-à-dire le
détachement des professeurs de l'école moyenne, nous devons
approfondir la loi sur les précaires, parce que cette loi change
complètement les dispositions précédentes, contenues dans les
circulaires du Ministère de l'Instruction Publique. Je pense que,
comme la deuxième partie est assez générale, c'est-à-dire "prendere
iniziative tali che facciano superare le difficoltà di integrazione
dei portatori di handicaps nella scuola media", il n'y a pas besoin
de changer, tandis que dans la première partie je dirais
"continuare ad organizzare"; si le Conseiller Minuzzo accepte cet
amendement que j'ai proposé, nous pouvons voter la motion.
PRESIDENTE:
Ha chiesto di parlare il Consigliere Minuzzo,
ne ha facoltà.
MINUZZO - (P.S.D.I.):
Ho dato atto all'Assessore di aver
operato correttamente per quanto era nella facoltà della Regione
per l'inserimento dei portatori di handicaps nel mondo della
scuola.
La seconda parte del deliberato è stata generica e non poteva
essere più precisa, perché oltre ad esserci nuove disposizioni di
legge, le altre già esistenti erano talmente rigide che non
lasciavano grosso spazio di manovra, per cui era stata lasciata
generica dando la possibilità all'Assessore, core del resto ha
fatto nel '75, di trovare una via d'uscita fra tutti quei
regolamenti.
Per quanto concerne il primo punto: "di continuare ad
organizzare corsi" mi sta bene.
PRESIDENTE:
Il Consigliere Minuzzo accetta la proposta
dell'Assessore Viglino di aggiungere nella parte deliberante al 1°
punto prima di "organizzare" la parola "continuare".
Metto in votazione la mozione che viene così emendata:
MOZIONE
PRESO ATTO che nel 1975 la Regione Valle d'Aosta ha fatto
scelte ben precise per l'integrazione nella scuola degli alunni
portatori di handicaps;
CONSIDERATO che al momento tale integrazione secondo le linee
della Regione è limitata alla scuola elementare interrompendo così
l'azione di inserimento che dovrebbe, contrariamente, concludersi
almeno con la scuola dell'obbligo per garantire così a tutti il
diritto allo studio;
TENUTO CONTO che la legge 4.8.1977, n. 517 prevede che
l'integrazione degli alunni portatori di handicaps deve essere
attuata con la prestazione di insegnanti specializzati;
DELIBERA
di impegnare la Giunta a:
1)
continuare ad organizzare corsi di specializzazione
per gli insegnanti che operano nella scuola per favorire
l'integrazione degli alunni portatori di handicaps;
2)
prendere iniziative tali che facciano superare
le
difficoltà di integrazione dei portatori di handicaps
nella scuola media.
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
