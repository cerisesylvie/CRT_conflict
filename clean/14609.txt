Classificazione
SPORT E TEMPO LIBERO
Manifestazioni sportive


Resoconto integrale del dibattito dell'aula
Oggetto del Consiglio n. 1027 del 23 novembre 1994 - Resoconto
SEDUTA POMERIDIANA DEL 23 NOVEMBRE 1994
OGGETTO N. 1027/X Concessione, ai sensi della legge regionale
31/1992, di un contributo alla "Fondazione Trofeo Mezzalama", nelle
spese previste per l'organizzazione del Trofeo Mezzalama,
manifestazione sci-alpinistica, in programma nella primavera del
1995. Approvazione ed impegno di un primo contributo di lire
25.000.000.
Deliberazione Il Consiglio
Premesso che:
si è costituita con atto pubblico la "Fondazione Trofeo
Mezzalama" con sede in Gressoney-Saint-Jean, dotata di personalità
giuridica ai sensi dell'articolo 12 del codice civile, con lo scopo
di valorizzare la famosa manifestazione sci-alpinistica denominata
"Trofeo Mezza Lama" la suddetta fondazione ha presentato
all'Assessorato regionale del turismo sport e beni culturali una
richiesta tendente ad ottenere, ai sensi della legge regionale 24
giugno 1992, n. 31, un contributo nelle spese previste per
l'organizzazione del Trofeo Mezzalama, in programma a
Gressoney-La-Trinité nella primavera del 1995.
Il "Trofeo Mezzalama" costituisce una delle manifestazioni di
maggiore prestigio e di più antica tradizione ed è considerata tra
le grandi "classiche" che hanno contribuito allo sviluppo delle
attività sportive legate alla montagna. Si tratta in particolare di
un evento che, se adeguatamente gestito e organizzato, è in grado
di attirare l'interesse dei grandi mezzi di comunicazione e quindi
di tradursi in un interessante veicolo di promozione turistica
della nostra Regione.
Alla richiesta di contributo è stato allegato il preventivo di
spesa, ammontante a complessive lire 467.000.000.
Si dà atto che l'Assessore al turismo, sport e beni culturali,
acquisito il parere dell'Ufficio regionale per il turismo, ritiene
che le spese sopra esposte siano ammissibili a contributo e che
l'iniziativa di cui trattasi sia da considerarsi, ai fini della
concessione di contributi previsti dalla legge regionale 31/1992,
di interesse turistico promozionale.
Il finanziamento della manifestazione può essere ripartito su
due esercizi finanziari; per il corrente anno viene proposta la
concessione di un primo contributo di lire 25.000.000, pari al 50
percento delle spese, per le quali sono state già assunti i
relativi impegni da parte della Fondazione.
La concessione di eventuali ulteriori contributi fino ad un
ammontare massimo complessivo di Lire 150.000.000, pari al 32
percento delle spese effettivamente sostenute, potrà avvenire con
successivi atti deliberativi, previa presentazione, da parte della
"Fondazione Trofeo Mezzalama", di idonea documentazione contenente
precise garanzie in ordine all'ottenimento di adeguate
sponsorizzazioni al fine di garantire la copertura delle rimanenti
spese a carico della fondazione stessa;
Vista la legge regionale del 24 giugno 1992, n. 31;
Visto il parere favorevole rilasciato dal Dirigente dell'Ufficio
regionale per il turismo, ai sensi del combinato disposto
dall'articolo 72 della legge regionale 3/1956, e successive
modificazioni, e dell'articolo 21 della legge regionale 18/1980, e
successive modificazioni, in ordine alla legittimità della presente
deliberazione;
Delibera
1) di approvare, ai sensi della legge regionale 24 giugno 1992,
n. 31, la concessione di un primo contributo di lire 25.000.000
(venticinquemilioni) a favore della "Fondazione Trofeo Mezzalama",
con sede in Gressoney-Saint-Jean c.f. 90011840072, e comunque in
percentuale non superiore al 50 percento delle prime spese previste
e in premessa dettagliate (lire 50.000.000), per l'organizzazione
della manifestazione di sci-alpinismo denominata "Trofeo
Mezzalama", in programma a Gressoney-La-Trinité nella primavera del
1995;
2) di approvare e di impegnare la spesa di lire 25.000.000
(venticinquemilioni), con imputazione sul cap. 64320 del bilancio
preventivo della Regione per l'anno 1994 ("Contributi e sussidi ad
istituzioni e organismi vari per attività nel settore del turismo e
del tempo libero"), che presenta la necessaria disponibilità;
3) di stabilire che alla liquidazione si provveda, ai sensi
dell'articolo 58 della legge regionale 27 dicembre 1989, n. 90, su
richiesta dell'Assessorato regionale del turismo, sport e beni
culturali, previa presentazione di idonei giustificativi di
spesa;
4) di autorizzare la Giunta regionale ad adottare i necessari
provvedimenti deliberativi per la concessione di eventuali
ulteriori contributi fino ad un ammontare massimo complessivo di
lire 150.000.000 e comunque in misura non superiore al 32 percento
delle spese totali effettivamente sostenute;
5) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
Presidente Qualcuno chiede la parola? Se nessuno chiede la
parola, pongo in votazione la delibera in oggetto.
Presenti, votanti e favorevoli: 32
Il Consiglio approva all'unanimità
