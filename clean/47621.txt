Classificazione
ENTI LOCALI
Comuni



Oggetto del Consiglio n. 3827 del 24 luglio 2024 - Resoconto
OGGETTO N. 3827/XVI - Interrogazione a risposta immediata:
"Stato dell'iter relativo alla modifica della denominazione della
località di Breuil-Cervinia nel Comune di Valtournenche".
Bertin (Presidente) -
34 Consiglieri presenti.
Riprendiamo con l'analisi dell'ordine del giorno. Punto n. 5.06.
Consigliere Aggravi ne ha facoltà.
Aggravi (RV) -
L'interrogazione a risposta immediata
prende spunto dall'articolo citato in premessa dal titolo
"Breuil-Cervinia senza pace, altra grana sul nome".
Non è intenzione del nostro gruppo entrare negli affari privati
di chi viene citato nell'articolo, però, visto che una parte, non
soltanto di quest'articolo ma anche di altre notizie, ha poi fatto
una serie di rimandi rispetto all'iter che è stato poi intrapreso
nuovamente riguardo alla denominazione della località del Comune di
Valtournenche, chiediamo al Governo regionale di conoscere quale
sia lo stato a oggi di questo iter, anche perché ci sono
dichiarazioni sia da parte di membri dell'Amministrazione
regionale, sia di natura giornalistica.
Presidente -
Risponde il Presidente della Regione.
Testolin (UV) -
La question à réponse immédiate prende
spunto più dalla questione sulla quale poi si chiedono dei
renseignements,
una questione di ordine privato
sull'utilizzo di un nome di una località, che è di suo una
problematica da attenzionare, però non circoscritta a questioni
meramente regionali.
Per quello che riguarda invece l'iter, che è poi l'oggetto della
domanda relativamente alla situazione di Le Breuil, considerando
che il nome della località è stato oggetto di una decretazione,
successive interlocuzioni avevano portato a un confronto con
l'Amministrazione regionale che aveva indicato un percorso da
seguire per la riattivazione della definizione dei toponimi della
località di Valtournenche.
Nel marzo 2024 la struttura Enti locali della Presidenza della
Regione ha indicato al Comune di Valtournenche il percorso da
seguire per modificare la denominazione ufficializzata nel 2023,
ovvero l'avvio di un nuovo procedimento, motivando la richiesta di
ridenominare la frazione Le Breuil, proprio perché l'impulso per la
legge spetta agli Enti locali interessati, in questo caso al Comune
di Valtournenche.
Il Consiglio comunale di Valtournenche ha adottato nel mese di
aprile 2024 una nuova deliberazione chiedendo di riavviare il
procedimento per la ridenominazione dei toponimi comunali, rispetto
alla quale la struttura Enti locali all'inizio nel mese di maggio
non ha potuto che segnalare come tale deliberazione avrebbe dovuto
precisare le denominazioni da modificare (quindi non solo quella ma
anche le altre che s'intendevano modificare) e le motivazioni di
una scelta diversa rispetto a quella precedentemente assunta con la
deliberazione del Consiglio comunale n. 21 del 28 aprile, nonché di
meglio specificare quello che non emergeva dalla delibera
consiliare.
Il Comune di Valtournenche è stato quindi invitato, per il
momento senza nuovi riscontri, ad adottare una nuova deliberazione
consiliare contenente questi elementi indispensabili per dare
seguito al procedimento, e quindi la riattivazione della procedura
di determinazione dei toponimi.
Presidente -
Consigliere Aggravi per la replica.
Aggravi (RV) -
Prendiamo atto di quanto ci viene detto,
solo per fare una precisazione perché forse non ho molto compreso
la parte iniziale.
Presidente, noi volevamo fare chiarezza su un passaggio: è vero,
lei dice che non riguarda prettamente delle questioni che
riguardano l'ambito regionale, ma fino a un certo punto, perché,
comunque sia, la procedura in qualche modo passa, e lei lo ha
confermato, anche da strutture regionali.
Il fatto che siano uscite tutta una serie di notizie e di
affermazioni, anche di qualche membro dell'Amministrazione, che
dicevano "Tutto è in Regione"... io le riporto quello che c'è
scritto negli articoli e volevo capire quale fosse il percorso.
Le dico anche questo perché, purtroppo, quanto sta avvenendo -
poi i privati fanno le loro scelte - però passa anche dal fatto che
c'è stato un evento che è questo cambio di denominazione che ha
generato tutta una serie di questioni.
Era solo per capire quindi quale fosse lo stato dell'arte, non
per dare colpe agli uni o agli altri, si voleva soltanto capire
effettivamente quale fosse e penso che la risposta sia stata più
che chiara.
