Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 64 del 12 marzo 1969 - Resoconto
OGGETTO N. 64/69 - Comune di La Salle - Proseguimento verso
le località di La Fayette della strada poderale collegante la
frazione Chabodey alla frazione Lazey. (Interrogazione)
Maquignaz
(D.C.)
- La domanda per la costruzione
del quarto e del quinto tronco della strada di Lazey è stata
presentata il 9 gennaio 1968. Il sopralluogo, per motivi di
andamento stagionale, è stato effettuato il 6 giugno '68.
Il quarto lotto prevede il collegamento Lazey......? e uno
sviluppo di tre chilometri e un costo previsto di 43 milioni e 800
mila. Collega vari
mayen
nella maggior parte abbandonati
nella loro funzionalità.
Fanno eccezione quelli di Lazey oltre il torrente omonimo di
Valpelouse, Plagne, Arpilles e Petratra ove monticano per un
periodo di 15-20 giorni all'anno circa 60 capi bovine. Il quinto
lotto invece prevede il collegamento Lazey-Laò a uno sviluppo di 2
chilometri e 840, il costo previsto è di 38 milioni 196 mila.
Si snoda nel vallone omonimo per il servizio di alcuni
mayen
in località Lazey e di due alpeggi con un carico
complessivo di 90 capi bovine per la totalità della stagione
estiva.
Per il realizzo di queste opere, non è stato stanziato alcun
finanziamento e non c'è stato nessun impegno da parte della Giunta,
quindi non è che ci siano impegni di 30 milioni.
È stato subordinato a motivi di opportunità distributiva
nell'ambito del territorio della Regione e di priorità tra le zone
di fondo valle e gli alpeggi. Vorrei aggiungere che la costruzione
della strada di Lazey, che è di 7 chilometri 0,90, già la parte
eseguita che raggiunge oggi proprio la frazione Lazey è costata 79
milioni di cui l'Amministrazione ha corrisposto con un contributo
di 59 milioni e rotti.
Questo è già stato fatto e l'importo dei lavori complessivo, che
noi abbiamo sovvenzionato per il Comune di La Salle per ben 14 e 3
chilometri di strade, ammonta a una somma di circa 140 milioni di
contributo. La Salle le posso dire che si trova al primo posto tra
i Comuni della Valle per quanto riguarda l'entità delle strade
interpoderali costruite.
Ora, siccome noi abbiamo molte domande e dobbiamo tenere conto
anche degli altri Comuni, abbiamo cercato, anche per ragioni di una
equità distributiva, di tenere conto anche delle altre domande, e
non dico trascurandole, però tenendole un po' in sospeso nei Comuni
dove eravamo intervenuti più ermeticamente.
Inoltre qui c'è una questione di fondi di spesa, sono 43 più 28,
in totale sono 80 milioni e noi vediamo che, dal punto di vista
agricolo, non c'è molto.
Siccome noi abbiamo discusso di questo problema in Giunta per il
fatto che c'erano delle richieste, c'era un sopralluogo
dell'Ispettore forestale che si era manifestato perplesso per
quella spesa su una parte di una zona che era meravigliosa e per il
fatto che il costo era più che eccessivo rispetto alla convenienza
economica di quest'opera.
La Giunta ha deciso che si poteva permettere la costruzione
della strada però una strada più limitata, direi una specie di
strada per mezzi fuori strada, la larghezza massima di tre metri,
salvo il primo tratto che invece è pendente e lì ci vuole una
strada di quattro metri. Prima di tutto, per limitare il costo e,
in secondo luogo, proprio per questa considerazione che aveva fatto
prima, che il numero dei capi bovini in quella zona cioè
l'interesse agricolo di quella zona non è molto elevato.
Perciò, per rispondere adesso all'interrogazione, direi, prima
di tutto, qui si dice che non c'era più il finanziamento, le posso
dire che non è vero che non c'è più, non si è mai fatto il
finanziamento. Questa è la prima parte che voglio rispondere e
quindi non c'è stato nessuno storno, si tratta solo di aspettare
che venga il suo turno e dopo noi manderemo avanti questo progetto
di strada. Voglio anche aggiungere questo, che non erano d'accordo
perché volevano mandare avanti contemporaneamente sia il quarto sia
il quinto lotto. Allora abbiamo esaminato anche questo problema e
con una lettera che noi abbiamo inviato al Presidente gli abbiamo
dato l'assicurazione che avremo tenuto conto di tutti e due i
lotti, cioè facendo una parte del quarto e una parte del quinto
lotto contemporaneamente.
Pedrini
(P.L.I.)
- Io ringrazio l'Assessore,
evidentemente debbo dire che mi riservo di ritornare
sull'argomento, mi riservo perché qua io parlo di 30 milioni che a
me è stato assicurato che erano stati dati, prendo atto, io prendo
atto di questo.
Che ci siano alcune cose che non vanno, l'Assessore nella sua
spiegazione, fra le sue parole, si è esattamente capito perché la
faccenda di dire che l'ispettore forestale era stato su mentre in
un primo tempo era stato combinato in una maniera che poi si è
cambiata nell'altra, perché, insomma lì evidentemente che ci sia un
certo malcontento nella popolazione su questo problema, l'Assessore
me ne deve dare atto perché io l'ho sentito da tutti gli strati
sociali della popolazione, non soltanto da una parte, di questo
credo che l'Assessore me ne debba dare atto perché non siamo qua
per fare della politica in questo momento ma siamo per fare
dell'amministrazione. A parte questo, io mi permetterei soltanto di
dare un modestissimo contributo alle parole dell'Assessore
pregandolo di vedere se non è possibile quella strada non
facciamola di tre metri, facciamola di quattro metri, se è
possibile di sei ma non di tre. Io penso che nel 1970 bandiremo,
siamo nel '69 quindi mi proietto di un anno. Io mi auguro soltanto
che non commetteremo più gli errori che già sono stati fatti in
passato e non voglio dire né come né dove per non entrare in
polemica ma furono scritti già allora, parlo di dieci, dodici anni
fa ed oggi che ci troviamo nella situazione di dover venir qua
nuovamente a chiedere con interrogazioni, con interpellanze, con
mozioni e chiedere che vengano allargate determinate strade, che
vengano fatti determinati lavori, quando già allora, parlo del
1955, 1960 si diceva quella strada non va, vedrete che fra quindi
20 anni è superata.
Ne abbiamo avuto la prova e quindi mi permetto soltanto di dire
di portare un modesto contributo nel chiedere che quando si
esaminerà il problema si veda la possibilità eventualmente di
mantenere la strada ai quattro metri come minimo, grazie.
