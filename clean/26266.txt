Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 161 del 30 marzo 1973 - Resoconto
OGGETTO N. 161/73 - Discussione generale congiunta sul
disegno di legge regionale concernente: "Provvedimenti per la
protezione della selvaggina e per l'esercizio della caccia nella
Regione Autonoma della Valle d'Aosta" e sulla proposta di legge
regionale concernente: "Norme per la protezione della natura, della
fauna e per l'esercizio della caccia".
(....
Omissis...)
L'inizio di questo argomento non è stato registrato perché le
bobine sono risultate difettose.
Andrione (U.V.)
- ...Non può più essere ricostituito e
basterebbe citare, e anche qui parlo della storia della Valle
d'Aosta, il vecchio Créton di Roisan che aveva nella sua vita
ucciso 700 e qualchecosa camosci su a Prarayer, e lui diceva "
me
tzeiavo la femalla, lo beuzon et ceut sen que veiavo, pequé si lo
feiavo pas mé lo feiavun un atro
" e allora è inutile venire a
dire che la caccia è uno sport o uno sport di questo genere. In
questo momento, la caccia è diventata un tipo di commercio molto
redditizio al quale noi siamo responsabilmente contrari e mentre
siamo, ripeto, favorevoli ad un certo tipo di bracconaggio,
cercheremo di limitare il diritto di caccia dovunque sia possibile
in Italia con qualsiasi sistema e con qualsiasi mezzo.
Questo è un'opinione personale, io ho voluta dirla al Consiglio
affinché ognuno prenda le sue responsabilità e dica chiaramente
quello che pensa.
Montesano (P.S.D.I.)
- Chi altri chiede la parola nella
discussione generale? Consigliere Dayné.
Dayné
(U.V.)
- Direi che a questa legge la
Commissione Agricoltura ha proposto un buon numero di emendamenti,
anzi, un enorme numero di emendamenti e qui, contrariamente a
quanto ha affermato il Consigliere Pedrini, devo precisare che
questi emendamenti sono stati più o meno concordati con i
rappresentanti dei cacciatori, perché dunque nella Commissione,
alla riunione della Commissione erano presenti il Presidente del
Comitato Caccia, un cinque o sei rappresentanti dei
cacciatori...
(Voce del Consigliere Pedrini)
Montesano (P.S.D.I.)
- Beh, Consigliere Pedrini, lasci
parlare...
Dayné
(U.V.)
- Vi erano pure cinque o sei
rappresentanti dei cacciatori, non mi ricordo più se cinque o sei,
dunque questi rappresentanti dei cacciatori hanno più o meno,
adesso non diciamo alla lettera, hanno più o meno concordato in
questi emendamenti, eccezion fatta per l'articolo 25, che loro
richiedevano l'integrale intervento della Regione in tutte le spese
del Comitato e qui devo dire per precisazione che la Commissione
era più o meno orientata in questo. Però i giuristi della Regione
hanno precisato che la Regione non poteva assumersi tutte le spese
perché non è un Ente a carico della Regione, non è un Ente
dipendente dalla Regione ma è un Ente sovvenzionato e quindi può
sovvenzionarlo ma non assumersi tutte le spese e di questo
preciserà meglio l'Assessore Maquignaz che ha più competenza del
sottoscritto in materia.
Inoltre vorrei ancora precisare alle affermazioni del
Consigliere Pedrini e del Consigliere Mappelli in merito
all'articolo 18. Quindi, in merito a questo articolo 18, la
Commissione avrebbe già portato una restrizione ma sostanziale
proponendo di annullare i permessi annuali e solo più stabilire
permessi giornalieri e con questa dizione finale "
secondo le
modalità che verranno stabilite nel Regolamento della riserva
".
Quindi del Comitato Caccia, quindi il Comitato Caccia potrà
stabilire riserve assai rigide, ora proprio vietare del tutto non
so se è logico, prima per motivi, diciamo, turistici ed inoltre
bisognerebbe vietare assolutamente ai non residenti di venire a
cacciare in Valle d'Aosta bisognerebbe che tutti i cacciatori della
Valle si impegnassero a non più andare fuori dei limiti della Valle
d'Aosta, e questo nessuno mi sembra che aderirà a questo.
Montesano (P.S.D.I.)
- Chi altri chiede la parola? Allora
l'Assessore Maquignaz risponde ai diversi interventi e poi
passeremo all'esame particolareggiato articolo per articolo.
Maquignaz (D.P.)
- Comincerò dalla Signora Siggia la
quale ha espresso e ha illustrato le differenze che ci sono tra la
legge presentata dalla Giunta e quella presentata dai Consiglieri
comunisti.
Per quanto riguarda il problema delle riserve private, qui io
non metto in dubbio, sono una diversa concezione che rispettiamo,
che però non possiamo condividere, cioè noi riteniamo che in questo
momento le riserve private abbiano ancora una funzione in quanto
che hanno proprio permesso quella conservazione della selvaggina
che, se non ci fossero state, come è stato detto da altri
Consiglieri, oggi avremmo un maggiore depauperamento.
Mi rendo conto invece sulla necessità di controllare bene che
vengano rispettate le disposizioni della concessione, del
disciplinare di concessione, quello che però da alcuni anni stiamo
facendo. Devo dire che abbiamo diverse riserve che non ci danno
preoccupazione, abbiamo altre in cui dobbiamo sorvegliare un po' di
più però noi riteniamo che le riserve private in questo momento,
che non costano alla Regione e che d'altro canto consentono di
avere questo irradiamento della selvaggina hanno ancora una loro
validità.
La legge prevede che non è possibile crearne altre e questo è
già un punto fermo. Ed è previsto inoltre che, se si dovessero
riscontrare delle deficienze e delle mancanze, abbiamo la
possibilità di sopprimerle anche anzitempo, cioè prima della
scadenza della concessione e farne delle oasi di protezione.
Per quanto riguarda il problema del finanziamento, penso che non
abbiamo grosse diversità perché la nostra legge, almeno, direi,
negli emendamenti che sono stati presentati dalla Commissione
Agricoltura e che verranno esaminati man mano, è previsto appunto,
articolo 24 "Il Comitato regionale per la caccia provvede
all'espletamento dei compiti istituzionali con i seguenti mezzi
finanziari - proventi del tesseramento annuale ordinario e delle
tessere giornaliere; eventuali contributi dello Stato e di privati;
contributi regionali annuali per le spese ordinarie e
ricorrenti.
Questo non si trova sulla legge però è previsto già negli
emendamenti. Quindi mi pare che il problema del finanziamento non
preoccupa perché sia una proposta che l'altra prevedono questo
finanziamento totale delle spese ordinarie mentre per ripopolamenti
provvede il Comitato con le quote dei cacciatori.
Il Consigliere Bancod ha fatto presente che forse sarebbe
opportuno aggiungere una norma che stabilisca il rispetto delle
proprietà private. Allora devo dire che noi, a tale scopo, abbiamo
inserito nel Comitato Caccia l'Ispettore agrario perché riteniamo
indispensabile che l'Ispettore agrario dica una parola e cerchi
naturalmente di difendere anche gli agricoltori in questo
campo.
Però, per quanto riguarda la regolamentazione sulla caccia - e
non è che si faccia con la legge perché questo avviene annualmente
con il calendario venatorio. È il calendario venatorio che prevede
queste norme, le possibilità che hanno i cacciatori e tutte le
modalità, naturalmente, per la caccia.
Quindi non è la legge che lo prevede, questa è l'organizzazione.
Le modalità vengono stabilite dal calendario annualmente.
Quindi per tutto quanto concerne le restrizioni che noi vorremmo
apportare, che dovremo apportare, è chiaro che questo lo si farà
mediante il calendario venatorio che viene approvato con decreto
dell'Assessore all'Agricoltura.
Consigliere Pedrini, qui, io penso che lei abbia visto più la
proposta dei Consiglieri comunisti che quella proposta dalla
Giunta... (
voce
) ...Ah, ho capito, ho capito...
(
ridendo
) ...perché effettivamente, sì, sì. Quindi direi che
questa è superata perché il problema dei sei mesi noi assolutamente
non lo accettiamo.
Per quanto riguarda invece il problema della nomina del
Presidente da parte dei cacciatori, vorrei fare presente che questa
non è una legge per l'esercizio della caccia, è la legge per la
protezione della selvaggina ed anche per l'esercizio della
caccia.
Quindi è chiaro - con tutta la fiducia che posso avere per i
cacciatori, ma per la protezione della selvaggina ritengo che
l'Amministrazione regionale debba pur avere ancora qualche
possibilità di intervento. Mentre invece, se si trattasse
semplicemente di esercizio della caccia, le darei pienamente
ragione.
Qui invece il problema è un po' diverso. Quindi ecco il motivo
per cui la Giunta ritiene che per quanto concerne la Presidenza,
sia di nomina dell'Assessore, sentita la Giunta regionale per poter
naturalmente inserire quella persona di fiducia che possa
esercitare quell'azione riguardante la protezione della selvaggina
e della natura in genere.
Il Consigliere Macheda diceva che non sono stati sentiti gli
interessati. Non è vero!
Cioè, su un'interpellanza presentata, se non erro, proprio dai
Consiglieri comunisti è stato chiesto di sentire 5 rappresentanti
dei cacciatori. Noi abbiamo fatto una lettera al Comitato caccia il
quale ha indetto delle elezioni, non so se attraverso le sezioni o
attraverso i presidenti delle sezioni e hanno eletto 5
rappresentanti che hanno partecipato alle riunioni insieme alla
Commissione dell'Agricoltura e che alla fine hanno anche inviato
una lettera nella quale hanno espresso la loro soddisfazione, non
totale come diceva il Consigliere Dayné, ma comunque pressoché
totale: "Nell'accusare ricevuta del nuovo disegno regionale, con i
rispettivi emendamenti discussi ed approvati nella seduta, anche a
nome e per conto degli altri rappresentanti dei cacciatori - a ciò
appositamente eletti, ringrazio le S.L. ecc. e gli altri componenti
della Commissione stessa per aver voluto tenere conto in buona
parte, delle osservazioni e suggerimenti proposti".
Fanno poi eccezione per quanto riguarda la parte del
finanziamento dove, per la verità non è possibile accogliere
interamente in questo momento perché in bilancio noi abbiamo 40
milioni e quindi è chiaro che la legge deve essere varata con i 40
milioni, salvo naturalmente per fare un eventuale aggiunta nei
successivi esercizi.
Consigliere Mappelli: per quanto riguarda l'articolo 18 - 2°
comma, mi pare che c'è un certo già contrasto, già all'interno dei
Consiglieri stessi perché già il Consigliere Chabod ha manifestato
che, se noi abbiamo già apportato una notevole riduzione e
l'emendamento a cui il Consigliere Dayné faceva riferimento, per
quanto concerne l'articolo 18, modifica già il testo della legge:
"I titolari delle licenze di caccia che non si trovano nelle
condizioni previste dal comma precedente possono esercitare la
caccia nella Valle d'Aosta solo se muniti di speciale permesso
giornaliero di caccia da rilasciarsi dal Comitato regionale e
secondo le modalità che verranno stabilite dal regolamento della
riserva.".
Quindi il Comitato farà un regolamento e naturalmente cercherà
di fare in modo che non ci sia questa invasione - chiamiamola così
- che del resto, però, anche i rappresentanti dei cacciatori
dicevano che certe volte anche loro invitano gli amici perché a
loro volta sono invitati fuori dal territorio della Valle.
Quindi mi pare che come è stato limitato non è più preoccupante.
Del resto i rappresentanti stessi hanno manifestato la loro
adesione con questa amministrazione.
Consigliere Chabod: finanziamenti del parco. Direi che non è
proprio un argomento attinente alla legge che stiamo discutendo,
comunque ha un certo riferimento, però questo, naturalmente, va
visto in modo particolare dai Comuni per ché il Consiglio di
amministrazione del Parco che stabilisce questa distribuzione di
fondi, lo fa in collaborazione con le Amministrazioni comunali
interessate. Quindi noi potremmo dire al Comitato Caccia che faccia
presente eventualmente anche quella zona fuori del territorio del
parco, ove comunque ci sono questi danneggiamenti ma mi pare che
questo non è che lo possiamo fare direttamente, non possiamo
prevederlo in legge, possiamo invece accogliere la raccomandazione,
fare in modo che il Comitato se ne interessi, naturalmente con il
Consiglio d'amministrazione del Parco.
Il Consigliere Andrione, naturalmente, è stato molto più
drastico ed anche molto obiettivo in quanto ché lui dice: una legge
ideale sarebbe quella dell'abolizione della caccia ed ha espresso
alcune considerazioni, a mio avviso, di un certo valore che però mi
pare che da parte di tutti i Gruppi, almeno per quanto ho potuto
capire, non è che siano tutti dello stesso avviso.
Vorrei solo precisare quello che ho già detto prima: che per
quanto concerne le restrizioni che si possono fare, si debbono fare
attraverso il calendario venatorio.
Non mi pare che sia possibile prevedere in una legge tutte
queste modalità, queste norme, che vanno variate, adeguate anno per
anno, quindi solo attraverso questo regolamento che è il calendario
venatorio è possibile, di anno in anno, fare le restrizioni come
già si è iniziato a fare.
Ritengo di aver risposto a tutte le richieste che erano state
avanzate e per quanto concerne gli emendamenti eventualmente anche
il Presidente della Commissione li farà presenti articolo per
articolo.
Montesano (P.S.D.I.)
- Io chiedo che si possa passare
alle discussioni articolo per articolo.
Vuole ancora la discussione generale? Va bene. La parola al
Consigliere Chabod.
Chabod (D.C.)
- Penso di essermi spiegato male con la
questione dei confini del Parco perché qui i Comuni non c'entrano
mica niente, Assessore Maquignaz; qui l'Assessorato
dell'Agricoltura, la Giunta regionale, con so chi, deve stanziare
dei fondi per pagare questi danni. Perché i Comuni non c'entrano
niente. Quello che il parco dà.
Montesano (P.S.D.I.)
- Ma se stiamo parlando... non
c'entra in questa legge.
Chabod (D.C.)
- Appunto, appunto, ma io volevo dare una
risposta all'Assessore Maquignaz perché, ad un certo momento...
Montesano (P.S.D.I.)
- Ma se è fuori argomento.
Chabod (D.C.)
- No, non esco mica fuori, Signor
Presidente. Perché il Parco non c'entra mica niente con tutto
questo, i Comuni non c'entrano niente. Qui c'entra il Comitato
regionale della caccia, cioè il Comitato regionale...
(Montesano:
che dovrebbe pagare i danni) ...Che dovrebbe
pagare un po' questi danni perché è logico no!
(Montesano:
I
danni per tutta la Regione? Fatti da chi?) ...No, per tutta la
Regione, ma ai confini del Parco dove questa selvaggina scende giù
che è veramente molto numerosa. Non è che tutta la zona della Valle
d'Aosta si possa pagare sti danni, questo è chiaro. Ma i confini
del Parco sono una cosa che veramente dobbiamo vederla perché è
giusto di vederla. I Comuni non c'entrano, il Parco non c'entra,
però il Comitato Caccia c'entra. Insomma, se noi cacciamo, nella
zona di Cogne, di Valsavaranche, nella Valle di Rhêmes, facciamo
700-800 o 500-400 camosci, è segno che lì ci sono e questi animali
mangiano lì. E il Comitato caccia vive un po' anche in questo.
Io non dico che il Comitato caccia deve pagare, però la Regione
deve dare questi fondi al Comitato caccia che possa, ad un certo
momento, affrontare questo problema. È un problema veramente
gravoso, specialmente adesso che il Parco incomincia a pagare i
danni. Perché prima il Parco non pagava e allora era una cosa che
nessuno la sentiva. Oggi, invece, c'è questo: io arrivo fino lì e
mi pagano, sotto più niente. E i danni li hanno tutti.
Siggia (P.C.I.)
- Per la preoccupazione, prima, di essere
molto breve per non annoiare il Consiglio, forse non sono stata
sufficientemente chiara. Ma intendevo ridire che, presi in esame il
disegno di legge della Giunta, ritenendo che su molti punti
possiamo concordare. Noi ritiriamo la nostra legge, proponendo gli
emendamenti a quella presentata dalla Giunta, in quelle parti che
ho già elencato prima...
(Montesano:
accogliete la mia
proposta?) ...Sì, sì. E, solo per precisazione, e vorrei darla
all'Assessore Maquignaz, sappiamo che il testo di legge della
Giunta è nato con un'elaborazione a cui hanno partecipato anche i
rappresentanti dei cacciatori.
Il Collega Macheda intendeva dire una cosa diversa: l'ha già
sottolineato il Consigliere Pedrini; sì, avete fatto una richiesta
perché il Comitato Caccia vi designasse persone che venissero a
discutere insieme alla Giunta.
Beh, il Consigliere Macheda diceva: noi abbiamo fatto un lavoro
diverso: abbiamo indetto un'assemblea di cacciatori, lavoro più
faticoso, evidentemente pensavamo che potesse essere più ampio il
dibattito ed è da quel tipo di dibattito che abbiamo ricavato
quelle indicazioni che sono state elencate nel nostro testo di
legge.
Per quanto riguarda la questione delle riserve, Assessore
Maquignaz, l'ho premesso io. Hanno avuto una loro funzione, che non
disconosciamo, che è stata valida fino al momento in cui,
indiscriminata la caccia, hanno costituito quelle zone, in cui
c'era la possibilità di perpetuare una certa selvaggina.
Ma, ecco, riteniamo che non abbia più validità oggi se il
Comitato caccia riesce ad assolvere quelle funzioni di
ripopolamento che noi prevediamo in quelle oasi e con un'attività
naturalmente che anche noi sappiamo difficile, ma che il Comitato
caccia deve saper assolvere con serietà se vuole salvare la
selvaggina in Valle.
