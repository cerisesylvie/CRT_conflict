Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2487 del 26 luglio 1991 - Resoconto
OGGETTO N. 2487/IX Iniziative di autorità locali tedesche
riguardo all'utilizzo di luoghi ove sorgevano campi di
concentramento nazisti.
(Approvazione di
risoluzione).
Presidente
Do lettura della risoluzione presentata dai
Consiglieri Bajocco, Dolchi, Lanivi,Lavoyer, Bondaz, Gremmo,
Andrione, Viérin, Limonet, Milanesio, Riccarand e Rusci:
Risoluzione Da qualche tempo si leggono sui giornali notizie
circa la costruzione sul luogo dove sorgeva il campo di
concentramento nazista di Ravensbruck di un supermercato.
Oggi si apprende anche che, su iniziativa delle autorità dello
Stato Federale di Brandeburgo, la locale direzione delle imposte
vuole recuperare il lager di Sachsenhausen a nord di Berlino per
aprire un centro di riscossione delle tasse.
Data la gravità morale di tali iniziative che non rispettano la
necessità di non dimenticare un pezzo tragico di storia che serva
da monito perpetuo per le giovani generazioni, per un doveroso
rispetto almeno dei milioni di bambini, donne e uomini innocenti
che in quei campi hanno trovato morte ingiusta,
il Consiglio regionale della Valle d'Aosta
auspica
che le Autorità locali della Germania ripensino a tali
iniziative che risulterebbero di oltraggio all'intero genere
umano;
impegna
la Presidenza del Consiglio regionale a trasmettere questo
documento alle Autorità tedesche competenti.
Presidente
Pongo in votazione la risoluzione in
oggetto:
Esito della votazione
Presenti, votanti e favorevoli: 29
Il Consiglio approva all'unanimità
