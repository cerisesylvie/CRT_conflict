Classificazione
AMBIENTE
Stoccaggio e smaltimento rifiuti



Oggetto del Consiglio n. 272 del 9 gennaio 2019 - Resoconto
OGGETTO N. 272/XV - Reiezione di mozione: "Impegno a
ristabilire una corretta relazione tra la tariffa di smaltimento
dei rifiuti indifferenziati e la tariffa per il conferimento
dell'organico".
Rini (Présidente)
- Point n° 4 à l'ordre du jour. Per
l'illustrazione, la parola alla collega Pulz.
Pulz (ADU VDA) -
Buongiorno e ancora buon anno, che ne
abbiamo tutti un gran bisogno. La delibera di Giunta n. 540 del 2
maggio 2018: "Determinazione per l'anno 2018 delle tariffe da
applicare a carico dei Sub-ATO per il conferimento dei rifiuti
urbani e assimilati presso il centro regionale di trattamento di
Brissogne, da assumere a riferimento per la determinazione dei
costi di gestione dei rifiuti urbani e assimilati, nonché delle
tariffe per il conferimento presso detto centro dei rifiuti
speciali assimilabili agli urbani" è appunto l'ultima delle
delibere di Giunta, emesse con frequenza annuale, per definire le
tariffe che i Sub-ATO devono pagare per il conferimento dei rifiuti
al centro di Brissogne. Questa delibera è presa in considerazione
come esempio per descrivere la modifica ai criteri di calcolo da
applicare alle prossime delibere con lo stesso oggetto. Il potere e
la responsabilità di determinare le tariffe pagate dai Sub-ATO,
come sappiamo, sono posti in capo all'Amministrazione regionale e,
in base al principio di legge "chi inquina paga", adottato dalla
normativa europea e da quella nazionale per incentivare ovviamente
i comportamenti virtuosi, la tariffa pagata per lo smaltimento dei
rifiuti indifferenziati deve essere più alta della tariffa di
conferimento della frazione compostabile organica. In base allo
stesso principio, le tariffe di conferimento dei materiali
riciclabili devono essere modulate in funzione della qualità, cioè
bassa presenza di impurità dei materiali stessi, in modo analogo a
quanto previsto dall'accordo quadro nazionale tra ANCI
(Associazione Nazionale dei Comuni Italiani) e CONAI (Consorzio
Nazionale Imballaggi). Contrariamente a ciò che sarebbe logico
aspettarsi, come spesso tra l'altro avviene, il costo per lo
smaltimento dell'indifferenziato non riciclabile è di 106,73 ? a
tonnellata, mentre quello per il conferimento della frazione
organica compostabile è maggiore e ammonta a 130,84 ? a tonnellata.
Quest'anomalia valdostana deriva dal fatto che il costo totale per
la gestione dei rifiuti indifferenziati, che ammonta a 3.377.438 ?,
è stato ridotto per vari motivi: il primo, di 407.000 ? per gli
introiti derivanti dalla vendita di energia elettrica prodotta con
il metano estratto dalla discarica; poi di 19.377 ? per maggiori
introiti derivanti dal conferimento di rifiuti speciali
assimilabili ai rifiuti urbani e di 41.312 ? per introiti derivanti
dalla cessione di calore coprodotto generando appunto l'energia
elettrica.
Attualmente la tariffa di conferimento applicata alle varie
tipologie di materiali non tiene in alcun conto il livello delle
impurità presenti nei materiali stessi e questa politica tariffaria
comporta tutta una serie di anomalie, che vorrei illustrarvi
velocemente.
In primis
non sono mantenute le filiere di
qualità, perché materiali di elevata purezza provenienti dalle
raccolte porta a porta vengono mischiati con quelli più scadenti
che provengono dalle raccolte stradali. Ecco, per chi è amante del
buon vino sarebbe come mischiare del vino DOC con del vino
adulterato e credo che così la cosa sia più chiara. Inoltre,
vengono vanificate le maggiori spese di raccolta sostenute dai
Sub-ATO, che attuano la raccolta porta a porta, e sempre per
rimanere sulla metafora del vino, è inutile spendere tempo e denaro
per produrre del vino DOC se poi lo si contamina con del vino,
appunto, adulterato e vengono così vanificati gli sforzi fatti
dagli utenti serviti dal porta a porta, sforzi che servono per
evitare sanzioni e che obbligano i cittadini in qualche modo o che
vedono i cittadini impegnati a differenziare con molta cura.
Inoltre, si finisce per premiare gli utenti serviti dalle raccolte
stradali che, siccome non sono sottoposti a controlli, producono
senz'altro rifiuti di qualità peggiore. Si incrementano così - e
questa è veramente una logica assurda - i costi a carico dei
cittadini più virtuosi, che sono tra molte virgolette "cornuti e
mazziati". Si incrementa la percentuale degli scarti di lavorazione
nella fase di riciclo, con un calo della percentuale dei materiali
effettivamente riciclabili, si accrescono poi le spese per il
trasporto dei materiali ai centri di riciclo. Infine si rende più
difficile e costoso proprio questo processo di riciclo aumentando
il consumo di energia e pure l'inquinamento ambientale.
Noi quindi che cosa chiediamo con questa mozione? Chiediamo che
venga innanzitutto ristabilita "la corretta relazione appunto tra
la tariffa di smaltimento dell'indifferenziato e la tariffa per il
conferimento dell'organico". Al fine di riequilibrare le tariffe di
conferimento applicate dal centro di Brissogne in base al principio
di legge fondamentale: "chi più inquina più paga", noi proponiamo
di modificare la tabella 1, che ho qui, ma che potete facilmente
trovare, perché è parte integrante dell'allegato della delibera che
abbiamo citato prima. La nostra proposta è un po' difficile da
spiegare non potendo noi visualizzare tramite proiezione quello che
stiamo dicendo, cosa che in certi casi sarebbe invece davvero
utile. Noi proponiamo in questa tabella di spostare le somme
"
vendita elettricità, introiti assimilati e
teleriscaldamento
" dalla riga del rifiuto solido urbano alla
riga sottostante della frazione organica del rifiuto solido urbano.
Ci siamo permessi di formulare una nuova tabella, che trovate anche
allegata sempre a questa mozione, per sostenere l'azione del nuovo
Assessore all'ambiente, speriamo che ne sia felice.
In secondo luogo chiediamo in questa mozione di modulare le
tariffe di conferimento dei materiali riciclabili in funzione della
qualità dei materiali stessi effettivamente conferiti da ciascun
Sub-ATO, in modo analogo, come dicevo prima, a quanto previsto
dall'accordo ANCI e CONAI, accordo nazionale. A tal fine è
necessario che l'Amministrazione regionale crei al più presto un
sistema di controllo merceologico che stabilisca, magari a
intervalli trimestrali, per ciascun Sub-ATO la percentuale di
impurità che è presente nei flussi dei materiali conferiti, quindi:
organico, carta, cartone, vetro e multimateriale.
Presidente
- Ci sono richieste di intervento? La parola
al collega Bianchi.
Bianchi (UV) -
Innanzitutto ringrazio la collega Pulz,
che nell'altro Consiglio ci ha permesso appunto di discutere oggi
di questa mozione. Sicuramente quello che la collega Pulz evidenza
è già stato fatto in passato da molti Sindaci e Presidenti delle
Unités
, perché sicuramente, come ha spiegato nella mozione
in maniera chiara, ad oggi il tributo che si paga per portare
l'indifferenziato in discarica... non può essere superiore... a
quello dell'organico... su questo siamo - immagino - all'interno
del Consiglio regionale tutti d'accordo. A mio avviso, proprio per
fare una panoramica esatta su quello che è successo e il perché
questo succede, proprio per fare capire anche a chi ci ascolta -
non vado troppo indietro, non torno a questioni pirogassificatore e
via dicendo -, torno all'approvazione del piano rifiuti. Piano
rifiuti, che prevede tutta una serie di fasi e vengo a questo punto
alla fase della raccolta dell'organico, che è stata, diciamo,
anticipata, perché è partita in alcuni ambiti nel 2016, se non
erro, vado a memoria, chiaramente con l'
Unité
walser, mi
sembra, e il Comune di Aosta, dopodiché allargata, chi più chi meno
a tutti gli altri territori. Ma perché questo? Perché chiaramente
si voleva sapere il quantitativo di organico che si poteva
raccogliere in Valle d'Aosta. Vale a dire: se noi prevediamo com'è
previsto nel piano rifiuti, la terza fase, cioè l'impianto di
trattamento dell'organico in loco, tanto per capirci, che
sicuramente ci permetterebbe di abbassare i costi che abbiamo oggi
sul libero mercato, perché oggi l'organico va dopo una gara, se è
sempre lì, alla società Maserati a Piacenza, quindi potete capire
che chiaramente i costi ci sono.
Allora, chiaramente c'era stato un ragionamento anche con la
Regione Piemonte, dove nel Canavese non era ancora partita la
raccolta dell'organico, cosa che è partita oggi. Se non erro,
l'organico ad oggi, se non è cambiato, se non è aumentato, e non ho
proprio i risultati di questi ultimi mesi, siamo sulle 6.000
tonnellate all'anno. Capirete che fare un impianto di trattamento
dell'organico per 6.000 tonnellate, molto probabilmente rischiamo
di fare un impianto che poi è un peso per la comunità valdostana,
perché dobbiamo ricordare sempre che sia lo smaltimento in
discarica che la differenziata e la raccolta sono in capo agli
utenti, cioè vale a dire devono coprire il 100 percento del
costo.
Detto questo, sono partito da qua proprio per fare capire il
principio. La collega Pulz, secondo me, evidenzia un problema che è
evidente, perché se noi non incentiviamo, cioè il costo di
smaltimento in discarica è inferiore al costo della raccolta
differenziata, l'incentivazione a fare quel tipo di raccolta
differenziata capite che non può funzionare, ma bisogna spiegare il
principio, il perché si è addivenuti a questo, vale a dire siamo
andati sul libero mercato, sul quale il costo è questo. A mio
avviso, già ai tempi sul fatto delle
Unités
... nella mozione
non viene evidenziato, ma, a mio avviso, sarebbe importante che in
questa fase ci fosse la condivisione con gli Enti locali, perché è
estremamente importante, perché? Abbiamo sempre sostenuto anche in
passato - il collega Vesan sicuramente se lo ricorda - che era
inutile avere dei territori - e parlo di ambiti chiaramente - al 75
percento e poi avere degli altri territori, che magari hanno una
produzione di rifiuti superiore, al 40 percento. Era quindi
importante andare avanti con tutto il territorio valdostano in
maniera virtuosa, cioè andando verso il 65 percento e oltre, com'è
previsto dal piano dei rifiuti. A questo punto la mozione è
evidente che sottolinea un problema
A mio avviso, sarebbe il caso di entrare in merito su questa
discussione proprio in commissione, ma poi in ogni caso l'Assessore
nella replica sicuramente lo spiegherà meglio di me. Il vero
problema è, sì, fare la raccolta dell'organico, ma, a mio avviso,
proprio vista la tipologia del nostro territorio... perché noi
abbiamo anche spinto negli anni passati moltissimo il compostaggio
domestico, quindi è chiaro che il quantitativo di organico che
abbiamo per un ipotetico impianto molto probabilmente è troppo
poco, quindi bisognerebbe fare delle valutazioni con le regioni
vicine, anche con dei privati - perché no? - per velocizzare
l'impianto di trattamento dell'organico, allora sì che daremmo una
vera risposta e sicuramente riequilibreremmo il discorso delle
tariffazioni. Dall'altra parte, è indiscutibile che all'interno del
conteggio per addivenire alla delibera che determina le varie
tariffe, è chiaro che quella che viene fatta a giugno che chiude un
ciclo, vale a dire parla dell'anno prima, del 2017... e sicuramente
la Giunta a breve scaricherà un'ipotetica tariffa oggi, perché è
sempre successo questo, il che è importante per la costruzione dei
bilanci degli Enti locali: questo è il principio! Allora il vero
problema esiste, bisogna esserne consapevoli nella maniera più
assoluta, ma quello che io sto cercando di far capire è che, a mio
avviso, partendo dal piano rifiuti - e la terza fase, lo ripeto, è
quella della progettazione e della costruzione di un ipotetico
impianto di trattamento dell'organico -, si potrebbe valutare di
velocizzare la cosa e nello stesso tempo trovare delle
collaborazioni con i territori vicini per addivenire a un
quantitativo di organico che ci permetta di rendere economicamente
vantaggioso anche l'impianto del trattamento dell'organico. A
questo punto permettetemi di ricordare che il trattamento del
compost, che oggi viene fatto con la raccolta del verde, tanto per
capirci, qui in Valle trova poco mercato, perché per più anni lo
stiamo dando via gratuitamente e in ogni caso il costo del
trattamento dell'organico viene chiaramente caricato sui valdostani
non avendo il mercato. È proprio questa quindi la proposta: molto
probabilmente, ipotizzando un impianto in un posto che sia
vantaggioso anche per territori fuori dalla Valle, a mio avviso, si
potrebbe dare una risposta concreta agli Enti locali e, a questo
punto, a tutti i valdostani, sicuramente abbassando la tariffa
della raccolta dell'organico. Io adesso mi fermerei qui, poi se
nella discussione ci saranno altri punti da evidenziare,
interverrò.
Présidente
- Le collègue Nogara a demandé la parole.
Nogara (UVP)
- Il mio sarà un breve intervento, anche
perché diverse tematiche, diversi argomenti sono già stati trattati
dal collega Bianchi, ma il mio intervento è solo intanto per
ringraziare chi ha presentato questa mozione e per informare tutto
il Consiglio che i membri della III Commissione hanno già preso
contatto, anzi c'è stato un contatto tra l'Assessore e la III
Commissione proprio per portare queste problematiche in commissione
il più presto possibile, anche perché proprio in commissione
abbiamo bisogno di dibattere tutte le problematiche che sono state
portate, sono state in questo momento presentate dal collega
Bianchi, perché effettivamente diversi passaggi di questa mozione
sono importanti, sono anche condivisibili. Volevo quindi dare
un'informazione all'aula che la III Commissione al più presto
possibile, in collaborazione con l'Assessore, si riunirà per
discutere su questa problematica.
Presidente
- Altre richieste di intervento? La parola al
collega Vesan.
Vesan (M5S) -
Gli interventi fatti dai rappresentanti
della maggioranza evidenziano il fatto che il problema dei rifiuti
stia loro particolarmente a cuore e che quindi tentano di prendere
in mano questa questione fin dalle prossime commissioni, purtroppo
non ne abbiamo parlato in occasione dell'ultima III Commissione, ma
sono contento che sarà oggetto del dibattito nel prossimo incontro.
Il motivo per cui noi abbiamo presentato questa mozione - è ormai
il quarto rinvio della discussione della stessa - è legato in
realtà a una situazione, diciamo, di imperiosa urgenza. È vero che
possiamo andare in commissione e discutere e approfondire a nostro
piacimento come può essere fatta nel miglior modo possibile questa
ritaratura della tariffa, però non è affatto vero che adesso
prenderemo una decisione che risolverà i problemi del futuro,
perché il futuro sulla gestione del servizio raccolta rifiuti in
Valle d'Aosta è già segnato, nel senso che nell'appalto per la
gestione della frazione differenziata e indifferenziata è previsto
un regime tariffario già definito a partire dall'annualità 2020 e
quindi la nostra possibilità di intervenire con questa mozione è
legata esclusivamente all'annualità 2019.
Se ne discutiamo tre mesi in commissione, quindi probabilmente
l'oggetto di questa specifica mozione non avrà nessunissimo
significato. Ricordo a tutti che con la chiamiamola "gara di
appalto" se vogliamo, con il regime di concessione della gestione
dei rifiuti, la quota legata alla tariffazione dell'indifferenziato
è fissa, cioè 148,00 ? base d'asta meno il 2,38 percento, quindi la
raccolta indifferenziata costerà una cifra molto più alta
dell'attuale, e la raccolta differenziata consisterà in 68,00 ? a
tonnellata, sempre meno il famoso ridicolo 2,38 percento di ribasso
ottenuto in questa gara europea, per qualunque tipo di frazione
differenziata. Il fatto che noi realizzeremo l'impianto sul
territorio, il fatto che noi produrremo del compost di qualità, che
avrà un mercato e potrà essere vendibile, quindi non porterà
nessunissimo vantaggio alle casse dei valdostani, perché l'utile è
legato alla valorizzazione della frazione differenziata è
espressamente previsto nell'appalto che quest'Amministrazione
regionale ha bandito che finisca tutto nelle tasche del
concessionario, quindi se il concessionario sarà bravo e farà un
buon compost e riuscirà a venderlo, l'utile sarà tutto suo. Se i
cittadini separeranno meglio i rifiuti, anche da un punto di vista
qualitativo, il vantaggio sarà esclusivamente - parlo di qualità
della differenziata - a favore dell'impresa aggiudicataria.
L'urgenza relativa all'approvazione di questa mozione è solo
perché l'anno 2019 è l'ultima annualità di raccolta rifiuti in cui
possiamo dare un indirizzo di tipo espressamente politico, perché,
essendo una normativa finalizzata alla copertura del 100 percento
dei costi da parte dei cittadini, come ha ricordato Bianchi, il
margine è molto limitato. Non si può dare un aiuto con soldi
provenienti dal bilancio regionale sulla raccolta dei rifiuti, che
permettano di raggiungere comportamenti virtuosi, non è possibile.
Se noi facciamo pagare alle
Unités
un costo inferiore per la
raccolta dell'organico rispetto al costo della raccolta
dell'indifferenziato, però diamo uno stimolo proprio di tipo
politico da Regione alle
Unités
per separare meglio i
rifiuti e quindi andare in una direzione più virtuosa sia per
quello che riguarda il contenimento dei costi ma soprattutto per
quello che riguarda la separazione dei rifiuti e quindi la durata
della nostra triste discarica di Brissogne. È importante che questa
decisione sia presa in tempi brevi; noi ci aspettavamo che, visto
che questa mozione è stata presentata parecchio tempo fa e c'è
stato tempo e modo di metterci le mani sopra anche con il cambio di
assessorato, in quest'aula fosse oggetto di discussione una
controproposta da parte dell'assessorato, che ci dicesse magari:
"non ribaltiamo tutti questi costi sull'organico - che
effettivamente è una soluzione costosa - ma riduciamo comunque in
modo magari bilanciato i costi delle altre frazioni differenziate",
quelle per cui comunque i cittadini pagano, perché tutto l'utile
rimane, anche adesso, in mano a Valeco o in mano al
concessionario.
È molto importante quindi che quest'aula dia un indirizzo, che
non deve essere per forza l'approvazione della tabella presentata
nella nostra mozione, ma un indirizzo per cui la commissione e il
competente assessorato lavorino per dare nella nostra ultima
occasione possibile... perché è così, perché poi per 17 anni non
potremo più definire alcunché sulle politiche tariffarie della
raccolta rifiuti, niente di niente, perché la tariffa è stata
fissata con una gara di appalto ed è previsto espressamente che non
ci sia nessun costo a carico dell'Amministrazione regionale e
quindi le scelte sulle politiche tariffarie successive saranno,
diciamo, molto limitate, e noi 35 Consiglieri avremo perso la
nostra possibilità di intervenire, ma lo stesso vale per il
competente assessorato. Noi quindi chiediamo a quest'aula di
prendere un impegno preciso per dare, nell'ultima annualità in cui
abbiamo questa possibilità, un'indicazione diversa alle nostre
Unités
, è vero poi che loro sono libere di ribaltare sui
cittadini come ritengono più opportuno. Le differenti
Unités
hanno risultati, come ha evidenziato il collega Bianchi, anche
molto diversi da un punto di vista qualitativo anche in funzione
del loro impegno e dell'impegno dei loro cittadini. Se noi
riusciamo a dare l'esempio per cui chi separa di più i rifiuti
riceve comunque una premialità... il costo totale della raccolta
rifiuti sarà sempre quello e non cambierà niente, dovrà essere
ribaltato tutto sui cittadini, però è anche giusto che le
Unités
in cui ci sono cittadini più virtuosi abbiano dei
risparmi rispetto a quelle che hanno trascurato per anni questo
aspetto e che quindi fino adesso hanno vissuto un po' sulle
"croste" dei risultati da parte delle altre
Unités
. Se noi
vorremo dare quest'esempio, daremo un esempio virtuoso ai nostri
Enti locali, i quali saranno ulteriormente stimolati a incentivare
il buon lavoro da parte dei loro cittadini; se noi continueremo a
dire che è la raccolta differenziata la facciamo perché siamo
obbligati dallo Stato - ma, come vedete, costa ancora più cara
dell'altra -, l'esempio che daremo come politici ai nostri
cittadini in una direzione virtuosa sarà veramente molto
limitato.
L'ex Assessore Bianchi ha ricordato anche le enormi spinte da
parte dell'Amministrazione regionale nei confronti del compostaggio
domestico per evitare il costosissimo trattamento di quello che
riguarda la frazione organica, anche della frazione organica verde
attualmente trattata a Brissogne con tutti i problemi del caso.
Proprio sulla scorta di questo, ricordo che tutti i mezzi
dell'Amministrazione regionale che fanno servizio di manutenzione
del verde, non compostano in proprio la produzione del verde ma la
inseriscono nel ciclo urbano della raccolta dei rifiuti e quindi
caricano sui cittadini questi costi. Ecco, questo grande esempio da
parte dell'Amministrazione regionale su come gestire la frazione
organica io non sono riuscito ad apprezzarlo, ma da parte di tutti,
i camion dei mezzi della Forestale che scaricano nei centri di
conferimento degli Enti locali sono tuttora all'ordine del giorno.
Forse adesso che l'Assessorato dell'ambiente ha anche la gestione
di quello che riguarda il Corpo forestale e del Servizio sulle
risorse naturali, si potrà andare in questa virtuosa direzione:
togliendo la frazione organica, come tutto il compostaggio fatto
direttamente, dal servizio a carico dei cittadini, forse quella
frazione permetterà un minimo di risparmio dei costi per i
cittadini.
Non infierirò ulteriormente sul dibattito sull'argomento
rifiuti, perché, detto chiaramente, mi aspetto, come tutti gli
interventi fatti nell'ambito dei rifiuti da parte di Impegno Civico
e da parte del Movimento Cinque Stelle, che la risposta sarà una
massiccia astensione da parte della maggioranza e uno scarso
dibattito sull'argomento. Vi prego comunque di considerare il
valore di questa iniziativa per i nostri cittadini, perché è
veramente l'ultima possibilità che abbiamo. L'approvazione della
tariffa per il 2019, che viene fatta di solito con due
deliberazioni della Giunta regionale, presuppone una deliberazione
approvata nel mese di ottobre, chiamiamola "a preventivo", che è
quello sulla scorta della quale le
Unités des Communes
fanno
i loro bilanci e stabiliscono la tariffa che caricheranno sui loro
cittadini. Questa deliberazione non so se sia già stata approvata
per quest'anno, a me non risulta e quindi non abbiamo ancora
approvato una deliberazione sui rifiuti del 2019. Potrebbe essere
interessante un indirizzo dato da quest'aula per quello che
riguarda la definizione di questa tariffa. La delibera citata nella
mozione è invece la seconda delibera di approvazione della tariffa,
quella a consuntivo, che viene approvata nella primavera dell'anno
successivo all'anno di gestione. Già questo crea qualche problema
agli Enti locali, perché è difficilissimo applicare una tariffa ai
cittadini e poi scoprire, quattro mesi dopo, l'anno successivo, che
bisogna modificarla, reiterarla e richiedere ulteriori soldi ai
cittadini. Se noi abbiamo degli indirizzi più precisi, abbiamo
degli indirizzi politici significativi già nella delibera di
approvazione della tariffa preventiva, che deve essere fatta adesso
e che ha senso se viene modificata subito, perché se l'approviamo
subito e con questi indirizzi, le
Unités
e i Comuni potranno
approvare delle tariffe che tengono in considerazione questa
differenziazione. Se noi la approveremo quando i bilanci delle
Unités
saranno già stati fatti, la tariffa sui rifiuti 2019
applicata dai Comuni sarà comunque quella fatta in questo modo se
vogliamo un po' indiscriminato e che premia chi separa peggio e non
avremo ottenuto nessun risultato. La mia paura è che, rinviando
questa discussione alla commissione, che magari perderà anche solo
15 giorni, anche solo un mese, si finirà per avere una delibera
delle tariffe già approvata, una delibera dei bilanci degli Enti
locali definitivamente approvata con l'approvazione della loro
tariffa, per cui tutto questo intervento, tutta questa proposta
sarà completamente vanificata e arriveremo al 2020 senza avere
nessuna possibilità di fare ulteriori interventi.
Presidente
- Ci sono altre richieste di intervento? Da
parte del Governo, la parola all'Assessore Chatrian.
Chatrian (ALPE) -
Grazie a tutti i Consiglieri che sono
intervenuti, ma io penso che su questo settore nessuno abbia la
bacchetta magica, ma che sia importante non solo che se ne parli,
ma che si cerchi di trovare la miglior soluzione. Per trovare, per
cercare la migliore soluzione, bisogna cercare di fare una
fotografia attenta di cos'è stato fatto, di cosa non è ancora stato
fatto, di quali sono gli investimenti che sono in essere - sono già
stati declinati da diversi colleghi -, di quali sono le criticità
all'interno dei vari ambiti: nelle varie
Unités
, nelle varie
comunità, nei Comuni, per poi arrivare al cittadino.
Noi pensiamo che al centro ci debba essere il sistema Valle
d'Aosta sui rifiuti/situazione ambientale. Ho cercato di spiegarmi
nel rispondere alla mozione presentata dai colleghi... penso che
non sia il luogo, o poteva anche essere il luogo, ma non è che in
mezz'ora o in un'ora in Consiglio regionale, mettendo qualche dato
sul tavolo, si vada a stravolgere il percorso. È troppo importante,
invece, che si faccia: uno, chiarezza; due, si metta sul tavolo
cos'è stato fatto, cosa si sta facendo e dove si può ancora
intervenire. Apprezzo gli interventi di tutti i colleghi;
dall'altra parte, io penso che l'Amministrazione regionale può
attivarsi in maniera rapida... e quindi chiederò al Presidente
Nogara di convocare subito nel giro di 4-5 giorni, quindi per
martedì prossimo la III Commissione. Noi siamo a disposizione per
poter affrontare nel merito, nel dettaglio, con tanto di tabelle,
le criticità nelle varie
Unités
... È stato detto da diversi
colleghi che abbiamo
Unités
con delle marcie completamente
diverse, con dei risultati completamente diversi, con delle
criticità completamente diverse, abbiamo
Unités
più a
vocazione turistica, dove abbiamo dei picchi, delle difficoltà e
dove le percentuali nel momento di punta tracollano, poi avremo
modo in commissione di entrare nel merito. Qualche considerazione
di natura generale e qualche considerazione di natura anche
politica. La determinazione della tariffa di gestione dei rifiuti
urbani, di cui la tariffa per il conferimento per il trattamento e
l'avvio al recupero e smaltimento dei rifiuti urbani presso il
centro regionale di trattamento di Brissogne costituisce una parte,
è disciplinata in via generale dall'articolo 238.
Qualche premessa va fatta, perché anche per il cittadino che ci
ascolta è importante, qui non esistono i buoni e cattivi, qui c'è
una criticità, ma c'è la volontà di risolvere nel miglior modo con
degli strumenti che abbiamo e che possiamo usare, guardando anche a
delle realtà virtuose, che sono partite prima, che hanno fatto
delle scelte diverse, ma che vanno in una certa direzione. La
tariffa è composta da una quota determinata in relazione alle
componenti essenziali del costo del servizio riferite in
particolare agli investimenti per le opere e ai relativi
ammortamenti, nonché da una quota rapportata alla quantità dei
rifiuti conferiti, al servizio fornito e all'entità dei costi di
gestione in modo che sia assicurata la copertura integrale dei
costi di investimento e di esercizio. È stato detto da tutti i
colleghi, che la Giunta regionale dal 2012 approva ogni anno una
delibera di concerto con gli Enti locali sulla tariffa. Questa era
solo una breve premessa, che però è utile per inquadrare la
questione.
Seconda considerazione: ai Sub-ATO compete gestire il servizio
di raccolta sia esso stradale o puntuale, presso i cittadini e la
determinazione delle tariffe in funzione dei costi di raccolta e di
conferimento al centro di Brissogne. Ecco, la metafora del buon
vino, in questo caso è un po' fuori strada, potremmo declinare i
DOC, potremmo declinare la loro provenienza, la loro gradazione, ma
qui siamo leggermente fuori strada, nel momento in cui ognuno ha
dei ruoli e delle responsabilità. Un altro passaggio molto
importante, come stabilito dalla legge regionale n. 31/2007, a
partire dall'annualità 2012 - lo dicevo poc'anzi - la Regione ha
determinato annualmente la tariffa di conferimento dei rifiuti
urbani individuando, in coerenza con quanto previsto dal DPR
15/1999, i costi e gli eventuali ricavi specifici per ciascuna
filiera di rifiuti. Questo è il passaggio forse più delicato, a
seguito della proposta dei colleghi e avremo modo di entrare nel
dettaglio numerico di ordine di grandezza e di difficoltà delle
varie
Unités
. Ricordo che FORSU è anch'essa un rifiuto, ma
che va gestito e che implica pertanto dei costi alla quale si
applica allo stesso modo il principio di "chi più inquina più
paga". Mi sembra che su questo siamo tutti d'accordo. L'Unione
europea stabilisce infatti una precisa gerarchia nel trattamento
dei rifiuti: la prima la prevenzione; la seconda il riutilizzo e il
riuso; la terza il riciclo; la quarta il recupero di energia e la
quinta, in ultimo, la zona rossa, quella da cercare da evitare, che
è lo smaltimento. La prima nella gerarchia più importante nella
sostenibilità massima è la prevenzione, cioè non dimentichiamoci
mai la prima, che è la più importante. Ne deriva che la vera azione
sulla quale si deve lavorare in futuro è quella della prevenzione,
così come previsto dal piano regionale dei rifiuti. La più
difficile? Sì. Quella dove è più difficile probabilmente mettere in
campo delle azioni? Sì, ma è la più importante e non è economica.
La tariffa da applicare per diverse tipologie di rifiuti conferiti
presso il centro regionale di Brissogne viene determinata
annualmente con la deliberazione di Giunta, come dicevo
poc'anzi.
Un altro passaggio importante è legato alla tariffa di
smaltimento dei rifiuti urbani indifferenziati. C'è da precisare
due cose: che vengono assunti a riferimento tutti i costi sostenuti
per la compattazione e l'immissione in discarica dei rifiuti,
nonché, per la gestione della stessa, rappresentati dal costo del
personale, dai materiali da consumo degli impianti, degli automezzi
e delle attrezzature, dalla terra di copertura della discarica,
dallo smaltimento del percolato, dalla conduzione del sistema di
captazione e valorizzazione del biogas estratto dalle discariche e
dai costi del monitoraggio ambientale. Naturalmente - e questo è un
altro passaggio importante - gli introiti riconducibili alla
gestione della discarica, che derivano dalla valorizzazione del
biogas, attraverso la vendita dell'energia elettrica e dall'apporto
del calore comportano minor costo rispetto agli oneri generali
sostenuti per la gestione dei rifiuti indifferenziati. Per i
rifiuti differenziati, vengono sostenuti oneri derivanti dalla loro
gestione presso il centro regionale di trattamento di Brissogne per
il raggruppamento, lo stoccaggio e l'eventuale selezione con
rimozione di eventuali impurità presenti nei rifiuti conferiti e la
loro compattazione per il successivo trasporto ai centri di
recupero (piattaforme CONAI).
Sono tutte considerazioni ed elementi fondamentali per poi
andare eventualmente a modificare anche la delibera di Giunta, che
ad oggi non è ancora stata approvata e su cui avremo modo nelle
prossime settimane, prima di approvarla, di confrontarci come vi ho
detto in commissione con i responsabili e se non basterà una volta,
ci proveremo anche due volte, senza nessun problema, senza
nasconderci né dietro le criticità, le difficoltà, ma affrontando
comunque la questione. Terzo: dai costi vengono detratti però gli
introiti derivanti dalla cessione ai consorzi di filiera del CONAI
e al Coordinamento nazionale RAEE o, come nel caso di materiali
ferrosi o dei rifiuti da avviare agli smaltimenti particolari,
quali pile, batterie esauste, farmaci, farmaci scaduti, eccetera,
effettuati dai recuperatori operanti in regione o da smaltitori
specializzati individuati mediante gara periodica. Questo è l'altro
elemento importante legato alla FORSU, diversi conoscono le
criticità ma anche le potenzialità. Per quanto riguarda l'avvio al
recupero della FORSU - questa è la fotografia dell'oggi aggiornata
- non essendo presente in Valle d'Aosta un impianto di trattamento
di tale frazione, gli oneri sostenuti sono rappresentati dalla
gestione tecnico-amministrativa svolta per il raggruppamento di
tali rifiuti in due centri, nonché dalla tariffa di trattamento
applicata dall'impianto di recupero finale ubicato fuori
regione.
Il passaggio invece forse più delicato è questo: la
determinazione delle tariffe da applicare ai Sub-ATO per la
gestione dei rifiuti differenziati e indifferenziati conferiti
presso il centro regionale di Brissogne è eseguita quindi seguendo,
come previsto, dei criteri stabiliti a livello nazionale in una
logica di filiera. Ricordiamo che il servizio di raccolta è gestito
dai Sub-ATO per cui, al di là delle operazioni di raffinamento
eseguite presso il centro di Brissogne, il problema di mescolare
rifiuti di qualità maggiore con quelli di minore pregio va gestito
- e qui penso avremo modo di entrare nel dettaglio, forse non in
quest'aula ma martedì prossimo - a livello locale; penso che questo
sia uno degli anelli da definire, ma su cui trovare delle
soluzioni, cioè vi rappresento la criticità ma poi non basta. Una
volta analizzata bene la criticità, io penso che nelle sedi
opportune, in questo caso la commissione e poi, per il tramite dei
tecnici, si debbano trovare anche delle soluzioni.
Un'ulteriore riflessione va fatta su quanto evidenziato dai
diversi Consiglieri, ovvero la diversa qualità della raccolta
stradale rispetto a quella porta a porta, non mischiamo le pere con
le mele. Abbiamo però comunque delle
Unités
, degli ambiti,
dei costi alti per il cittadino e dato che ci sono due raccolte,
quella stradale e quella porta a porta, ovvero del diverso
comportamento dei cittadini, riportando l'attenzione non tanto
sulla gestione rifiuti in sé ma sulla necessità di operare affinché
migliori il comportamento dei cittadini e dei turisti, che in
alcuni periodi raddoppiano la popolazione presente in Valle
d'Aosta. Noi passiamo da 128.000 abitanti, in certe settimane
dell'anno a 250.000, 280.000, 290.000 abitanti e quindi il nostro
modello deve essere organizzato per affrontare tali criticità senza
però mettere in discussione il percorso che è stato fatto. Cosa
vuol dire? Portarci tutta la negatività oggi in certe località:
quelle più robuste dal punto di vista numerico a livello di ordine
di grandezza... sono proprio in quelle località che le percentuali
di differenziata scendono, cioè cadono in una maniera vertiginosa.
Ribadisco, i costi derivanti dal centro di Brissogne sono costi
medi applicati a livello di Sub-ATO: questo è un altro concetto
comunque importante, che non possono scendere al dettaglio del
singolo cittadino, i quali devono essere premiati nel loro
comportamento virtuoso dal Comune con sistemi tariffari che
contengano in futuro meccanismi premianti basati sulla quantità di
rifiuti effettivamente prodotta e differenziata. Io penso questo
sia un altro concetto importante da declinare dal punto di vista
tecnico.
Fatte queste premesse, vorrei fare qualche passaggio in più. Per
quanto concerne i rifiuti indifferenziati - e quindi qualche numero
in più anche per focalizzarci proprio sulla questione -, una quota
della tariffa è altresì composta dall'applicazione del tributo
speciale per lo smaltimento in discarica dei rifiuti solidi, che
viene annualmente determinato sulla base della percentuale di
raccolta differenziata conseguita da ciascun Sub-ATO. Questo è
importante perché ogni singolo Sub-ATO ha una sua filiera, ma anche
un suo risultato. L'importo relativo al 2018 è fissato in 10,33
?/tonnellata di rifiuti avviati allo smaltimento in discarica. Cosa
vuol dire? Ai Sub-ATO che non hanno conseguito nell'anno precedente
il 65 percento della raccolta differenziata viene applicata una
maggiorazione del 20 percento: una penalizzazione che porta il
tributo a 12,40. Ai Sub-ATO che hanno raggiunto e superato il 65
percento vengono applicate riduzioni progressive in rapporto alla
percentuale conseguita. Faccio due esempi - gli esempi sono quelli
che di solito chiariscono bene lo stato dell'arte -: nel 2018 tre
Sub-ATO hanno pagato 7,23, quindi una somma nettamente diversa
rispetto a chi non ha raggiunto certi obiettivi, e un Sub-ATO ha
pagato 6,20, praticamente la metà di quei Sub-ATO che invece non
sono stati premiati. C'è quindi già una certa premialità, che è
forte, stiamo parlando di percentuali che superano il 50 percento e
quindi vi è l'applicazione del tributo speciale, che rappresenta
l'elemento di distinzione tra i Sub-ATO virtuosi e gli altri, ad
oggi mettendo sul tavolo gli ordini di grandezza, ripeto: con
un'apertura totale nell'affrontare a 360 gradi il perimetro del
nostro modello sui rifiuti.
Vorrei ricordare ancora due altre cose, che i Sub-ATO meno
virtuosi - questo è un altro passaggio importante - dovranno in
futuro pagare un tributo speciale ulteriormente aumentato a seguito
del mancato adeguamento alle disposizioni inserite nelle ultime tre
leggi di stabilità dello Stato... che prevedeva il non aumento dei
tributi locali, trovandosi a dover sopportare dei costi per
l'indifferenziata che potrebbero lievitare fino a 21,6, cioè più di
tre volte rispetto a quel dato che vi dicevo su quel Sub-ATO, che,
invece, ha avuto una riduzione molto cospicua e importante,
aumentando notevolmente il divario delle tariffe che saranno
sostenute dal Sub-ATO virtuoso rispetto ai peggiori.
In merito ai timori sulla purezza dei rifiuti conferiti che mi
sembra di avere anche carpito nell'illustrazione - e mi sento di
tranquillizzare i Consiglieri firmatari - attualmente - e questo è
un altro passaggio importante, magari non di dominio pubblico -, i
risultati raggiunti dalla Regione, che vengono certificati
annualmente dai consorzi di filiera del CONAI con tutti i suoi...
chiamiamoli collaboratori, dimostrano una valorizzazione certa di
oltre l'80 percento per tutti i rifiuti conferiti ai fini del
recupero: questa è una percentuale molto alta, ad oggi, fatto salvo
per la plastica, che supera comunque il 50 percento previsto dalla
direttiva comunitaria. Il 100 percento della frazione organica,
così come per i metalli, è avviato a valorizzazione certa e
certificata. Da ciò cosa possiamo desumere? Chiaramente che la
tipologia di raccolta non incide sulla qualità dei rifiuti avviati
alla valorizzazione. Ricordo infine che cercare di contenere le
tariffe - e questo è un passaggio, dal nostro punto di vista,
importante - e mettere in atto politiche di tariffazione premianti
per i cittadini più virtuosi è un atto doveroso, ma - e questo "ma"
ci tengo a dirlo -, dal punto di vista politico, forse è la parte
più importante della discussione su questa mozione - e avremo modo
anche su questo di declinarlo in commissione - è il rispetto per
l'ambiente che passa attraverso una corretta gestione dei rifiuti,
ma non può passare solo unicamente attraverso le leve economiche,
occorre invece lavorare sulla consapevolezza e sui comportamenti
dei cittadini. Dico questo perché ho avuto modo in questi giorni
proprio nel predisporre anche la risposta di confrontarmi e avere
comunque del materiale rispetto ad ambiti, Sub-ATO, comunità
virtuosissime, che, ad esempio, sul territorio nazionale stanno
registrando lievi recessioni delle percentuali di differenziata
proprio perché la leva economica oltre un certo limite non fa
scattare un maggiore impegno da parte del cittadino. Cosa voglio
dire con questo? È ottima la leva economica, sono ottime le azioni
da mettere in campo, ma c'è un "ma" che è fondamentale, anche dal
punto di vista politico. Prima il collega Vesan giustamente diceva:
"noi abbiamo un altro ruolo: quello di natura politica e di
indirizzo", e su questo vorrei soffermarmi, noi abbiamo un'altra
leva che non è solo quella economica. Dato atto che la situazione
del recupero e della valorizzazione dei rifiuti raccolti in forma
differenziata e qualificata e che la Regione, come risulta dai dati
pubblicati dai consorzi di filiera del CONAI, è fra le migliori in
Italia negli obiettivi perseguiti ad oggi; considerato che i
criteri applicati dalla Regione per la determinazione delle tariffe
di smaltimento dei rifiuti sono coerenti sia con le direttive
nazionali che con l'accordo ANCI-CONAI, la Valle d'Aosta è l'unica
Regione in Italia che ha sottoscritto direttamente con tale
consorzio, oltre che aver successivamente sottoscritto le
convenzioni con i singoli consorzi di filiera e che rispettano
pertanto la gestione per filiere, con l'attribuzione dei costi e
degli introiti specifici per tipologia di rifiuto, come risulta
chiaramente dalle tabelle allegate da parte vostra, l'altra tabella
è praticamente quella con gli ordini di grandezza che vi ho messo
in evidenza poc'anzi.
Termino dicendo ai colleghi che hanno presentato tale mozione
che non ci sottraiamo al confronto né politico, né tecnico, perché
comunque, per poter prendere delle decisioni di natura politica,
dobbiamo avere una visione e soprattutto un perimetro a 360 gradi
della situazione della Valle d'Aosta. Con questo quindi chiederei
ai colleghi, se è possibile, di ritirare questa mozione con
l'intenzione, come ho detto prima all'inizio della replica, di
confrontarci in commissione, se non avremo modo di chiudere il
cerchio martedì prossimo, calendarizzando anche un secondo incontro
da parte mia e da parte del Governo regionale. C'è la volontà di
affrontare le criticità ma soprattutto, guardando al futuro e
cercando di mettere in campo le migliori soluzioni, con un occhio
di riguardo, se me lo permettete, che la questione non sia solo di
natura economica, ma che prettamente sia più di natura
ambientale.
Dalle ore 10:25 assume la presidenza il Vicepresidente
Rollandin.
Rollandin (Presidente) -
Ha chiesto la parola la collega
Pulz, ne ha facoltà.
Pulz (ADU VDA) -
Ringrazio l'Assessore per la risposta
ricca e oculata e anche i colleghi Cinque Stelle, che hanno
collaborato alla stesura della mozione e tutti i Consiglieri che
hanno ritenuto di arricchire questo dibattito con i loro
interventi. Vedo che altri colleghi si sono prenotati e questo ci
fa piacere. La mozione è volta innanzitutto, come avrete capito, a
ottenere che anche il Valle d'Aosta venga applicato il principio di
legge: "chi più inquina più paga", secondo la normativa europea e
nazionale, purtroppo, il sistema tariffario adottato dalla Regione
Valle d'Aosta al contrario premia ancora "chi più inquina" e questo
lo hanno ribadito, molto sinceramente, tutti i colleghi che
ringraziamo. Non è accettabile né da un punto di vista logico, a
cui sono molto affezionata, né da quello etico, a cui sono allo
stesso modo molto affezionata, e nemmeno dal punto di vista legale
che gli utenti serviti dalla raccolta stradale, che produce rifiuti
differenziati di scarsa qualità, paghino meno di quelli serviti
dalla raccolta porta a porta, che produce materiale invece molto
meno inquinante. Il nostro vivo auspicio sarebbe che l'Assessore
all'ambiente, come primo responsabile della politica del riciclo
dei rifiuti, intendesse al più presto sanare questa illogica
aberrazione proprio a partire da oggi, anche per evitare di esporsi
a dei ricorsi in sede giudiziaria. Non riteniamo quindi affatto di
dover ritirare questa mozione, anzi scopriamo con un certo
dispiacere, Assessore, che lei non apprezza proprio il vino
migliore, chiediamo quindi che la mozione venga messa ai voti. Da
parte mia sarò comunque felice di continuare a riflettere sul tema
e collaborare su questa centrale questione dei rifiuti per una
migliore gestione dell'ambiente e un suo più efficace rispetto
nella III Commissione, di cui mi onoro di far parte. Spero che
possiamo anche in quella sede immaginare una migliore
collaborazione con gli Enti locali, come sottolineava bene il
collega Bianchi. Grazie a tutti quindi per l'impegno preciso che
vorremo prendere subito insieme in una direzione più virtuosa per
tutti cittadini, che, come spiegava bene il collega Vesan, è
proprio urgente e non possiamo più rimandare.
Presidente -
Ha chiesto la parola il collega Vesan, ne ha
facoltà.
Vesan (M5S) -
Solo due
puntualizzazioni alla
replica dell'Assessore Chatrian, che sono contento che abbia preso
in mano il
dossier
in questo tempo che ha avuto a
disposizione e si sia confrontato soprattutto sulle realtà degli
Enti locali relativamente al servizio raccolta dei rifiuti. Temo
però che la distanza nel tempo che separa la sua posizione di
Consigliere rispetto a quando era Sindaco di Torgnon non le abbia
permesso di apprezzare nello specifico dettaglio come funziona il
servizio di raccolta dei rifiuti presso gli Enti locali. La collega
Pulz ha parlato della possibilità di valorizzare le raccolte
differenziate in funzione della loro tipologia di raccolta, cioè
separare, se possibile, i flussi del porta a porta rispetto ai
flussi della raccolta stradale e l'Assessore ci ha detto che questo
non è possibile, che prima di tutto non è competenza
dell'Amministrazione regionale, ma degli Enti locali che raccolgono
tutto assieme. Non è tristemente così, perché la raccolta stradale
in gran parte del territorio regionale ormai viene organizzata con
dei sistemi seminterrati o con dei sistemi a cupole fuori terra,
che hanno un sistema di raccolta legato a un gancio di sollevamento
con la gru, che vengono scaricati così come sono dentro ai camion
per il trasporto e questi camion vanno alla discarica di Brissogne.
È vero che l'intestatario della bolletta è sempre l'
Unité
,
ma il viaggio di raccolta dei rifiuti - cito l'esempio che conosce
probabilmente meglio anche lei, Assessore: quello delle
Unités
dove entrambi abitiamo: Valtournenche e Torgnon, dove
hanno un sistema di raccolta con contenitori seminterrati - di quei
Comuni fino alla discarica di Brissogne viene fatto con un mezzo
espressamente dedicato, perché i due sistemi di raccolta non sono
compatibili. Il porta a porta, invece, viene raccolto sul tutto il
territorio valdostano con degli autocompattatori, che è vero che si
travasano l'un l'altro, ma non hanno la possibilità di travasare su
un camion grande con la gru e quindi travasano solo su
autocompattatori di dimensioni maggiori, fino a 16 anche 18 metri
cubi, questi mezzi vanno direttamente a Brissogne. Se vogliamo fare
una separazione di questi flussi, quindi questa separazione può
essere fatta con una competenza regionale, cioè la gestione della
discarica di Brissogne e delle frazioni. È quindi invece possibile
in capo all'Amministrazione regionale fare politiche che portino a
questo tipo di separazione.
Sempre nel suo intervento, lei ha citato questi picchi e queste
problematiche legate all'affluenza turistica. È vero, c'è una
grossa stagionalità, c'è un quantitativo di rifiuti raccolto molto
più alto nei mesi di gennaio, di luglio e di agosto rispetto agli
altri mesi, ma non è così vero che ci sia una rispondenza sulla
qualità della raccolta differenziata in funzione di questa
stagionalità. Faccio il triste esempio sempre dei due Comuni che le
ho citato e il comune di Valtournenche, dove le seconde case sono
circa il triplo delle prime case e dove l'affluenza turistica è
consistente con la stagione invernale lunghissima, fin dal 2017 è
riuscito a superare il 60 percento di raccolta differenziata con un
sistema di raccolta della componente domestica esclusivamente
stradale, con il porta a porta del settore domestico. Altri Comuni
con la stessa tipologia non sono riusciti a ottenere questo
risultato, quindi, in realtà, la possibilità di intervenire nei
confronti dell'Ente locale per un maggiore impegno e una maggiore
dedizione alla raccolta c'è e il dare la colpa ai turisti sulla
mancata qualità della raccolta differenziata è una scusa e chi
opera nel settore all'interno degli Enti locali si è accorto che
non ha più questo significato e anche su questo si può
intervenire.
Veniamo invece alla questione del tributo regionale, per cui le
ci ha ricordato che esiste già, con l'approvazione del nuovo piano
rifiuti, dal 2015 una modulazione del tributo regionale per lo
smaltimento in discarica, che permette a chi è particolarmente
virtuoso in una fattispecie, se non ricordo male, che ha superato
il 75 percento della raccolta indifferenziata, o solo il 70, non
sono certo, ha un tributo regionale di 6,20 ? a tonnellata di
indifferenziato, mentre il tributo regionale per quelli meno
virtuosi, cioè tutti quelli che non hanno raggiunto il 65 percento
è di 12,40. La differenza tra chi fa tanto meglio e chi fa il
peggio normale, cioè meno dell'obiettivo di legge, anche fosse a
64,9, è di circa 6 ?, cioè tra 12,40 e 6,20, parlerò anche
dell'aggiornamento con l'adeguamento della legge. Vediamo la
situazione allo stato attuale, stiamo parlando di una
valorizzazione che ha un peso pari a 6 ? a tonnellata fra chi fa il
meglio in assoluto e chi fa il peggio in assoluto, qualcosa meno di
6 ? a tonnellata, quando la nostra proposta permette una
differenziazione per quello che riguarda la tariffa
dell'indifferenziato di quasi 20 ? e quindi decisamente più
significativa. È solo una leva economica, è vero, ma noi non siamo
nelle condizioni più virtuose in cui la leva economica pesa così
poco.
Veniamo invece all'adeguamento dei tributi, cioè finalmente le
leggi finanziarie dello Stato ci permettono di adeguare i nostri
tributi regionali e quindi applicheremo il tributo previsto dal
piano del 2015, e lei ci cita il fatto che il tributo per chi non
raggiunge il risultato diventerà molto più alto, diventerà 21,06.
Il dato che non ci riporta, ma che comunque è particolarmente
importante, è che questa sanzione ha comunque una percentuale di
penalizzazione rispetto a un tributo che si alza complessivamente.
Anche il tributo per quelli più virtuosi quindi non sarà 6,20 e
pertanto non è affatto vero che è tre volte tanto, crescerà anche
il tributo per quelli più virtuosi e che separano bene; dunque il
delta non è tre volte tanto, come lei ha detto, ma è decisamente
più significativo.
Veniamo invece alla valutazione degli ottimi risultati ottenuti
dalla vostra Amministrazione regionale grazie al fatto che la
Regione contratta direttamente con CONAI e con tutti i suoi
associati di filiera per quello che riguarda la valorizzazione
economica del rifiuto differenziato. Ecco, è vero che questa è
un'opportunità, nel senso che l'Amministrazione regionale potrebbe
avere in questa maniera più peso rispetto all'ANCI e anche la
possibilità di tarare meglio questo risultato utile. In realtà, non
sfrutta in modo adeguato il suo peso, perché noi sulla
valorizzazione delle materie plastiche, che è la parte in questo
momento più onerosa... cioè, per quanto riguarda la tariffa,
abbiamo stabilito che tutta la raccolta del multimateriale in
plastica e metalli viene pagata dai cittadini 50 ? a tonnellata in
più, oltre al costo del servizio per la raccolta. Ebbene, in altri
Paesi europei i famosi 120 euro che noi abbiamo ottenuto a
tonnellata per questo tipo di materiale sono molto più alti. Anche
a livello di contratto ANCI-CONAI ci sono dei valori più alti e
questi valori sono stabiliti in funzione della qualità della
plastica conferita. Noi abbiamo fatto un contratto con CONAI per
cui la nostra plastica, proprio per il fatto che la raccogliamo in
modo multimateriale mescolata con i metalli e mescolata anche a
plastiche dure che non sono imballaggio, viene riconosciuta la
tariffa più bassa a livello nazionale. All'estero la valorizzazione
della plastica tramite i consorzi di filiera di riciclaggio
consente di ottenere cifre che sono il doppio di quella che il
CONAI concede agli italiani e noi dovremmo valorizzare, diciamo,
questa nostra autonomia contrattuale andando in quella direzione e
non nella valorizzazione al livello più basso perché ci viene più
comodo conferire la plastica a livello qualitativo più basso.
Infine, visto che ho pochi secondi ancora, tantissime volte,
quando lei sedeva dalla nostra parte dell'aula, ha fatto questa
dichiarazione - e l'ho sentita fare in televisione anche quando
ancora io non sedevo in questa parte dell'aula -:
"
l'Amministrazione lavora per atti
", ed è questo il motivo
per cui noi chiediamo che da questo Consiglio esca una mozione
approvata e non il ritiro della stessa, perché lei, in cambio della
votazione della discussione sulla mozione, ci propone la sua buona
intenzione, che è quello che ci ha dichiarato poco fa, cioè
l'intenzione di discutere in commissione. Ebbene, noi, come
Consiglio, lavoriamo per atti e quindi chiediamo che sia posta in
discussione questa mozione e che tutti i Consiglieri possano
esprimere quello che, di fatto, è sostanzialmente un indirizzo nei
confronti del suo operato. Se lei e l'attuale maggioranza intendete
rifiutare questo indirizzo da parte di quest'aula... e il non
intervento da parte dell'aula sulla discussione, vi assumerete le
vostre responsabilità, com'è giusto che faccia qualunque
maggioranza. Noi abbiamo dato la nostra disponibilità a lavorare
congiuntamente in questa direzione e con questa mozione, non è che
guadagni qualcosa la minoranza dal fatto di modificare le tariffe
sulla raccolta dei rifiuti. Se preferite lavorare in modo autonomo
e senza il coinvolgimento di tutta l'aula, siete naturalmente
liberi. Chiedo scusa se ho sforato.
Presidente -
Ha chiesto la parola il collega Bertin, ne
ha facoltà.
Bertin (RC-AC)
- Con questa mozione si voleva
semplicemente andare a rafforzare un principio che, tra l'altro, è
contenuto anche nelle direttive europee a cui faceva riferimento
l'Assessore: il principio di "chi più inquina più paga", un
principio che deve per forza ispirare il sistema di gestione dei
rifiuti, e questo è un effetto virtuoso su tutto il sistema, anche
sulla parte a cui accennava l'Assessore riguardante la produzione
stessa dei rifiuti. Aumentando i costi il cittadino è disinvogliato
a produrre maggiori rifiuti, pertanto è un principio che deve
ispirare tutto il sistema e questa mozione andava, nei limiti del
possibile, a rafforzare questo principio. L'Assessore ha detto che
non è una questione essenzialmente economica, su questo siamo
d'accordo in parte; in realtà, i valdostani, da un punto di vista
generale e, se vogliamo, culturale, hanno espresso chiaramente la
loro disponibilità a fare la loro parte e lo hanno fatto con un
referendum: l'unica Regione d'Italia, gli unici cittadini che hanno
espresso chiaramente la loro disponibilità. Sulla parte culturale e
sulla sensibilità ambientale pertanto certo si può continuare a
sensibilizzare, ma c'è una disponibilità da parte dei cittadini,
poi bisogna passare all'aspetto premiale e premiare chi ha dei
comportamenti virtuosi e penalizzare chi non ne ha, orientando il
sistema proprio in questo senso.
Ci chiedete di rinviare questa mozione. Come precisava il
collega Vesan, i tempi sono stretti, sono anni che aspettiamo di
dare un'accelerata a queste cose. Quando sento questi discorsi, mi
viene in mente l'ineffabile Ministro Toninelli: "pochi mesi,
massimo anni", e qui non sono più anni e neanche mesi, bisogna
prendere una decisione: non ispiriamoci al Ministro Toninelli
perché non è proprio il caso!
Presidente -
Ha chiesto la parola il collega Gerandin, ne
ha facoltà.
Gerandin (MOUV')
-
Ringrazio i colleghi che sono
intervenuti e quelli che hanno presentato questa mozione. Sarò
molto breve, nel senso che questo è un argomento che è stato
oggetto di discussione più volte in quest'aula nei vari passaggi e
anche nelle precedenti legislature. Devo dire che è stato anche un
argomento dove c'è stata una larga condivisione, questo penso che
sia innegabile, e questa larga condivisione era nata anche dal
principio che era stato condiviso da tutti: "chi inquina paga". Mi
pare che quanto proposto in questa mozione, in cui si dice:
"troviamo un metodo per ribadire questo principio sacrosanto", sia
in perfetta linea con la discussione avvenuta negli anni in
quest'aula. Lei, Assessore, ci ha letto tutta una serie di dati,
che sono assolutamente corretti, ci mancherebbe - tra l'altro,
posso dire che, per quello che riguarda i dati della Valle d'Aosta,
sono dei dati virtuosi in un contesto italiano, per cui è
innegabile la cosa -, però io penso che il vero fine, il vero scopo
di questa mozione sia quello di dire: "beh, se siamo già bravi,
possiamo anche fare qualcosa di più, diamo un altro segnale, un
segnale più forte". Introdurre un criterio di premialità su chi
differenzia meglio io sono certo che vada in questo senso, anche in
passavo, dicevo, si è condiviso questo tipo di percorso. Lei ha
parlato di tariffe di conferimento di RSU molto diverse nelle varie
Unités
legate alla percentuale di differenziata; è
assolutamente vero, però probabilmente questa mozione va oltre, nel
senso che non va a dire: "io all'interno del costo di conferimento
della differenziata premio chi fa una migliore differenziata e chi
meno...", ma dice: "io voglio privilegiare il discorso del
differenziato rispetto all'indifferenziato", dopodiché i criteri di
premialità o di penalizzazione sono chiaramente legati a quel
discorso tariffario che lei faceva presente. Lei parlava anche di
località turistiche in difficoltà per quanto riguarda il discorso
delle seconde case, della popolazione fluttuante, ma ci sono anche
località turistiche molto virtuose, nel senso che non
obbligatoriamente il discorso della popolazione fluttuante, della
popolazione turistica, delle seconde case deve essere e deve
continuare a essere un sistema penalizzante.
Voglio essere molto breve: io ero convinto che il Governo
avrebbe accettato questa mozione apprezzando quell'annunciato
percorso che lei ci ha detto in commissione in cui si dovrebbe
rivedere un po' il sistema legato ai rifiuti, riservandosi
probabilmente di dire: "io accetto e condivido questo principio
sacrosanto, mi riservo, come Governo, come Esecutivo, come Giunta,
di dire: "non per forza debbo accettare che sia questa la tabella,
quella proposta, quella che va a differenziare, ma il principio non
posso negarlo"". Il principio non deve essere negato e quello che
mi aspettavo da questo Governo e da lei, Assessore - anche perché
comunque lei è stato uno dei grandi fautori di questo tipo di
battaglia sul differenziato -, era che si accettasse questa mozione
come una mozione di indirizzo, un impegno, senza prendere come
obbligatoria per forza questo tipo di tabella, perché io immagino
che un Governo debba avere la possibilità eventualmente di fare
delle rimodulazioni diverse, ma non può negare un principio e un
impegno.
Presidente -
Ha chiesto la parola l'Assessore Chatrian,
ne ha facoltà.
Chatrian (ALPE) -
Ringrazio i
colleghi che sono
intervenuti in replica. Colleghi, penso che abbiate avuto modo di
ascoltare il mio intervento. Ho voluto utilizzare pochissimi dati
proprio per mettere in evidenza invece principi, valori e obiettivi
da raggiungere. Io penso che - e mi sembra di aver capito che siete
d'accordo su questo - sia più opportuno affrontare in commissione
l'elencazione eventualmente di dati, di differenze fra i vari
ambiti; l'esempio che ho citato parlando dei grandi numeri legati
alle località turistiche, è la Valdigne. Collega Vésan, lei ha
ricordato invece i numeri della Mont-Cervin, grazie per avere
declinato le differenze, i motori diversi anche negli ambiti simili
ma che hanno risultati diversi. Io penso che nella replica di
qualche collega sia stato messo in evidenza proprio dove noi
possiamo intervenire e dove noi potremmo fare eventualmente la
differenza. C'è dello spazio, non abbiamo votato contro questa
mozione, non abbiamo fatto una controproposta perché ci sembrava
invece, a livello di metodo di lavoro, in maniera serena di poter
mettere nero su bianco le varie posizioni e le varie soluzioni in
commissione, dopodiché oggi potevamo approvare questa mozione
modificata? Forse sì, ma ci è sembrato invece più corretto
politicamente affrontare la questione nel merito, anche perché
avevamo avuto modo in queste settimane di interloquire con altre
località e comunità che, come vi ho detto stanno regredendo,
legando il tutto solo alla questione di natura economica e quindi,
dal nostro punto di vista, ci sembrava invece basilare affrontare
tale questione.
Dato che il collega Vesan prima ha elencato dettagli che io
avevo ma che non ho messo in evidenza perché mi sembravano
superflui, però i numeri quelli invece non mentono, allora sono
obbligato a fare un po' di chiarezza per quanto riguarda i rifiuti
indifferenziati. È già così: "chi più inquina più paga", e quindi
questo è il valore principale, ma ci sono altre due elementi molto
importanti che dobbiamo però ribadire: il primo, il minimo e il
massimo del tributo sono fissati dallo Stato, questo che sia chiaro
anche a chi ci ascolta, perché altrimenti siamo i virtuosi... Noi
possiamo giocare la partita all'interno di quel
range
e
anche su questo di solito gli ordini di grandezza non mentono e
anche i numeri non mentono, fino al 2018 fino al 65 percento il
tributo totale ammontava a 12.4 ? con una maggiorazione del 20
percento. Per il Sub-ATO che invece ha una percentuale di raccolta
che va dal 75 all'80 percento, la riduzione è del 40 percento...
6.2?, quindi è la metà, da 12.4 a 6.2, non penso che sia una
qualche percentuale così... 6.2 è la metà di 12.4. Per il 2018 -
soprattutto per chi ci ascolta, perché le informazioni devono, dal
nostro punto di vista essere corrette - l'importo del tributo fino
al 65 percento è di 18 ?, maggiorato del 20 percento per il tributo
speciale, il costo è di 21.6, per lo stesso Sub-ATO che nel 2018
aveva una riduzione della metà. Per quanto riguarda il 2019, invece
sarà due volte e mezzo, sempre per chi ci ascolta, quindi gli
ordini di grandezza sono questi, quindi il Sub-ATO che oggi ha
pagato 6.2 con la nuova tariffazione pagherà 9, il Sub-ATO che non
arriva al 65 percento pagherà 21.6, solo per fare un po' di
chiarezza anche per chi ci ascolta, altrimenti qui sembra la
pallottoliera dei numeri, ma già oggi "chi inquina di più paga
molto di più". Gli ordini di grandezza sul 2019 sono 21.6 per chi
non arriva al 65 percento, per chi arriva a 80-85 percento 9, 75-80
praticamente 10.8.
L'altro passaggio comunque da non sottovalutare è che anche per
quanto riguarda la contrattazione legata a Valeco, bisogna tenere
presente che a monte ci sono delle gare e le piattaforme CONAI, per
avere il massimo contributo in relazione alla qualità della
plastica... non è vero praticamente che la contrattazione... anche
perché è Valeco ora che fa periodicamente le gare. Un altro
passaggio importante è che per il CONAI non è vero che possiamo
contrattare direttamente, anche perché a monte c'è un accordo
quadro. Io pensavo sinceramente, colleghi, di non entrare in questi
singoli dettagli, poi se dobbiamo entrare nei singoli dettagli
anche in Consiglio, facciamolo mettendo sul tavolo però i paletti e
dove noi possiamo modificare in positivo o in negativo quelli che a
questo punto non sono più degli indirizzi ma degli ordini di
grandezza.
Termino dicendo che, per quanto ci riguarda, per quanto riguarda
questa maggioranza, su questo tema affronteremo in commissione la
questione cercando, come ho detto prima, di mettere al primo
posto... che è fondamentale, che non è solo legato al discorso
della sensibilizzazione ma che va oltre, che è legato alla
prevenzione. Facciamo solo attenzione che poi a un certo punto, nel
momento in cui si mettono in campo delle azioni o delle misure dove
i numeri sono molto più piccoli e parlo di comunità, località,
piccole e anche poco turistiche, deve esserci un buon equilibrio
tra le azioni che si mettono in campo e poi il risultato finale,
che poi è "chi più inquina più paga".
Io quindi penso che, in un'ottica proprio di ragionamento e di
modello VdA sui rifiuti, ci sia la possibilità di fare ancora
meglio, intervenire su delle altre azioni e altre misure prendendo
anche spunto dalle proposte che sono state fatte da certi
colleghi... io penso che l'Amministrazione, se così è, debba invece
invertire la rotta e trovare delle soluzioni per potere essere la
prima a migliorare il rapporto tra la raccolta del verde e tra...
se certi servizi vengono erogati direttamente dall'Amministrazione
regionale.
Presidente -
La parola al Presidente della
Giunta.
Fosson (GM)
- Faccio un breve intervento per dire che,
pur nel rispetto di tutti gli interventi che sono stati fatti
questa mattina in aula su un argomento molto complesso, su cui
però, come ha precisato il collega Gerandin, c'era già stata una
grande condivisione. Riaffermo da parte del Governo, ma lo ha già
fatto bene l'Assessore, il sostegno al principio che "chi più
inquina deve pagare di più", principio che è stato riaffermato, che
c'è già e che forse va potenziato. Esprimo il rammarico del Governo
per non aver accolto questo desiderio di discutere e approfondire
insieme un argomento così difficile, con l'apertura dell'Assessore,
che è stata molto ampia, che aveva subordinato la delibera a una
discussione in commissione, quindi era un percorso molto aperto,
molto condiviso. Ci dispiace questo doverci dividere su un
argomento che poteva unirci di più proprio con questi presupposti.
La nostra comunque è una posizione non contraria di astensione e
ribadiamo questa intenzione del Governo di aprire in breve tempo
una discussione su tutto l'argomento aperta a tutti i contributi
utili.
Presidente -
Ci sono altri interventi? La parola al
collega Vesan per il terzo intervento.
Vesan (M5S) -
Intervengo per dichiarazione di voto, se è
possibile, visto che il Presidente ha fatto la dichiarazione di
voto a nome della maggioranza. Naturalmente il nostro voto su
questa mozione è favorevole, anche perché la valorizzazione
numerica, come ribadita dall'Assessore, è importante, è consistente
e merita di essere votata. Lui ha parlato di organi di grandezza di
tre volte tanto; è vero noi passiamo dalla massima penalità di
21,00 ? alla minima penalità di 9,00 ? con una differenza di 11,6 ?
a tonnellata, questo vuol dire che con il vigente sistema la
Comunità montana, che butta una tonnellata di bucce di mela
nell'indifferenziato, viene penalizzata con una sanzione di 11,6 ?
a tonnellata. Con il sistema di calcolo da noi proposto questa
differenziazione, cioè il valore di una tonnellata di buccia di
mela che viene buttata nel differenziato rispetto a una tonnellata
di bucce di mela che viene buttata nella raccolta dell'organico
viene valorizzato con 97,00 ? a tonnellata. Lì quindi ci sono
ordini di grandezza diversi e lì possiamo andare a incidere solo
per quest'annualità e quindi noi insistiamo con la nostra mozione.
Siamo naturalmente disponibili al confronto in commissione, non
vorrei che questa nostra insistenza nel votare la mozione fosse
presa come un'indisponibilità al dialogo, indisponibilità al
dialogo è semmai quella che abbiamo trovato dall'altra parte e
quindi, come Movimento Cinque Stelle, noi voteremo a favore della
mozione presentata.
Presidente -
Ci sono altri interventi? Se non ci sono
altri interventi, passiamo alla votazione. La votazione è aperta.
La votazione è chiusa.
Presenti: 35
Votanti: 17
Favorevoli: 17
Astenuti: 18 (Baccega, Bertschy, Bianchi, Borrello, Certan,
Chatrian, Daudry, Farcoz, Fosson, Marquis, Morelli, Nogara,
Restano, Rini, Rollandin, Sorbara, Testolin, Viérin)
Il Consiglio non approva.
