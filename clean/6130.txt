Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 573 del 15 maggio 1984 - Resoconto
OGGETTO N. 573/VIII - DISEGNO DI LEGGE CONCERNENTE: "AUMENTO
DELLO STANZIAMENTO ANNUO PREVISTO PER L'APPLICAZIONE DELLA L.R.
21.12.1977, N. 72, CONCERNENTE: ORDINAMENTO DELLA PROFESSIONE DI
MAESTRO DI SCI E DELLE SCUOLE DI SCI IN VALLE D'AOSTA".
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN - (U.V.):
Je pense que la relation est assez
claire; il s'agit d'augmenter la prévision de financement de la loi
72, qui prévoyait des interventions pour les moniteurs de ski.
Depuis quelque temps est augmenté même le travail pour les
moniteurs et tout le monde est d'accord sur l'importance de cette
profession. Donc je pense qu'on voudra bien voter ce projet de
loi.
PRESIDENTE:
Ha chiesto di parlare il Consigliere Millet,
ne ha facoltà.
MILLET - (P.C.I.):
Su questo disegno di legge siamo
d'accordo e lo voteremo, solo che vorremmo sottolineare due
questioni.
Avendo visto il bilancio dell'Associazione dei maestri di sci
dell'anno precedente, abbiamo notato che, a fronte di un contributo
per l'ordinaria amministrazione di 30 milioni della Regione, c'è
stato un versamento di quote sociali a vario titolo di circa 17
milioni, in quanto in Commissione è stato detto che tutti i corsi
erano autofinanziati.
Dal momento che gli iscritti sono 420 maestri su 800, riterremmo
che forse sarebbe opportuno che il prossimo anno il contributo per
le spese ordinarie sia quantificato con riferimento alle quote
versate, in modo di stimolare anche un incremento, e semmai di
finanziare anche i corsi, perchè riteniamo che migliorare la
propria professionalità sia giusto.
Quindi, anche se sostanzialmente saranno mantenuti i contributi,
bisognerebbe cercare di studiare, per il prossimo anno, questa
diversificazione.
PRESIDENTE:
Si passa all'esame dell'articolato. Do
lettura dell'art. 1:
Art. 1
Lo stanziamento annuo previsto per l'applicazione della legge
regionale 21.12.1977, n. 72, concernente "Ordinamento della
professione di maestro di sci in Valle d'Aosta" è aumentato di L.
10 milioni.
Il corrispondente onere graverà sul cap. 37450 del bilancio
preventivo della Regione per l'anno 1984, che a tal fine viene
aumentato di L. 10 milioni, e sui corrispondenti capitoli dei
bilanci futuri.
Alla copertura dell'onere di cui ai commi precedenti,
previsto in annue L. 10 milioni, si provvede, per quanto concerne
l'esercizio 1984 mediante riduzione di pari importo dello
stanziamento iscritto al cap. 50000 ("Fondo globale per il
finanziamento di spese per l'adempimento di funzioni normali" -
Spese correnti - Settore 2 - Sviluppo economico ) della Parte Spesa
del bilancio preventivo della Regione per l'anno 1984.
Per gli anni 1985 e 1986, la copertura dell'onere di L. 20
milioni è assicurata dalle risorse disponibili relative al
programma 2.2.2.12 (Interventi promozionali per il turismo) del
bilancio pluriennale 1984/1986.
Per gli anni successivi gli oneri previsti saranno iscritti
con le leggi di approvazione dei rispettivi bilanci di
previsione.
PRESIDENTE:
Metto in approvazione l'art. 1
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE:
Do lettura dell'art. 2:
Art. 2
Al bilancio preventivo della Regione per l'esercizio 1984
sono apportate le seguenti variazioni:
PARTE SPESA
Variazione in diminuzione:
Cap. 50000 - Fondo globale per il finanziamento di spese per
l'adempimento di funzioni normali (Spese correnti) - Settore 2 -
Sviluppo economico.
L. 10.000.000
Variazione in aumento:
Cap. 37450 - Contributi per corsi per aspiranti maestri di
sci e per maestri di sci e contributi per il funzionamento della
relativa associazione.
L. 10.000.000
PRESIDENTE:
Metto in approvazione l'art. 2
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE:
Do lettura dell'art. 3:
Art. 3
La presente legge è dichiarata urgente ai sensi del 3° comma
dell'art. 31 dello Statuto Speciale ed entrerà in vigore il giorno
successivo a quello della sua pubblicazione nel Bollettino
Ufficiale della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE:
Metto in approvazione l'art. 3:
ESITO DELLA VOTAZIONE
Presenti 24
Votanti 24
Maggioranza 18
Favorevoli 24
Il Consiglio approva all'unanimità
PRESIDENTE:
Metto in approvazione la legge nel suo
complesso per scrutinio segreto:
VOTAZIONE A SCRUTINIO SEGRETO
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
