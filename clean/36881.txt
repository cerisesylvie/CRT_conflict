Classificazione
CONSIGLIO REGIONALE
Attività consiliare d'aula



Oggetto del Consiglio n. 783 del 22 ottobre 2014 - Resoconto
OBJET N° 783/XIV - Communications du Président du Conseil
régional.
Presidente -
Punto 1 all'ordine del giorno.
Je vous communique que la proposition de loi suivante a été
déposée à la Présidence du Conseil:
Proposition de loi n° 41, présentée par les Conseillers
régionaux Donzel, Carmela Fontana et Guichardaz le 14 octobre 2014:
"Disposizioni in materia di rappresentanza di genere. Modificazioni
alla legge regionale 9 febbraio 1995, n. 4 (Elezione diretta del
sindaco, del vice sindaco e del consiglio comunale)" à l'examen de
la I
e
Commission.
Une proposition d'acte administratif a été également
déposée:
Parere sullo schema di decreto legislativo concernente norme di
attuazione dello Statuto speciale della Valle d'Aosta/Vallée
d'Aoste, in materia di abrogazione di disposizioni concernenti la
Commissione di coordinamento e il Presidente della Commissione di
coordinamento à l'examen de la I
e
Commission.
Je vous informe aussi que, à partir du 9 octobre, les réunions
suivantes ont eu lieu:
- Bureau de Présidence: 2
- II
e
Commission: 2
- III
e
Commission: 1
- IV
e
Commission: 2
- V
e
Commission: 1
- I
e
e II
e
Commissions: 1
- II
e
e IV
e
Commissions: 1
Il 14 ottobre scorso, la Presidenza del Consiglio ha ricevuto
copia del ricorso in appello promosso da Manuela Ghillino innanzi
al Consiglio di Stato per la riforma della sentenza del TAR Valle
d'Aosta n. 47/2014. Con tale pronuncia il TAR aveva respinto il
ricorso promosso dalla stessa Ghillino contro la delibera del
Consiglio regionale di rinnovo integrale del Comitato regionale per
le comunicazioni della Valle d'Aosta.
Lunedì 20 ottobre, a Venezia, ho partecipato al seminario del
gruppo di lavoro "Politiche di coesione" della Conferenza delle
Assemblee legislative europee sul tema "Politica di coesione e
federalismo finanziario: un binomio vincente per sostenere lo
sviluppo". L'incontro ha visto la partecipazione di numerosi
rappresentanti dei Consigli regionali italiani ed europei, di
esperti di economia, di diritto internazionale e di politiche
fiscali.
Le Consigliere regionali Carmela Fontana e Patrizia Morelli,
accompagnate dal gonfalone della Regione autonoma Valle d'Aosta,
hanno partecipato, domenica 19 ottobre 2014, alla Marcia della Pace
Perugia-Assisi.
Vi è stato altresì, la scorsa settimana, un sopralluogo della
III Commissione per approfondimenti sulle tematiche dei rifiuti, in
Veneto.
Chiedo scusa, volete che riprenda alcuni punti? No, ma il
discorso è che c'era il microfono un po' basso. Ci sono interventi
di Consiglieri? La parola al collega Borrello.
Borrello (SA) -
Grazie Presidente. Buongiorno a tutte le
colleghe e a tutti i colleghi.
Solo per relazionare brevemente, in merito alla visita che
abbiamo fatto come III Commissione consiliare allargata alle forze
politiche non presenti all'interno della stessa commissione (quindi
ai colleghi del PD e del Movimento Cinque Stelle), su quanto
abbiamo prodotto nella giornata di giovedì 16 e di venerdì 17
ottobre. Abbiamo ritenuto, come III Commissione consiliare, di
completare quello che è il percorso formativo che abbiamo
intrapreso all'interno della commissione stessa, effettuando
quattro sopralluoghi, in due giornate, così suddivisi: da una parte
abbiamo verificato quelle che sono le caratteristiche dal punto di
vista gestionale di due impianti e, successivamente, abbiamo fatto
un'analisi in merito agli aspetti di impiantistica rispetto ad
altre due tipologie di impianti presenti nell'est d'Italia.
Ritengo a nome della commissione di poter esprimere
soddisfazione in merito a questi sopralluoghi e a questa visita,
perché ci ha permesso di approfondire queste tematiche importanti
che vedono l'Amministrazione regionale impegnata per poter
risolvere quella che è la problematica dei rifiuti all'interno
della Regione Valle d'Aosta. Grazie.
Presidente -
Grazie collega Borrello. La parola alla
collega Carmela Fontana.
Fontana (PD-SIN.VDA) -
Grazie Presidente.
Domenica 19 ottobre, insieme alla collega Consigliera Patrizia
Morelli, abbiamo avuto il privilegio di rappresentare la nostra
Regione alla Marcia della Pace Perugia-Assisi. Accompagnate dal
gonfalone della Regione autonoma Valle d'Aosta, abbiamo marciato
per testimoniare ancora una volta, insieme alle migliaia di persone
presenti, il nostro impegno quotidiano nella diffusione della
cultura della pace, della solidarietà e al servizio del bene
comune. Il tema della marcia di quest'anno, "Cent'anni di guerra
bastano", ci ricorda nel centenario della Prima Guerra Mondiale
l'alto tributo di vite umane, in rapporto al numero degli abitanti,
versato durante la Grande Guerra dalla nostra Regione. È stato
dunque particolarmente significativo testimoniare per la pace,
accompagnate dal gonfalone della Regione Valle d'Aosta. I cento
colpi che hanno preceduto la partenza della marcia ci hanno
ricordato come questo secolo sia stato scandito da numerosi
conflitti, conflitti che, ancora oggi, insanguinano il nostro
pianeta, provocando elevati costi in termini di vite umane; ma,
come sappiamo, un giorno solo di marcia non è sufficiente! Dobbiamo
cercare di trasformare la marcia di domenica scorsa nella marcia di
tutti i giorni; come diceva Papa Giovanni Paolo II, la pace deve
essere sempre il fine, pace perseguita e difesa in ogni
circostanza. Non ripetiamo il passato, un passato di violenza, di
distruzione, immettiamoci nell'erto, nel difficile sentiero della
pace, è il solo sentiero che si adatti alla dignità umana, l'unico
che conduca verso il vero compimento del destino dell'uomo, il solo
che guidi verso il futuro in cui l'equità, la giustizia, la
solidarietà sono realtà e non soltanto dei sogni lontani. La pace,
dunque, è un diritto umano fondamentale della persona e dei popoli,
una pre-condizione necessaria per l'esercizio di tutti gli altri
diritti umani.
La politica in prima persona deve dunque contribuire allo
sviluppo di una cultura di pace impegnandosi ogni giorno a favore
del dialogo, del confronto e del rispetto reciproco, cercando di
risolvere anche i conflitti sociali che stanno mettendo a dura
prova il nostro Paese. Al legislatore, più di altri, spetta il
difficile compito di lettura delle problematiche sociali, dando
risposte adeguate e capaci di creare un clima di serenità e
uguaglianza, dando alla persona la dignità e la sicurezza per
proiettarsi in un contesto di trasparenza e fratellanza in cui la
pace, in tutte le sue sfaccettature, possa insinuarsi stabilmente
nella nostra cultura e nella nostra storia. Grazie.
Presidente -
Grazie collega Fontana. La parola alla
collega Morelli.
Morelli (ALPE
) - Merci Monsieur le Président.
Je n'ai pas grand-chose à ajouter à ce que vient de dire très
bien la collègue Carmela Fontana, avec laquelle j'ai participé et
j'ai eu l'honneur de représenter notre Région à la
Marcia della
Pace Perugia-Assisi
. Je crois que cette année le fait d'avoir
voulu participer à cette grande manifestation a une valeur toute
particulière: on rappelait les cent ans du déclenchement du premier
conflit mondial et, à cette occasion, notre Région, la plus petite
Région d'Italie, a donné une contribution, en termes de victimes,
de vies humaines, de soldats morts sur les champs de bataille,
proportionnellement la plus haute de toute l'Italie. Donc notre
Région contribue et a contribué à la paix, notre Région dont - je
le rappelle - le gonfalon notamment a la médaille d'or de la
Résistance. Je crois donc que notre participation a été appréciée
et nous avons été très honorées de représenter le Conseil à cette
occasion.
Presidente -
Grazie collega. La parola al collega
Nogara.
Nogara (UVP) -
Merci Président.
Volevo solo dire due parole in merito alla trasferta che è stata
fatta, che ha spiegato prima il Consigliere Borrello, per il
trattamento dei rifiuti. Come ha già detto giustamente il
Consigliere Borrello, è stata una trasferta molto utile per noi,
perché abbiamo visto delle situazioni che potrebbero essere simili
alla nostra. Diciamo anche che lo stupore da parte di tutti i
commissari che hanno partecipato a questa trasferta è stato quello
che ci sono delle soluzioni che ci sono sembrate molto semplici e
ci stupiamo del perché, negli anni passati, non sono state almeno
prese in considerazione. Abbiamo avuto diversi esempi, molto
interessanti, soprattutto anche di gestione di queste strutture,
dove la gestione pubblica è stata...diciamo magnificata per quello
che è stato fatto in questa regione.
Abbiamo poi avuto anche, da una parte, l'onore e il piacere di
avere l'Assessore Bianchi in trasferta con noi, l'abbiamo trovato
nel primo impianto che ci aspettava con il dottor
Ghiringhelli...ecco, l'unico appunto che potrei fare è che forse la
presenza dell'Assessore doveva forse essere decisa o votata in
commissione, perché diciamo che una trasferta del genere doveva
forse essere solo per i commissari. Io sono anche andato in
commissione...Borrello, la vedo un po' stupita...sono andato in
commissione dai segretari della commissione per chiedere appunto se
mi ero perso qualcosa nelle commissioni precedenti e mi hanno detto
che assolutamente non si era parlato della presenza dell'Assessore,
che si era solo accennato alla presenza del dottor Ghiringhelli in
questa trasferta, ma che non la si era assolutamente votata.
Grazie.
Presidente -
Passiamo al punto 2, ringraziando i colleghi
che sono intervenuti...ah, un attimo solo... La parola
all'Assessore Bianchi.
Bianchi (UV) -
Sì, ruberò solamente qualche minuto e mi
associo a quello che hanno detto i Consiglieri, nel senso che
chiaramente i sopralluoghi che abbiamo fatto sicuramente ci
aiuteranno a proseguire nel lavoro che abbiamo fatto.
Sul discorso della presenza dell'Assessore o meno ai
sopralluoghi, non voglio innescare una polemica, ma, in ogni caso,
ho qui una mail scritta dalla segreteria della III Commissione che
leggerei, tanto per chiarire:
"Buongiorno Assessore, le comunico
che la III Commissione, nell'ambito degli approfondimenti sulla
tematica dei rifiuti, ha stabilito di effettuare un sopralluogo a
qualche impianto di trattamento indicativamente il 16 e il 17 di
ottobre. Nell'estendere l'invito a parteciparvi, anche a lei, le
chiedo cortesemente la sua disponibilità a supportarci
nell'organizzazione del sopralluogo. Le faccio inoltre presente che
la commissione gradirebbe, se fosse possibile, che alle visite
partecipasse anche il dottor Ghiringhelli"
...questo per
chiarezza nei confronti di tutti i Consiglieri. Grazie.
Presidente -
La parola al collega Nogara.
Nogara (UVP) -
Grazie Presidente.
Io non sto contestando quello che ha detto lei adesso...io
adesso contesto, e lo chiedo anche al Presidente della III
Commissione, come mai lei ha ricevuto questa mail, perché in
commissione non si era assolutamente né votato, né deciso che
venisse anche l'Assessore! Solo questo, e allora non so...alla
segreteria qualcuno avrà detto di fare questa mail senz'altro, e
non dico...io ho avuto anche modo di parlare con l'Assessore
Bianchi, non c'era nessun problema, per carità, ma io dico che
doveva essere probabilmente una cosa condivisa in commissione e in
commissione non è stata condivisa! Grazie.
Presidente -
La parola al collega Roscio.
Roscio (ALPE) -
Grazie Presidente. Buongiorno
colleghi.
Con questo intersecarsi di argomentazioni tra Marce della Pace e
visite agli impianti di rifiuti si rischia di perdere un po' il
filo del discorso...senza entrare adesso nel dibattito se era o
meno opportuna la presenza dell'Assessore, credo che acquisire
informazioni aggiuntive sia comunque sempre un valore in più. La
visita a queste realtà, che non sono solo impiantistiche, ma sono
anche realtà gestionali e realtà amministrative molto diverse dalla
nostra, alcune completamente per numeri e per tipologia del
territorio difficilmente replicabili da noi...ma altre presentano
delle caratteristiche molto simili, e voglio solo fare l'esempio
della Val di Fiemme, che è una realtà di montagna, una realtà
turistica, che però ha raggiunto delle eccellenze non da poco.
Non si può però fare a meno di notare una cosa: che di tutte le
realtà che abbiamo visto, con tutte le differenze che abbiamo
constatato, purtroppo la Valle d'Aosta è il fanalino di coda, nel
senso che da nessuna parte il sistema è ancora legato
esclusivamente alla discarica. Tutti hanno adottato modalità di
raccolta dove si individua chi produce il rifiuto e si paga in base
al rifiuto prodotto, cosa che ancora oggi non avviene. Nonostante
le mozioni che abbiamo approvato sulla revisione dei subATO, siamo
ancora fermi qui; i livelli di raccolta differenziata sono quasi
doppi rispetto ai nostri, e quindi, conseguentemente, i vantaggi
ambientali. Però bisogna dire anche una cosa: che mentre qui sembra
quasi che la politica decida e poi imponga le scelte ai cittadini,
una cosa che penso tutti abbiano potuto osservare è che dove le
scelte politiche sono state condivise con la popolazione (per cui
il tema è stato fatto proprio dai cittadini) i risultati sono stati
migliori. Per non citare sempre la Val di Fiemme, anche a Treviso i
cittadini sono diventati parte della risoluzione del problema, dove
le polemiche nei confronti delle scelte sono state minime e i
risultati massimi.
Ecco, io credo che noi dobbiamo andare in questa direzione:
partire da subito con quello che tutti hanno detto essere un nodo
importantissimo, e cioè la raccolta della frazione organica "porta
a porta", a partire da subito, e pensare dopo agli impianti, cosa
che è emersa da tutte le realtà. Grazie.
Presidente -
Grazie collega Roscio. La parola al collega
Grosjean.
Grosjean (UVP) -
Buongiorno a tutti.
Anch'io volevo fare una piccola riflessione sulla trasferta
interessante che abbiamo fatto la settimana scorsa. Soprattutto ho
un grosso dubbio: a cosa servirà questa nostra uscita? Due giorni
di passeggiate, abbiamo visto delle belle cose...e poi finisce lì?
O da lì partiamo per decidere cosa vogliamo fare qui, in Valle
d'Aosta? O è già tutto deciso? Questi sono i miei grossi dubbi,
perché se la trasferta nel nord-est per vedere delle cose e dove mi
hanno fatto sentire quasi da Terzo Mondo dico che abbiamo perso
tempo! Da lì dovremmo partire per decidere cosa vogliamo fare qui,
perché ci hanno dato delle soluzioni molto semplici! È vero,
l'Assessore era presente, ma purtroppo non era presente all'ultima
visita dove ci hanno quasi ridicolizzati e ci è stato detto: ma per
120.000 persone che problemi ci sono? L'umido, il famoso umido,
dalle altre parti è una risorsa...qui è un problema! Ma la cosa
grave è che tutti hanno detto che 10-15 anni fa, quando è venuto
fuori il problema, hanno iniziato a far qualcosa. Abbiamo visto
degli impianti bellissimi, siamo arrivati a Faedo, e in questo
impianto per il compostaggio io mi son chiesto: ma siamo nel posto
giusto o no? Perché assolutamente non si sentiva nessun odore! Noi,
qui, purtroppo - io abito abbastanza vicino alla discarica - di
odori ne sentiamo eccome! Ne abbiamo subiti in questi anni...
Abbiamo capito che anche con l'organico, sia in forma aerobica, sia
in forma anaerobica si riesce a creare dell'ottimo
compost
senza creare dei problemi di odori con delle soluzioni anche
abbastanza semplici. Il responsabile dell'ultimo impianto ci ha
fatto veramente capire che la cosa è molto più semplice di quello
che vogliamo. Allora mi chiedo cosa c'è dietro a tutto questo e,
soprattutto, a cosa servirà la visita della commissione.
Presidente -
Grazie collega. Altri? La parola al collega
Restano.
Restano (UV) -
Grazie Presidente.
Voglio intervenire anch'io su questo punto per significare
alcuni aspetti. Sicuramente è stata una visita interessante ed
importante che ha potuto chiarire, per chi ne avesse, molti dubbi e
molte perplessità. È vero, abbiamo visitato delle realtà diverse:
gestione completamente pubblica, gestione privata, gestione mista.
In comune avevano - forse perché l'abbiamo scelto noi - il fatto di
servire un'utenza molto numerosa, 500.000 abitanti di media, una
realtà che non è pari alla nostra, ed è forse questo quello che ci
distingue da quegli esempi che noi abbiamo visitato, perché
riscontro anch'io quanto detto dal collega Grosjean, che l'ultimo
sopralluogo è stato molto interessante, forse quello più pratico,
perché il direttore dell'impianto si è dimostrato molto pratico.
Ebbene, lo stesso direttore è quello che ci ha sottolineato che la
raccolta dell'umido in una realtà come la nostra non può
avvicinarsi alla loro, perché la loro, a Modena, a Mantova, è una
realtà pressoché di pianura. Raccogliere l'umido in cima alle
nostre vallate io lo vedo essenzialmente in maniera diversa. Dico
questo per dire che, a mio modo di vedere, ma in maniera molto
semplice, non esiste un modello che si può replicare
tout
court,
dobbiamo crearcelo un modello! Questi sopralluoghi sono
serviti come esempio per una profonda riflessione.
Mi permetto però altrettanto di sottolineare che la strada
l'abbiamo tracciata già insieme, in commissione, e la Giunta ha
seguito quanto proposto dalla commissione. Adesso dobbiamo dare
gambe a questo progetto facendoci forti di quelli che sono stati
gli esempi che abbiamo potuto visitare in giro per l'Italia. È
l'inizio di un percorso, consapevoli che dobbiamo lavorare con le
nostre forze e creare il nostro modello, che non ha eguali in
Italia, a mio modo di vedere, neppure nella Val di Fiemme, che è un
bellissimo esempio, ma non è come la Valle d'Aosta. Grazie.
Presidente -
Grazie collega.
Non vedo altre
richieste, per cui passerei al punto 2 all'ordine del giorno.
