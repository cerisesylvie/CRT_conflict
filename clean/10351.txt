Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1344 del 2 luglio 1990 - Resoconto
OGGETTO N. 1344/IX - ELEZIONE DEL PRESIDENTE DEL CONSIGLIO
REGIONALE.
PRESIDENTE:
Dichiaro aperta la discussione sulla proposta
iscritta al punto 2 dell'ordine del giorno, precisando che
l'elezione avverrà secondo le modalità di cui all'articolo 7 del
Regolamento interno del Consiglio.
Ha chiesto la parola il Consigliere Milanesio; ne ha
facoltà.
MILANESIO (PSI):
Per la carica di Presidente del Consiglio
regionale, la maggioranza propone l'attuale Vicepresidente del
Consiglio, Giulio Dolchi.
PRESIDENTE:
Ci sono altre proposte?
Ha chiesto la parola il Consigliere Stévenin; ne ha facoltà.
STEVENIN (UV):
Cette proposition c'est un accord de
majorité et un choix politique qui ne concerne pas toutes les
forces politiques. C'est bien pour cela que nous nous abstenons
vis-à-vis de cette candidature.
PRESIDENTE:
Ha chiesto la parola il Consigliere Aloisi; ne
ha facoltà.
ALOISI (MSI):
Anche il Movimento Sociale Italiano si
astiene sulla candidatura del Presidente del Consiglio.
PRESIDENTE:
Ha chiesto la parola il Consigliere Riccarand;
ne ha facoltà
RICCARAND (VA):
Noi abbiamo sempre sostenuto che il
Presidente del Consiglio non dovesse essere necessariamente
espressione della maggioranza, ma piuttosto di un accordo
concernente tutto il Consiglio o, in difetto di tale accordo, come
elemento di riequilibrio rispetto ad una maggioranza che già
esprime un esecutivo, abbiamo sempre sostenuto che il Presidente
del Consiglio fosse espressione della minoranza, come del resto già
avviene in altri organi elettivi ed in particolare, ad esempio in
sede parlamentare, alla Camera dei Deputati.
Trattandosi di una designazione di maggioranza, noi non la
condividiamo in quanto tale e quindi ci asteniamo.
PRESIDENTE:
Ha chiesto la parola il Consigliere Maquignaz;
ne ha facoltà.
MAQUIGNAZ (Indipendente):
Anch'io mi asterrò dalla
votazione.
PRESIDENTE:
Ricordo che il voto si esprime
nominativamente, precisando il cognome o il nome e cognome del
candidato.
Se non ci sono altre dichiarazioni o proposte, pongo in
votazione per schede segrete la proposta avanzata dal Consigliere
Milanesio.
VOTAZIONE PER SCRUTINIO SEGRETO
ESITO DELLA VOTAZIONE
Presenti: 34
Votanti: 19
Favorevoli: 19
Astenuti: 15 (Agnesod, Aloisi, Andrione, Faval, Louvin,
Maquignaz, Marcoz, Mostacchi, Perrin, Riccarand, Rollandin,
Stévenin, Vallet, Viérin e Voyat)
Hanno riportato voti:
- Dolchi Giulio: 19
PRESIDENTE:
In base all'esito della votazione, proclamo
eletto a Presidente del Consiglio regionale della Valle d'Aosta il
Consigliere Dolchi Giulio, con voti favorevoli diciannove su
trentaquattro Consiglieri presenti.
Si dà atto che alle ore 9,59 il Presidente neo-eletto Dolchi
Giulio assume la Presidenza del Consiglio e dell'adunanza.
