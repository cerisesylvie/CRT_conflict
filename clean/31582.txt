Classificazione
BILANCIO E CONTABILITA' REGIONALE



Oggetto del Consiglio n. 600 del 10 giugno 2009 - Resoconto
OGGETTO N. 600/XIII - Comunicazione di provvedimenti
amministrativi di variazione al bilancio.
Il Consiglio
Premesso che ai sensi dell'articolo 42 - primo comma - della
legge regionale 27 dicembre 1989, n. 90, come sostituito dall'art.
5 della legge regionale 7 aprile 1992, n. 16, la legge regionale
relativa all'approvazione del bilancio di previsione della Regione
per l'anno 2009 ha autorizzato la Giunta regionale ad apportare,
per l'anno 2009, variazioni di bilancio mediante provvedimenti
amministrativi da comunicare al Consiglio;
Rilevato che, ai sensi dell'articolo 37, comma 3, della legge
regionale 27 dicembre 1989, n. 90, come sostituito dall'articolo 4,
comma 1, della legge regionale 21 agosto 2000, n. 27, il prelievo
di somma dal fondo di riserva per spese impreviste è disposto con
deliberazione della Giunta regionale da comunicare al Consiglio
regionale entro quindici giorni dalla sua adozione;
Richiamate le leggi regionali n. 90/1989, n. 16/1992 e n.
27/2000, nonché la legge regionale di approvazione del bilancio per
l'anno 2009;
Prende atto
della comunicazione delle seguenti deliberazioni della Giunta
regionale:
Oggetto n. 1169 in data 30 aprile 2009
:
Variazioni al bilancio di previsione della Regione per l'anno 2009
e a quello pluriennale per il triennio 2009/2011 per variazioni tra
capitoli appartenenti al medesimo obiettivo programmatico e
conseguente modifica al bilancio di gestione.
Oggetto n. 1216 in data 30 aprile 2009
:
Variazione al bilancio di previsione della Regione per l'anno 2009
e a quello pluriennale per il triennio 2009/2011 e conseguente
modifica al bilancio di gestione per l'iscrizione di assegnazioni
statali.
Oggetto n. 1224 in data 8 maggio 2009
:
Variazioni al bilancio di previsione della Regione per l'anno 2009
e a quello pluriennale per il triennio 2009/2011 per variazioni tra
capitoli appartenenti al medesimo obiettivo programmatico e
conseguente modifica al bilancio di gestione.
Oggetto n. 1226 in data 8 maggio 2009
:
Variazione al bilancio di previsione della Regione per l'anno 2009
e a quello pluriennale per il triennio 2009/2011 e conseguente
modifica al bilancio di gestione per l'iscrizione di assegnazioni
statali.
Oggetto n. 1296 in data 15 maggio 2009
:
Variazioni al bilancio di previsione della Regione per l'anno 2009
e a quello pluriennale per il triennio 2009/2011 per variazioni tra
capitoli appartenenti al medesimo obiettivo programmatico e
conseguente modifica al bilancio di gestione.
Oggetto n. 1298 in data 15 maggio 2009
:
Anticipazione, con prelievo di somma dal fondo di riserva per le
spese impreviste, della quota a carico del Comune di Valtournenche
per interventi FOSPI, non impegnata entro il 31/12/2008.
Oggetto n. 1299 in data 15 maggio 2009
:
Variazione al bilancio di previsione della Regione per l'anno 2009
e a quello pluriennale per il triennio 2009/2011 e conseguente
modifica al bilancio di gestione per l'iscrizione di assegnazioni
statali.
Oggetto n. 1301 in data 15 maggio 2009
:
Variazioni al bilancio di previsione della Regione per l'anno 2009
e a quello pluriennale per il triennio 2009/2011 per l'iscrizione
della quota di finanziamento a carico del Comune di
Pré-Saint-Didier per la realizzazione del progetto n. 51 relativo
al programma di interventi FOSPI per il triennio 2005-2007 e
conseguente modifica al bilancio di gestione.
Presidente
- La parola al Consigliere Rigo.
Rigo (PD)
- Non conosco ancora bene la "macchina" e
allora una domanda, con lo scopo unicamente di capire meglio, che
si riferisce a due deliberazioni: la n. 1298 e la n. 1301. Sono
tutti e due, se non ho capito male, interventi FOSPI ma, mentre per
il primo, per questioni di urgenza, viene utilizzato il fondo di
riserva al fine di poter intraprendere subito le procedure di
affidamento dei lavori; nel secondo, la copertura della spesa è
imputata all'ente locale. Nel primo intervento la Regione anticipa,
nel secondo la Regione imputa all'ente locale, due modalità diverse
anche nell'oggetto, ma non diverse nel deliberato, quindi mi
chiedo: poi il fondo di riserva verrà rimpinguato perché nel
deliberato non c'è. Sono due deliberati uguali con due diversi
oggetti.
Presidente
- La parola all'Assessore al bilancio, finanze
e patrimonio, Lavoyer.
Lavoyer (FA)
- Diciamo che trattasi, come ha detto bene
il collega Rigo, di due provvedimenti: la delibera n. 1301, che
riguarda la finanza locale, perché il FOSPI è finanza locale,
prevede l'iscrizione della quota di finanziamento a carico del
Comune di Pré-Saint-Didier per 158.000 euro relative alla
realizzazione del progetto n. 51 collegato al programma FOSPI per
il triennio 2005-2007. Normalmente questi sono aggiustamenti legati
all'interno del programma, quindi è finanza locale.
Per quanto attiene invece la struttura del parcheggio interrato
in frazione Crépin, Comune di Valtournenche, questo prelievo, che è
stato richiesto dalla Sovrintendenza per i beni e le attività
culturali, quindi non c'entra dal punto di vista delle richieste
con i lavori pubblici o il FOSPI, è legato al fatto che c'è
l'urgenza di intraprendere le procedure per l'affidamento dei
lavori. Visto che c'è l'urgenza dell'approvazione del progetto
definitivo, in attesa dell'approvazione della legge di assestamento
di bilancio, che andiamo ad approvare in questo momento, prevediamo
questi 172.000 euro e con l'assestamento di bilancio ripristiniamo
la somma.
Presidente
- Se non vi sono altri chiarimenti, il
Consiglio prende atto.
