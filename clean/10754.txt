Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1747 del 9 gennaio 1991 - Resoconto
OGGETTO N. 1747/IX - Comunicazioni del Presidente del
Consiglio.
Presidente: Le comunicazioni del Presidente inquadrano
l'attività del Consiglio e dei suoi organi dal 19 dicembre in
poi.
Disegni di legge presentati:
Disegno di legge n. 258, presentato dalla Giunta regionale in
data 20 dicembre 1990, concernente: "Orario di lavoro del personale
appartenente alle qualifiche dirigenziali e vicedirigenziali" (II
Commissione)
Disegno di legge n. 259, presentato dalla Giunta regionale in
data 21 dicembre 1990, concernente: "Modifiche ed integrazioni alla
legge regionale 10 agosto 1987, n. 65, "Iniziative per
l'insediamento e la cura del verde pubblico e per la gestione delle
aree e dei percorsi attrezzati". - Abrogazione della legge
regionale 8 agosto 1989, n. 53: "Finanzia-mento e norme per il
recupero ambientale di aree naturali degradate".
Disegni di legge vistati:
Disegno di legge n. 225, concernente: "Autorizzazione
all'acquisto di immobili in Comune di Valpelline".
Disegno di legge n. 222, concernente: "Iscrizione al fondo di
previdenza istituito con legge regionale 2 febbraio 1968, n. 1:
Estensione al personale docente non di ruolo delle scuole materne
ed elementari. - Modalità di ammissione a riscatto di servizi di
insegnamento prestati senza iscrizione al fondo".
Disegno di legge n. 220, concernente: "Aumento della spesa annua
per l'applicazione della legge regionale 11 agosto 1975, n. 40,
concernente l'assegnazione gratuita dei libri agli alunni delle
scuole secondarie della Regione".
Disegno di legge n. 228, concernente: "Modifi-cazioni alla legge
regionale 17 marzo 1986, n. 6: "Funzionamento dei gruppi
consiliari".
Disegno di legge n. 221, concernente: "Istituzione della Cassa
rurale e artigiana del Gran Paradiso, società cooperativa a
responsabilità limitata".
Disegno di legge n. 227, concernente: "Interventi finanziari per
opere pubbliche destinate all'assistenza delle persone anziane,
inabili ed handicappate".
Disegno di legge n. 230, concernente: "Acquisto di autorimesse
site in Comune di Aosta".
Disegno di legge n. 231, concernente: "Acquisto di terreni siti
in Comune di Saint-Rhémy".
Disegno di legge n. 232, concernente: "Disposizioni concernenti
il personale appartenente alle qualifiche dirigenziali e
vicedirigenziali"
Disegno di legge n. 236, concernente: "Acquisto di immobili siti
in Comune di Bionaz".
Disegno di legge n. 237, concernente: "Disposizioni sul
trattamento economico del personale appartenente al Corpo Forestale
Valdostano".
Disegno di legge n. 238, concernente: "Autorizzazione
all'acquisto di immobili siti in Comune di Saint-Christophe".
Disegno di legge n. 239, concernente: "Autorizzazione
all'acquisto di immobili di proprietà della Società ILVA
S.p.A.";
Disegno di legge n. 229, concernente: "Interventi straordinari
nel settore dell'agricoltura per il risarcimento di danni causati
dalla siccità".
Disegno di legge n. 235, concernente: "Completamento di
interventi inclusi nei programmi di cui alla legge regionale 18
agosto 1986, n. 51, (FRIO) e successive modificazioni, per i
trienni 1986/89, 1988/90 e 1989/91".
Disegno di legge n. 211, concernente: "Sottoscrizione di
capitale azionario della società finanziaria regionale Finaosta
S.p.A.".
Disegno di legge n. 233, concernente: "Finanziamento della legge
regionale 28 dicembre 1983, n. 94, concernente la concessione di
contributi per il consolidamento di edifici notificati o tutelati
ai sensi della legge 1° giugno 1939, n. 1089".
Disegni di legge non vistati:
Disegno di legge n. 197, concernente: "Norme per la difesa e
l'incremento dell'apicoltura in Valle d'Aosta e abrogazione delle
leggi regionali 29 novembre 1978, n. 58 e 24 agosto 1982, n.
56".
Disegno di legge n. 159, concernente: "Mesures destinées à
encourager et à faciliter l'organisation du congrès international
"Les rencontres de physique de la Vallée d'Aoste".
Disegno di legge n. 241, concernente: "Erogazione di un
contributo annuo all'Aeroclub Valle d'Aosta per l'esercizio di
attività turistico-sportive di interesse regionale".
Deliberazioni vistate: n. 1
Si comunica che il Presidente della Commissione di Coordinamento
ha vistato le seguenti deliberazioni per le quali erano stati
richiesti e trasmessi chiarimenti:
n. 1479 in data 18 ottobre 1990 concernente: "Designazione di
due membri effettivi e due supplenti nella Commissione regionale
per l'impiego";
n. 1596 in data 21 novembre 1990 concernente: "Comunicazione al
Consiglio di determinazione della Giunta regionale relativa
all'introduzione del poker tra i giochi tradizionali della Casa da
Gioco di Saint-Vincent. - Approvazione di risoluzione";
n. 1638 in data 28 novembre 1990 concernente: "Sostituzione
dell'incaricato delle funzioni di Commissario regionale presso la
Casa da Gioco di Saint-Vincent".
La deliberazione n. 1493 in data 18 ottobre 1990 è divenuta
esecutiva per decorrenza di termini ai sensi del 3° comma
dell'articolo 60 della legge 16 maggio 1978, n. 196.
Riunioni:
Ufficio di Presidenza: 2
Conferenza dei Capigruppo: 1
II Commissione: 2
III Commissione: 1
V Commissione: 1
---
In data 4 gennaio scorso è pervenuto a questa Presidenza un
esposto sottoscritto da cittadini del Comune di Pré-Saint-Didier
con il quale essi richiedono alle competenti autorità di sospendere
le concessioni edilizie per la realizzazione dell'impianto
urbanistico in frazione Pallesieux.
L'esposto, che risulta essere stato inviato al Presidente della
Giunta regionale, all'Assessore al Turismo, Urbanistica e Beni
culturali ed a tutte le forze politiche rappresentate in Consiglio
regionale, è stato trasmesso, per opportuna conoscenza, al
Presidente della III Commissione consiliare permanente.
Si rammenta che sullo stesso argomento è iscritto al punto 48
dell'ordine del giorno dell'odierna adunanza una mozione del
Consigliere Riccarand.
Colleghi Consiglieri, del 45° anniversario della prima seduta
del Consiglio Valle, avvenuta il 10 gennaio 1946, parleremo domani,
sospendendo la seduta alle ore 11,00.
Penso di interpretare il sentimento unanime del Consiglio
regionale nell'esprimere sentimenti di cordoglio, ma anche di
rabbia e di sdegno, per il tragico e doloroso agguato criminale di
Bologna, nel quale sono stati uccisi, nella serata del 4 gennaio,
tre carabinieri in servizio nel capoluogo emiliano. Non possiamo
non evidenziare che Bologna da cento giorni è al centro di una
spirale sanguinosa, e ciò dopo le stragi del treno "Italicus" e
della stazione ferroviaria.
Si tratta - ed è un breve riassunto - delle sparatorie contro
gli zingari, che prima hanno provocato nove feriti e poi due morti
e due feriti; c'è stato l'assalto ad un distributore, con
l'uccisione a sangue freddo di due testimoni casuali e poi di un
cittadino che aveva rilevato i numeri di targa di una macchina che
stava compiendo una rapina.
Ieri ci sono stati i funerali, con le massime autorità della
Repubblica a rappresentare il cordoglio alle famiglie delle
vittime, ma anche la solidarietà alla città di Bologna, così
colpita, e la cui popolazione è comunque intenzionata a non
piegarsi alla violenza.
Colleghi Consiglieri, tornando nella nostra Valle, dobbiamo
ricordare con dolorosa commozione e cordoglio la scomparsa di Gino
Scollica, già direttore dell'ufficio regionale del lavoro, deceduto
improvvisamente dopo circa quarant'anni di attività nella nostra
Valle.
Permettez-moi quelques mots pour vous dire que, dimanche
dernier, à Arvier, une foule d'amis, d'autorités municipales et
régionales et d'anciens Conseillers devait accompagner à sa
dernière demeure un ancien Conseiller régional de la première
législature élective, c'est-à-dire 1949-54, Monsieur Maurice
Perron, élu dans la liste de la coalition PCI-Union Valdôtaine,
comme repré-sentant de l'Union Valdôtaine.
Il avait à peu près mon âge, un an de plus, et je l'avais connu
dans les annèes chaudes, si on peut dire comme ça, de la lutte
politique, au lendemain de la libération, en Vallèe d'Aoste. A
plusieurs occasions nous avons discuté et fait aussi des projets
ensemble. Issu, comme formation , de la Gauche française, de
l'école dogmatique des universités ouvrières, parfaitement
francophone, c'était un Valdôtain avant tout; un de ceux qui,
malgré des idées un peu extrêmistes et anarchiques, avaient
contribué à la naissance et à la croissance de la Région
autonome.
Conseiller régional durant une législature, pionnier et
dirigeant de l'Union Valdôtaine, il avait milité dans le syndicat à
la Cogne où il fut victime de cette silicose qui devait contribuer
à son départ.
Je souhaiterais conclure ces quelques mots en exprimant tout
d'abord mon émotion sincère et en évoquant un épisode à mon sens
tout à fait significatif pour notre Vallée d'Aoste. Maurice Perron
était, sans aucun doute, un homme de Gauche, mais, lorsque l'Union
Valdôtaine décida que ses adhérents ne pouvaient avoir deux cartes,
il choisit celle de l'unioniste, tandis que son grand ami Claudio
Manganone opta pour le Parti Communiste. C'est là un épisode qui
témoigne bien, à mon sens, le patient et dur labeur, l'identité
particulière autant du moment politique de l'époque que de cette
communauté valdôtaine qui, en revendiquant sa spécialité, prouve
qu'elle peut ?opposer à une homogénéisation dégradante.
Ed infine, colleghi Consiglieri, proprio perché siamo al 9
gennaio, permettetemi di esprimere una conclusione preoccupata, non
senza un barlume di speranza, visto che oggi stesso a Ginevra si
incontrano, faccia a faccia, i ministri degli esteri degli USA e
dell'Iraq. Il nostro augurio è che prevalga la ragione e che il 15
gennaio non sia un giorno di guerra. "Jamais plus cela", era stato
detto nel 1945, ma quel grido, che si eleva anche oggi da tutta
l'umanità e, ne sono certo, anche dalla comunità valdostana e dal
suo Consiglio regionale, continua a risuonare come una speranza di
pace.
Le Conseiller Andrione a demandé la parole; il en a la
faculté.
Andrione (UV):
Dans la personne de Maurice Perron nous
venons de perdre un ami dont la vie, à bien des égards, a été
exemplaire pour toute une génération de Valdôtains. Obligé
d'émigrer, il avait longtemps travaillé à Paris, d'où il avait
reporté en Vallée d'Aoste un esprit révolutionnaire très marqué
avec des pointes anarchisantes, tempéré par une générosité
personnelle et humaine qui faisait de lui un ami, un personnage
qu'on aimait consulter et dont on aimait la parole.
Sa mort nous a frappés durement et nous voudrions ici renouveler
nos condoléances à la famille et rappeler sa longue activité dans
l'Union Valdôtaine, à qui il avait toujours apporté l'enthousiasme
de convictions profondes.
Président:
Le Conseiller Stévenin a demandé la parole; il
en a la faculté.
Stévenin (UV):
Je tiens à m'associer aux condoléances
exprimées par le Président du Conseil à la famille du regretté Gino
Scollica. Je crois que beaucoup a déjà été dit, je garde toutefois
de lui un souvenir personnel en tant qu'ancien syndicaliste. Ce
souvenir fait revivre une âme douées d'un sens exceptionnel de la
négotiation, un médiateur de talent capable de ramener les deux
extrêmes sur la voie du juste milieu.
J'admirais chez lui sa ténacité, son sens de l'effort et, comme
il déclarait lui-même, son goût à la patience qui lui permettait à
petits pas de franchir et de dépasser les grands obstacles.
Jusqu'au dernier moment, je peux témoigner qu'il fut plus Valdôtain
que possible, avec un souci profond du devenir et du bien-être de
notre Vallée.
Presidente:
Ha chiesto la parola il Consigliere Trione;
ne ha facoltà.
Trione (DC):
Anche noi, come gruppo della Democrazia
Cristiana, ci associamo alle parole di cordoglio espresse dal
Presidente del Consiglio e dai colleghi Consiglieri per la
scomparsa del commendator Gino Scollica, col quale abbiamo
personalmente operato per diversi anni, e per la scomparsa dell'ex
Consigliere regionale Maurice Perron.
Vorremmo dire alcune cose anche sul massacro di Bologna. Di
fronte al crudele assassinio di tre ragazzi, i sentimenti di pietà
e di solidarietà per le vittime, per i loro familiari e per l'Arma
dei carabinieri, ancora una volta così duramente colpita, sono di
difficile formulazione. Di fronte ad uno scempio così barbaro della
vita, non ci sono parole e non è facile rispondere alle domande ed
agli angosciosi interrogativi che tutti ci poniamo, del perché di
questa violenza, di come essa nasce, cresce ed esplode all'interno
della comunità civile. Ma i diversi sentimenti di pietà e di
solidarietà non bastano e non possono bastare, né per i cittadini,
né per le forze dell'ordine, impegnate in prima linea nella lotta
contro il crimine. Uno Stato efficiente non si accontenta dei riti,
pur doverosi, del cordoglio e della solidarietà nei confronti delle
vittime e dei loro familiari.
Ancora non conosciamo la matrice di questo nuovo massacro, ma
sappiamo che segue altri feroci delitti che hanno insanguinato
Bologna: zingari uccisi nel mucchio, immigrati africani bruciati,
testimoni di delitti giustiziati con un colpo alla nuca... Questa
sequenza sembrerebbe svolgersi in uno sfondo di intolleranza verso
nomadi ed immigrati e verso chi intende tutelarli nei loro
insopprimibili diritti umani, ed in questo senso il folle massacro
dei tre carabinieri é ancora più grave, perché rilevatore di una
rottura profonda dei rapporti di legalità fra lo Stato ed i
cittadini.
C'è spesso fra la gente, ovviamente non solo fra la gente di
Bologna - l'abbiamo potuto constatare di recente anche tra la gente
di Aosta - uno stato di angoscia, di insicurezza e di paura, che
genera sfiducia verso le istituzioni ed alimenta la propensione
verso assurde forme di giustizia privata. E' questo clima, infatti,
che spiega, anche se non la giustifica minimamente,
l'indisponibilità dei cittadini onesti verso forme di accoglienza a
favore di emarginati. E' questo il terreno di coltura dei razzismi
e dei vari antimeridionalismi, perché è l'insicurezza per sé e per
i propri beni fondamentali che spinge a non accogliere ed a non
aiutare l'altro, visto come un nemico.
Occorre quindi porsi con chiarezza ad ogni livello il problema
di come affrontare questa nuova emergenza, di come organizzare sul
piano delle istituzioni una risposta efficace, di come ripristinare
od instaurare criteri di convivenza. E' un compito che coinvolge
tutti, cittadini, istituzioni, forze politiche e sociali. E' un
compito ed un impegno che tutti gli uomini di buona volontà devono
portare avanti. Grazie.
Presidente:
Ha chiesto la parola il Consigliere Mafrica;
ne ha facoltà.
Mafrica (PCI):
Il Gruppo comunista si associa alle parole
del Presidente in ricordo del commendatore Scollica e dell'ex
Consigliere Perron e si associa anche alle sue preoccupazioni per i
fatti di Bologna e per lo spirare di venti di guerra. Al termine
degli anni '80 sembrava che in Italia fosse passata l'epoca degli
anni di piombo, che si fosse avviata una fase di pace e di
distensione internazionale con la fine dei blocchi. Il decennio
degli anni '90 è iniziato purtroppo con nuove trame e con nuovi
oscuri disegni che insanguinano una città come Bologna e con venti
di guerra che spirano molto forti nel Medio Oriente.
Noi auspichiamo che si arrivi a capo delle trame e che la pace
trionfi. Crediamo comunque che tutti i cittadini onesti e tutte le
forze politiche democratiche debbano vigilare ed impegnarsi
affinché questi anni '90 siano sereni per il popolo e di pace per
le nazioni.
Presidente:
Ha chiesto la parola il Consigliere Lanivi;
ne ha facoltà.
Lanivi (ADP):
Ho chiesto la parola per associarmi alle
parole di cordoglio del Presidente per la scomparsa dell'ex
Consigliere Perron e del commendatore Gino Scollica.
Nei confronti di quest'ultimo voglio ricordare l'intelligente e
paziente opera che ha saputo svolgere a favore del mondo del lavoro
in una fase estremamente delicata per la nostra Regione.
Ho avuto modo di conoscerlo partecipando alle riunioni della
Commissione regionale per l'impiego e nelle lunghe, estenuanti e
difficili trattative cui, come consulente della Regione, egli ha
partecipato per risolvere i problemi del mondo del lavoro della
Valle d'Aosta. In queste occasioni egli ha saputo sempre esprimere
il massimo di se stesso, contribuendo in maniera non secondaria
alla positiva soluzione dei tanti problemi che hanno interessato
molta parte della popolazione della Valle d'Aosta.
Vorrei poi sottolineare alcuni particolari aspetti relativi ad
altre considerazioni: anni '80 felici ed anni '90 dominati
dall'incertezza. Molto probabilmente gli anni '80, al di là della
visione ottimistica in funzione della crescita della ricchezza,
dovevano essere visti anche con un occhio disincantato rispetto al
modo in cui tali ricchezze venivano create e che aveva in sé i
germi di una prospettiva apparentemente più difficile per gli anni
'90.
In effetti, per la difesa e la valorizzazione della pace,
occorre guardare con disincanto gli anni di apparente felicità e
ricercare in risorse di civiltà e di cultura i motivi per resistere
anche in periodi in cui la felicità umana appare più importante. Al
centro di ogni discorso rimane l'uomo, pur con tutti i suoi limiti.
E' nostro dovere resistere sempre ad ogni tentazione di eccessiva
fiducia o sfiducia nelle risorse dell'uomo.
Presidente:
Ha chiesto la parola il Consigliere
Rollandin; ne ha facoltà.
Rollandin (UV):
J'ai demandé la parole de la part de
l'Union Valdôtaine pour nous associer au souhait que les rencontres
de Genève puissent apporter des faits nouveaux et surtout empêcher
une guerre que personne ne veut et en même temps pour nous associer
aux mots qui ont été prononcés pour les faits de Bologne.
Je crois que, au-delà de grandes déclarations, il s'agit
d'examiner une situation qu'on retrouve un peu partout, non
seulement dans la région citée, non seulement à Bologne, mas aussi
dans notre région. Je crois que le fait qui tracasse le plus et qui
doit en même temps être un point de repère et de méditation c'est
de voir que, même dans notre Vallée, petit à petit, pour un
ensemble de raisons, est en train d'augmenter le nombre de faits
criminels.
C'est un système qui, à mon sens, doit être repris; c'est une
alerte qui doit être reçue et surtout une attention qui doit être
portée par toute la population afin de donner aux forces de police
la possibilité d'intervenir, surtout dans un moment préventif. Je
crois que c'est dans ce sens qu'il y a une attention de la part de
toute la population et on ne peut que se faire interprète de ce
sentiment dans ce moment difficile.
Sans doute les faits de Bologne sont extrêmes, on a des morts,
mais je crois que même dans d'autres régions, et même dans notre
région, il y a un moment difficile qu'il faut suivre avec
attention. C'est dans ce sens que nous invitons le Conseil dans son
ensemble à faire de moyen qu'il y ait le maximum de coordination
avec toutes les forces qui agissent dans notre région pour empêcher
des faits comme ceux que nous venons de rappeler.
***
