Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1873 del 5 marzo 1986 - Resoconto
OGGETTO N. 1873/VIII - ISCRIZIONE ALL'ORDINE DEL GIORNO
DELL'ADUNANZA ODIERNA DELL'OGGETTO: "DISEGNO DI LEGGE N. 274,
PRESENTATO DALLA GIUNTA REGIONALE IN DATA 28 FEBBRAIO 1986,
CONCERNENTE: MODIFICHE ALLE LEGGI REGIONALI 22 GENNAIO 1980, N. 2 e
9 GIUGNO 1981, N. 28, IN ATTUAZIONE DELLA LEGGE STATALE 15 GENNAIO
1986, N. 4: DISPOSIZIONI TRANSITORIE NELL'ATTESA DELLA RIFORMA
ISTITUZIONALE DELLE UNITA' SANITARIE LOCALI".
PRESIDENTE
: Ha chiesto la parola l'Assessore alla Sanità
ed Assistenza Sociale, Voyat; ne ha facoltà.
VOYAT (U.V.):
Chiedo l'iscrizione d'urgenza del disegno
di legge per la modifica degli organi dell'U.S.L. ultimamente
presentato in Commissione e di cui si parlato anche oggi e
ieri.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
Il nostro Gruppo ha prestato attenzione
a questo disegno di legge già dal momento della sua proposizione.
Non appena è uscita la legge nazionale, che dava solo 45 giorni di
tempo alla Regione per emanare leggi in materia, abbiamo
sollecitato l'esecutivo perché facesse giungere in Consiglio per
tempo il disegno di legge per non limitare la discussione su di
esso. Purtroppo bisogna dire che il disegno di legge è stato
presentato il 28/2/86; oggi è il 5/3/86, e la discussione, anche se
approfondita è comunque avvenuta in tempi molto ristretti. Non
siamo ancora soddisfatti dei risultati ottenuti e abbiamo ancora
molte cose da dire su questo argomento. Poiché, però, il termine
per legiferare scade domani, non volendo essere tacciati di
ostruzionismo o di mancato rispetto dei tempi, noi voteremo
ugualmente a favore dell'iscrizione, anche se non siamo soddisfatti
dei risultati ottenuti.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Le nostre motivazioni sono le stesse
del Consigliere Mafrica. Votiamo a favore dell'iscrizione perchè ci
rendiamo conto che assumerci la responsabilità di fare scadere il
termine per legiferare non sarebbe opportuno, utile e neppure
vantaggioso. Sul merito del disegno di legge discuteremo in
seguito.
PRESIDENTE
: Se nessuno chiede la parola metto in
votazione l'iscrizione all'ordine del giorno del disegno di legge
n. 274:
ESITO DELLA VOTAZIONE
Presenti, votanti e favorevoli: 29.
Il Consiglio approva all'unanimità.
IL CONSIGLIO
- ai sensi del 2° comma dell'articolo 50
del
Regolamento interno del Consiglio;
DELIBERA
di procedere nell'adunanza in corso alla discussione e alla
decisione sull'oggetto: "Disegno di legge n. 274, presentato
dalla Giunta regionale in data 28 febbraio 1986, concernente:
"Modifiche alle leggi regionali 22 gennaio 1980, n. 2 e
9
giugno 1981, n. 28, in attuazione della legge statale 15 gennaio
1986, n. 4: Disposizioni transitorie nell'attesa della riforma
istituzionale delle Unità Sanitarie Locali".
