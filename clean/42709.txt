Classificazione
SPORT E TEMPO LIBERO
TRASPORTI E VIABILITÀ
Impianti a fune



Oggetto del Consiglio n. 214 del 13 gennaio 2021 - Resoconto
OGGETTO N. 214/XVI - Interpellanza: "Valutazioni sulla
disponibilità di personale, a presidio, assistenza e soccorso, in
vista della riapertura dei comprensori sciistici".
Bertin (Presidente) -
Punto n. 27 all'ordine del giorno.
Si è prenotato il consigliere segretario Distort, ne ha facoltà per
l'illustrazione.
Distort (LEGA VDA) -
Illustro l'interpellanza relativa
alle valutazioni sulla disponibilità del personale a presidio, come
ha ben esplicitato il collega Consigliere Segretario, in vista
della riapertura dei comprensori sciistici. Esattamente questa è la
ratio
profonda di questa interpellanza, che vuole essere un
auspicio, vuole andare esattamente in questa direzione, l'obiettivo
è fondamentalmente questo.
All'epoca di redazione dell'interpellanza, che è stata
depositata il 30 dicembre scorso, era in vigore il DPCM del Governo
del 3 dicembre 2020 e l'ordinanza n. 580 del Presidente della
Regione del 23 dicembre. Dall'una e l'altra risultava che, stando a
quanto era espresso in questi documenti, le condizioni di
restrizioni si sarebbero dovute concludere il 7 gennaio. Già
allora, all'epoca della redazione, io ho scritto: "salvo eventuali
successive diverse disposizioni". Spero di non aver portato
sfortuna però, di fatto, poi si è rivelato così ed è esattamente
per questo che io pongo l'attenzione su alcuni aspetti. L'obiettivo
è entrare nella logica di
estote parati
non solo come nota
citazione evangelica, non solo come, mi pare, anche motto assunto
da Baden Powell per gli
scout
, ma proprio come la
ratio
di fondo per noi che operiamo come Consiglio della
Valle d'Aosta, voi che operate come Governo della Regione. Essere
pronti ad avere tutti i protocolli necessari e a fare praticamente
i compiti, anticipando il più possibile le situazioni, cercando di
dare un messaggio a noi stessi come comunità di essere
perfettamente in grado di saper gestire l'emergenza, essere in
grado di avere le possibilità di poter rassicurare lo svolgimento
in sicurezza delle attività qualora il Governo abbia la compiacenza
di metterci nelle condizioni di poterle attuare e dare un messaggio
anche alle altre Regioni e dare un messaggio infine allo Stato
relativo al fatto che noi ci siamo preparati. Prepararsi cosa vuol
dire in questo senso? Vuol dire che, nel momento in cui - voglia
Dio il più presto possibile - possano aprire gli impianti sciistici
e ci possano essere le condizioni anche di contorno, quindi accesso
tra le regioni per l'apertura degli impianti sciistici, sarà
opportuno avere un personale di presidio sugli impianti, sulle zone
di biglietteria, su tutto il territorio occupato dalle attività
sciistiche corollarie, questo non certo per creare uno stato di
polizia, ci mancherebbe, ma per dare le condizioni di sicurezza,
per rassicurare. L'obiettivo è esclusivamente questo. Cito, ad
esempio, il Cantone dei Grigioni, che ha pensato a nuove soluzioni,
a nuovi modelli per garantire la sopravvivenza delle attività
produttive nel suo territorio, in particolare per il settore dello
sci hanno studiato, tra le varie misure, l'adozione di un corpo di
sorveglianza che loro hanno denominato i
Covid Angels
.
Piccolo inciso, non capisco perché dobbiamo sempre andare a
elemosinare alla perfida Albione i termini quando abbiamo la
possibilità di esprimerli nella nostra lingua madre, per la
Sinistra preciso che la citazione "perfida Albione", prima ancora
che nel ventennio, è stata fatta dal teologo Bossuet nel 700.
Questi Covid Angels, questo reparto, questo corpo ha il compito di
presidiare le zone più sensibili dei comprensori sciistici, in
questo modo ha permesso ai comprensori del Cantone dei Grigioni di
mantenere aperti gli impianti, seppure in misura ridotta, e questo
in qualche modo ha concesso tutta una serie di possibilità, il che,
purtroppo, per il nostro territorio non è avvenuto mettendo in
serissima difficoltà tutto l'indotto collegato al mondo sciistico.
A questo punto noi percepiamo che la possibilità di presidiare
queste zone è una condizione di sicurezza che permette lo
svolgimento dell'attività. Dobbiamo entrare in quest'ottica e in
quest'ottica è necessario quindi a questo punto avere il personale
sufficiente, il personale preparato, quindi nella qualità e nei
numeri personale che sia in grado di gestire e di svolgere tutte
queste operazioni di presidio, di verifica del rispetto delle
regole ma anche di soccorso e quindi, nell'ambito di questo
personale, è un fatto già noto, esiste comunque un'attività che è
già definita: ci sono i
pisteurs
e tutto quel personale che
è formato dalle società, c'è il concorso delle Forze dell'ordine,
la Guardia di Finanza, la Polizia. Personalmente mi permetto di
segnalare che c'è un po' un eterno assente non per sua negligenza
ma perché poco coinvolto: il Corpo delle nostre Forze armate delle
truppe alpine. Noi abbiamo la fortuna di disporre di forze armate
che, in quanto truppe alpine, hanno una formazione e un
addestramento che è perfettamente adeguato a tutte le esigenze sia
di ordine pubblico, sia di sicurezza, sia di presidio, tutte quelle
esigenze che servono allo svolgimento sereno e rassicurante della
funzione di tutta l'attività prevista sulle piste. Dal mio punto di
vista, quindi si tratta con questa interpellanza di portare
l'attenzione del Governo sul tema dell'organizzazione di tutte le
necessarie forze di presidio e in tal senso ricordare la
disponibilità delle nostre truppe alpine con tutto il loro
curriculum
di altissimo livello su questo settore.
Chiaramente, a scanso di equivoci, faccio presente che non
intendo minimamente spingere o comunque indirizzare le prese di
posizione e le iniziative del Governo su una sorta di
militarizzazione delle piste, penso che sia abbastanza chiaro il
concetto del concorso delle varie forze, delle varie figure.
Pertanto, nel caso in cui ci fosse qualcuno che ha una sorta di
idiosincrasia nei confronti delle divise, soprattutto delle Forze
armate, penso che ci sia una letteratura relativa alle patologie
psichiatriche che possa in qualche modo risolvere questi problemi
facendo rientrare il tema in una dimensione di sicurezza e
ritornare a questo concetto:
estote parati
.
Presidente -
Per la risposta, ha chiesto la parola
l'assessore Bertschy.
Bertschy (AV-SA) -
Devo dirle che avrei preferito
risponderle: "finalmente ci possiamo preparare, finalmente si parte
e possiamo mettere in atto tutto quello che abbiamo preparato",
invece, come detto questa mattina, siamo ancora qua e non si
colpevolizzi, ha fatto tutto il Governo da solo, tutte le date e i
vari DPCM sono slittati per bontà loro e non per interventi suoi,
quindi tutto è andato come non doveva andare fino ad ora, tant'è
vero che a oggi mi pare che ci siano anche altre problematiche in
capo al Governo Conte che speriamo si risolvano in fretta perché
sono tanti gli argomenti da affrontare, compresi i ristori come
abbiamo detto questa mattina. Noi oggi abbiamo fatto tutta
l'attività di preparazione ma - è la ventesima volta forse che lo
ricordo qui - oggi non abbiamo le regole e siamo riusciti ad
arrivare in questa situazione senza avere un protocollo approvato.
Lo abbiamo inviato a fine novembre, siamo ormai a metà gennaio e
non siamo ancora riusciti ad avere le regole, quindi le società si
sono preparate, ovviamente hanno formato le persone, nel protocollo
originario si dice che il controllo dell'ordine pubblico è delegato
alle forze di pubblica sicurezza. Attendo da tempo, in
collaborazione con il Presidente, di poter organizzare con le Forze
dell'ordine una riunione insieme alle società degli impianti a fune
per argomentare sull'organizzazione delle piste, però, purtroppo,
non riusciamo a organizzarla perché tarda ad arrivare l'aspetto
principale. Le società ovviamente hanno lavorato, hanno formato le
persone, hanno cominciato a organizzare gli impianti, hanno fatto
gli investimenti che era necessario fare, si sono preparate per
dividere le file alla partenza degli impianti per segnalare,
soprattutto dove ci sono impianti di arroccamento, come non
arrivare a formare degli assembramenti, attraverso le leggi dove
finanziamo la formazione del personale, la presenza dei
pisteurs
, sono state fatte tutte quelle iniziative utili a
gestire una stagione che si pensava di poter gestire in un'altra
situazione e che invece ci troveremo a gestire se mai partirà - e
spero anch'io, come lo speriamo tutti, com'è il suo auspicio, che
anche questa iniziativa serva a trovare una soluzione -, sarà una
stagione con numeri molto limitati e, dal punto di vista
organizzativo, dovremo fare ulteriori valutazioni rispetto
all'applicazione di queste regole sul numero chiuso e sul numero
massimo che è stato definito in relazione alla portata degli
impianti.
Segnalo credo anche con piacere che si è svolta la prima
competizione agonistica lo scorso week-end, la scorsa domenica a La
Thuile e ho letto nella giornata successiva gli apprezzamenti della
società che gestisce gli impianti nei confronti del Comitato
dell'ASIVA, e colgo l'occasione per ringraziare il Presidente, gli
allenatori, i dirigenti e gli atleti per il perfetto rispetto delle
regole che è stato osservato nello svolgimento di questa
competizione, il che dice che le persone hanno comunque, almeno in
campo agonistico, recepito la volontà di svolgere le attività
sportive con il rispetto che serve. Perché dico questo? Perché, a
mio avviso, le persone andranno organizzate, dovremo fare il
possibile per dare maggiore presenza, ovviamente non pesando
sull'attività militare delle Forze dell'ordine ma cercando di
lavorare con le Forze dell'ordine in un senso propositivo e anche
di informazione alle persone, ma io sono convinto che le persone e
gli sciatori abbiano ormai recepito i messaggi che sono arrivati,
anche perché tutti noi nei nostri comportamenti sempre di più ci
siamo abituati a rispettare le regole.
Quello che viene a mancare è la possibilità di svolgere
un'attività all'aria aperta in piena natura, in mezzo a un
paesaggio bello, innevato come quello che stiamo vivendo adesso
nella tranquillità che si può dare in una situazione come questa
dove forse ancor di più di prima avremmo bisogno di poter stare
appunto tranquilli sulle nostre montagne.
È giusto quello che dice lei, che dobbiamo essere da esempio
come Regione Valle d'Aosta e in questo senso lavoriamo, visto che
non sappiamo la caduta finale della pandemia e che cosa
succederà... non è detto che ci ritroveremo in estate o forse il
prossimo inverno ancora a dover fare attenzione a queste regole,
quindi se si potrà partire, dobbiamo essere pronti e soprattutto
gestire al meglio le regole che ci verranno date. Noi, insieme alle
società - lo ribadisco per l'ultima volta -, aspettiamo di poter
fare anche tutta un'attività di promozione e di comunicazione che
vogliamo lanciare come Valle d'Aosta una volta che avremo
definitivamente queste regole, perché il rischio è che il
protocollo possa ancora essere modificato. È quindi una suggestione
ancora una volta raccolta, da parte nostra c'è la volontà anche di
eventualmente presentare in Commissione, una volta che si dovrà
partire insieme alle società e alle strutture di riferimento,
l'organizzazione che ci siamo dati. Spero veramente e vivamente a
nome di tutti che finalmente si possano attuare le scelte e le
decisioni che sono state assunte.
Presidente -
Per la replica, ha chiesto la parola il
consigliere Distort.
Distort (LEGA VDA) -
Grazie Assessore per la spiegazione.
Nella mia linea di ricorso alle citazioni cito anche: "date a
Cesare quel che è di Cesare" ed effettivamente voglio essere
coerente a questa frase e quindi do atto a quanto lei mi ha detto,
Assessore, quindi a voi Governo regionale che effettivamente i
compiti li state facendo, state dimostrando, avete fatto quello che
è stato nei vostri intendimenti, mi compiaccio di questo. Dico
questo non per una mutata dinamica dei rapporti tra opposizione e
Governo, continuo a rimanere nell'opposizione, so perfettamente
qual è il mio ruolo, così come spero che voi conosciate e
continuiate nella linea del vostro, però paradossalmente in questo
frangente su questo argomento io esprimo solidarietà perché siete
vittime, tanto voi quanto l'intera comunità valdostana, di un
potere superiore: il potere dello Stato. Con tutta onestà ritengo
che sia di tutta evidenza che, come ha detto lei, assessore
Bertschy, mancano le regole, non sono arrivate le regole.
Effettivamente dopo un'estate passata con la certezza che si
sarebbe rivelata una seconda ondata, il Governo centrale ha pensato
di dedicarsi alla nobile arte della definizione dei
bonus
per i monopattini e i banchi scolastici con le rotelle e questioni
di questo genere, piuttosto che pensare a normare, a definire, ad
approfondire, a studiare protocolli, tra l'altro, tutto il mondo
della imprenditoria ne ha preso atto, li ha assunti, li ha
recepiti. Gli imprenditori hanno speso di tasca propria, si sono
adattati, hanno adottato tutte le misure necessarie, quindi i
compiti il mondo imprenditoriale li ha fatti, lo Stato no.
Sono quindi in quest'aula e sto parlando al Consiglio regionale,
quindi, purtroppo, queste mie esternazioni faticheranno tantissimo
ad arrivare al Governo centrale, però sicuramente sarà una povera
voce la mia ma una voce ferma, chiara che denuncia questo
comportamento, denuncia in termini letterali, non certo in termini
giuridici, questo comportamento di assenza di programmazione,
assenza di approfondimento, assenza di fiducia nei confronti delle
realtà regionali, assenza di fiducia nei confronti delle capacità
degli imprenditori, capacità del territorio di acquisire delle
regole e di metterle in atto e di essere veramente preparati. Piena
solidarietà quindi, ma vi dico, cari colleghi del Governo:
continuate questa battaglia, seguite tutte le strade possibili e
immaginabili. Lei, presidente Lavevaz, faccia sentire la voce, non
solo la sua voce di Presidente della Regione, non solo Presidente
della Giunta, ma espressione di tutta la comunità valdostana perché
mai come in questo momento abbiamo bisogno che il Governo si renda
conto che esistono dei cittadini e che ci sono delle misure da
mettere in atto prima ancora di pensare alla strada molto semplice
di chiudere e di impedire la possibilità di svolgere l'attività per
motivi precauzionali, questo non è concepibile.
Presidente -
Sono le ore 19:45, difficilmente riusciremo
a evadere l'interpellanza in un quarto d'ora. Vi propongo di
rinviare a domani mattina la trattazione degli altri punti. Ci sono
obiezioni? Se va bene a tutti, rinviamo a domani, ripartiremo
domani con il punto n. 28 dell'ordine del giorno.
---
La seduta termina alle ore
19:45.
