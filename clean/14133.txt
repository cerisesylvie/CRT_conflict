Classificazione
NOMINE E INCARICHI DI CONSULENZA E SPECIALI
Nomine


Resoconto integrale del dibattito dell'aula
Oggetto del Consiglio n. 656 del 4 maggio 1994 - Resoconto
OGGETTO N. 656/X - Nomina di due membri del consiglio
direttivo del Museo Minerario regionale in rappresentanza della
minoranza consiliare.
Presidente -
Vi sono delle proposte della
minoranza?
Ha chiesto la parola il Consigliere Marguerettaz.
Marguerettaz (PpVA) -
Le dichiarazioni fatte prima
dal collega Collé erano valide per tutto il discorso delle
nomine.
Presidente -
Ma allora qui c'è qualcuno che sta
prendendo in giro, perché....
Marguerettaz (PpVA)
- ... di questo ne siamo
sicuri anche noi, Presidente....
Presidente
- .. allora vi riferisco quello che mi
hanno detto i sindaci: che hanno parlato con voi; altrimenti
l'oggetto non si portava all'attenzione del Consiglio. Prendiamo
atto.
Ha chiesto la parola il Consigliere Collé.
Collé (PpVA) -
Non accettiamo questo tipo di
insinuazioni. Il nostro gruppo non ha avuto alcun incontro con
nessun sindaco. C'è stato venti giorni fa, la prima volta che
questo provvedimento veniva in Consiglio, per strada, un incontro
casuale dove il sottoscritto ha evidenziato che ci sarebbe stata la
possibilità da parte del gruppo PpVA e della minoranza stessa di
non partecipare alle votazioni. Da quel momento i Popolari per la
Valle d'Aosta non hanno avuto alcun incontro con nessuno.
Non accettiamo insinuazioni di questo tipo.
Presidente -
Voglio informare il Consiglio che se
abbiamo riportato questo punto all'ordine del giorno è perché ci è
stato garantito che c'è stato un incontro con la minoranza e che
c'è stata la disponibili­tà della opposizione di votare due
rappresentanti per permette­re il funzionamento del museo.
Prendiamo atto che non c'è questa disponibilità, informeremo di
quanto dovuto i sindaci interessati e coloro che sono interes­sati
al funzionamento del museo.
É la seconda volta che riporto questo argomento in Consiglio,
non una, ma due volte, e sempre con la stessa motivazione; questa
volta si è trovata un'intesa.
Non parlo dei Popolari, sto parlando dell'opposizione.
Ha chiesto la parola il Consigliere Marguerettaz.
Marguerettaz (PpVA) -
Proprio perché anche in
futuro non capitino degli equivoci come questo, le suggerirei,
anziché avere dei contatti con i sindaci o con il sindaco, di avere
più contatti con la minoranza. Se lei in­contra un sindaco per
strada e le dice questo, e in base a questa motivazione lei iscrive
un oggetto all'ordine del giorno proba­bilmente ce lo ritroveremo
la terza volta.
Anche in queste picco­le cose se la Presidenza del Consiglio,
prima di stendere un or­dine del giorno, anziché un incontro con un
sindaco per strada volesse avere un incontro con la minoranza,
saremmo ben di­sponibili ad essere utili a questo Consiglio.
Presidente -
Ha chiesto la parola il Consigliere
Tibaldi.
Tibaldi (LN) -
Mi pare che l'oggetto della
contestazione sia il voto della mino­ranza sul museo minerario.
All'incontro con i sindaci c'eravamo io e Chiarello, però non
c'è stata alcuna promessa da parte nostra nell'ottemperare a
que­sto atto che oggi viene portato in aula. Non c'è stata nessuna
promessa perché abbiamo garantito la nostra disponibilità qualora
tutte le forze politiche siano disponibili a rivedere la legge 12.
Al momento in cui verrà dimostrata questa disponi­bilità, saremo
altrettanto disponibili a designare i rappresen­tanti di
minoranza.
Presidente -
L'opposizione, come ci rendiamo
conto, è molto articolata: c'è chi incontra per strada, chi
partecipa all'incontro, chi oggi non c'è, ma che forse era
disponibile; quello che dispiace è che non si possa addivenire a
nominare le persone che permetterebbero un buon funzionamento. Non
possiamo che prendere atto.
L'oggetto viene rinviato sine die.
Il Consiglio prende atto, concordando.
