Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2829 del 6 maggio 1987 - Resoconto
OGGETTO N. 2829/VIII - RATIFICA DI DELIBERAZIONI ADOTTATE
DALLA GIUNTA REGIONALE IN VIA D'URGENZA.
Oggetto n. 2961 in data 3 aprile 1987:
Lavori
di ristrutturazione del fabbricato ex farmacia del presidio
ospedaliero di Viale Ginevra in Aosta - Approvazione di perizia di
variante e suppletiva - Approvazione ed impegno di spesa -
Approvazione di nuovi prezzi.
PRESIDENTE
: Ha chiesto la parola il Consigliere Bajocco;
ne ha facoltà.
BAJOCCO (P.C.I.):
Ho preso la parola per non lasciare
troppo tranquillo l'Assessore ai Lavori Pubblici che, da quando ha
preso il posto dell'Assessore precedente, è sempre stato invitato a
non insistere nelle perizie suppletive. Invece siamo costretti a
constatare che continua sempre lungo la stessa strada.
Sperando che prima della fine di questa legislatura l'Assessore
impari finalmente ad amministrare, mi auguro che nella prossima
legislatura non faccia più l'Assessore ai Lavori Pubblici, ma venga
sostituito da qualcun altro che non sia così attaccato alle perizie
suppletive.
Anche se ci rendiamo conto che in questo caso si tratta di una
vecchia delibera, precedente al suo ingresso nell'Assessorato di
cui è responsabile, dobbiamo constatare che egli insiste ancora con
le perizie suppletive.
Nell'anticipare che voteremo comunque a favore di questa
delibera, colgo l'occasione per chiedere qualche spiegazione in
merito ad un episodio del quale sono stato testimone. L'altro
giorno, percorrendo viale Partigiani, sono stato sorpreso da un
boato determinato dal crollo del tetto dell'ex cinema "Lux". Vorrei
sapere se si è trattato di un crollo deliberato e quindi
determinato dall'uso della dinamite, oppure se si è trattato di un
crollo accidentale. Vorrei conoscere la ragione di tanto
frastuono.
PRESIDENTE
: Ha chiesto la parola l'Assessore ai Lavori
Pubblici, Fosson; ne ha facoltà.
FOSSON (D.C.):
Comincio a dire al Consigliere Bajocco che
questa deliberazione è stata proposta dal sottoscritto e non mi è
stata lasciata in eredità dal mio predecessore.
Per quanto concerne i lavori in corso c'è da precisare che si
era partiti da un certo progetto, che era stato verificato con i
futuri utilizzatori del nuovo centro trasfusionale. Nel frattempo,
però, sono sorte nuove esigenze, per cui si è resa necessaria la
presente perizia, proprio per consentire all'edificio di rispondere
appieno alle nuove funzionalità ed ai nuovi servizi.
Nel merito invece dei lavori in corso nell'edificio che ospitava
l'ex cinema "Lux" occorre ricordare che era prevista la demolizione
dello stesso, per cui il crollo del tetto rientra negli interventi
previsti. Non ricordo ovviamente se fosse scritto nel capitolato
che l'impresa dovesse procedere con interventi più o meno
fragorosi. Di tutto l'edificio comunque è stato possibile salvare i
cornicioni ed i riquadri delle aperture in travertino, mentre di
tutto il resto era prevista fin dall'inizio la totale
demolizione.
PRESIDENTE
: Se nessuno chiede la parola, pongo in
votazione la ratifica della deliberazione n. 2961:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità.
Oggetto n. 3029 in data 10 aprile 1987:
Lavori
di costruzione di una palestra scolastica nel complesso "Villa
Panorama" in Comune di Châtillon - Esecuzione dell'impianto
elettrico - Appalto dei lavori a licitazione privata - Approvazione
del progetto - Approvazione ed impegno di spesa.
PRESIDENTE
: Se nessuno chiede la parola, pongo in
votazione la ratifica della deliberazione n. 3029:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità.
Oggetto
n. 3108 in data 10 aprile 1987:
Concessione di un contributo alla ditta metallurgiche Balzano
S.p.A. di Verrès, per la partecipazione alla 89a fiera agricola di
Verona - Approvazione e finanziamento di spesa.
PRESIDENTE
: Se nessuno chiede la parola, pongo in
votazione la ratifica della deliberazione n. 3108:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
