Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 223 del 6 aprile 1983 - Resoconto
OGGETTO N. 223/VII - RATIFICA DI DELIBERAZIONI ADOTTATE DALLA
GIUNTA REGIONALE IN VIA D'URGENZA.
Oggetto n. 259 in data 20 gennaio 1983:
Approvazione ed impegno della spesa di lire 200.000.000= per
l'esecuzione di lavori di restauro della "Torre del Lebbroso" in
Comune di Aosta. Esecuzione dei lavori in economia diretta.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
Oggetto n. 436 in data 28 gennaio 1983:
Riparazioni varie presso il caseificio della Cooperativa
Produttori Valle del Marmore, con sede in Valtournenche.
Approvazione e liquidazione di spesa.
PRESIDENTE:
Metto in approvazione la ratifica della
deliberazione in oggetto
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
Oggetto n. 617 in data 4 febbraio 1983:
Lavori di
sistemazione idraulica di un tratto del torrente Buthier di
011omont, in località Capoluogo di Valpelline (1° Lotto). Appalto
dei lavori a licitazione privata. Approvazione ed impegno di
spesa.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
Oggetto n. 648 in data 4 febbraio 1983:
Approvazione ed impegno di spesa per la prosecuzione di
lavori di scavo archeologico nel cortile e negli scantinati
dell'edificio dell'ex Caserma Challant, sito in P.za Roncas, Aosta.
Esecuzione dei lavori in economia diretta.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
Oggetto n. 769 in-data 11 febbraio 1983
Sperimentazione didattica presso la Scuola coordinata dell'IPR
di Chatillon. Concessione di un contributo straordinario per viaggi
e soggiorni ad Annecy. Approvazione ed impegno di spesa.
PRESIDENTE:
Ha chiesto di parlare il Consigliere Cout, ne
ha facoltà.
COUT - (P.C.I.):
Eravamo già tentati di fare una
richiesta di alcuni dati in riferimento a questo problema, ci siamo
trovati quest'oggi la ratifica della delibera di Giunta e quindi
cogliamo l'occasione per chiedere alcuni chiarimenti all'Assessore.
Vorremmo sapere come mai si è distinta questa spesa di 27 milioni
da quella successiva di 8 milioni e cosa rientra rispettivamente in
queste due spese. Quanti ragazzi interessa, se interessa solo i
ragazzi che devono dare gli esami del "baccalauréat" o se interessa
anche gli insegnanti, sia in un caso sia nell'altro. Per alcuni
dati più precisi, se c'è disponibilità da parte dell'Assessore
potremmo averli successivamente, oppure se ci fosse data la
possibilità potremmo verificare la situazione anche perchè pensiamo
che le sperimentazioni debbano essere oggetto di alcune attenzioni
da parte del Consiglio e comunque debbano essere valutate
attentamente anche in riferimento a tutta una serie di altri
problemi.
PRESIDENTE:
Ha chiesto di parlare l'Assessore alla
Pubblica Istruzione Viglino, ne ha facoltà.
M.IDA VIGLINO - (U.V.):
Je pense que personne ne peut
soutenir que cette expérimentation n'est pas une expérimentation
exceptionnelle, parce que l'IPR de Châtillon arrive à préparer des
élèves pour deux titres d'étude, le baccalauréat technique et la
"maturità" en cinquième, qui ont la reconnaissance générale dans
toute l'Europe. Donc c'est une expérimentation qui a une valeur que
personne ne peut nier ou mettre en doute car les résultats sont là.
Nous avons séparé les deux dépenses de 27 millions et de 8 millions
parce que ce sont des dépenses tout à fait différentes: dans la
première ce sont compris les frais d'enseignement du professeur
francophone qui est présent avec ses collègues de l'école, pour
intégrer le programme italien par rapport au programme français. La
dépense que nous présentons aujourd'hui représente les frais de
séjour que les élèves de quatrième font régulièrement avec leur
professeur au lycée d'Annecy, où ils travaillent ensemble avec les
élèves qui se présentent au baccalauréat. Ceci pour la première
partie de demandes que M. Cout m'a faites.
Quant à la deuxième partie, je suis tout à fait disponible pour
lui fixer un rendez-vous et pour examiner avec lui le dossier de
l'expérimentation de l'IPR de Châtillon.
PRESIDENTE:
Ha chiesto di parlare il Consigliere Cout, ne
ha facoltà.
COUT - (P.C.I.):
Ringraziamo l'Assessore per la
disponibilità che ha dato e con questo vogliamo anche dire che non
siamo assolutamente contrari a delle sperimentazioni, anche se sono
eccezionali.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
Oggetto n. 864 in data 11 febbraio 1983
Concessione di un contributo straordinario alla "Coopérative des
Producteurs de fruits de Saint-Pierre". Approvazione e liquidazione
di spesa.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
Oggetto n. 893 in data 18 febbraio 1983
Erogazione di un contributo di L. 2.000.000.= a favore
dell'Istituto Don Bosco di Châtillon quale concorso nella spesa per
l'organizzazione di un corso di ski per i minori ospiti
dell'Istituto su indicato. Approvazione, impegno e liquidazione di
spesa.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
Oggetto n. 921 in data 18 febbraio 1983
Concessione e liquidazione di un secondo contributo di L.
3.500.000.= all'Associazione dei Poeti Valdostani per la
realizzazione di una prima parte, di uno spettacolo teatrale
organizzato in collaborazione con la Biblioteca Comunale di
Saint-Pierre. Approvazione e liquidazione di spesa.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
Oggetto n. 924 in data 18 febbraio 1983
Concessione e
liquidazione di un contributo di L. 25.000.000.= al Comune di
Valtournenche per l'affitto di locali adibiti ad uso scolastico
nell'anno 1982.
PRESIDENTE:
Ha chiesto di parlare il Consigliere Cout, ne
ha facoltà.
COUT - (P.C.I.): Solo per sapere se si sa quando finalmente non
sarà più necessario affittare questi locali in località Cielo Alto,
nei Condomini Circus e Cielo Alto e quando potrà essere realizzata
la nuova scuola di Valtournenche.
PRESIDENTE:
Ha chiesto di parlare l'Assessore ai Lavori
Pubblici Borbey, ne ha facoltà.
BORBEY - (D.C.): E' un appalto che ha fatto l'Amministrazione
comunale; siamo al corrente che l'appalto ha avuto esito positivo
già circa 8-9 mesi or sono, ci risulta che i lavori sono iniziati,
anche se non sono avanzati molto. Ad ogni modo l'ente appaltante e
la direzione lavori sono del Comune.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
Oggetto n. 925 in data 18 febbraio 1983
Approvazione ed
impegno della somma di L. 30.000.000.= da liquidare alla Comunità
Montana del "Grand Combin" per l'organizzazione di un servizio di
mensa per gli alunni delle Scuole Medie nell'anno scolastico
1981/82.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
Oggetto n. 945 in data 18 febbraio 1983
Lavori di
ristrutturazione del fabbricato ex De Mateis di proprietà regionale
ad uso polivalente in Comune d iChâtillon. Approvazione di perizia
supplettiva e di variante. Approvazione ed impegno di spesa.
Concessione di proroga al tempo utile.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Chiediamo alla Giunta se è possibile
rinviare queste due delibere, la 945 e la 961, al momento della
discussione della mozione che abbiamo presentato sugli appalti.
PRESIDENTE:
Ha chiesto di parlare l'Assessore ai Lavori
Pubblici Borbey, ne ha facoltà.
BORBEY - (D.C.):
io ritengo di dover dichiarare che il
gioco del PCI è di bloccare amministrativamente la Regione e noi a
questo gioco non ci stiamo. Non si tratta solo di un rinvio al
pomeriggio, si tratta della ratifica di una delibera di Giunta, se
vogliamo discuterla discutiamola adesso, e il PCI voterà contro, se
non è favorevole. Se si è accorto dopo cinque anni di non aver
adempiuto bene ai suoi doveri di opposizione, non è questo il
momento di assumere certe iniziative.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Noi crediamo che la popolazione
valdostana si sia accorta in cinque anni di avere un Assessore ai
Lavori Pubblici che non sa fare il suo mestiere e di avere anche
altri Assessori notevolmente incompetenti. Ma la cosa in
discussione adesso è se accettate o meno di rinviare al pomeriggio
questa discussione perchè è collegata ad una nostra mozione. Non
c'è nessuna volontà di rinviare o di impedire l'attività
dell'Amministrazione perchè la maggioranza penso abbia sempre i
voti necessari per far passare la delibera anche nel pomeriggio; è
per avere una discussione più completa che pensiamo sia necessario
abbinare le ratifiche alla nostra mozione.
Vorremmo sapere come si giustifica la perizia suppletiva di
questa delibera, perchè si dice qui che "le strutture portanti non
sono più adatte per proseguire i lavori" e quindi si decide di
rifare una demolizione, di rifare di nuovo il fabbricato.
PRESIDENTE:
Ha chiesto di parlare l'Assessore Borbey, ne
ha facoltà.
BORBEY - (D.C.):
Il progetto commissionato dal Comune di
Châtillon pervenuto all'Amministrazione regionale, richiedeva, ed
in effetti l'urgenza c'era, di appaltare al più presto quest'opera
perchè doveva ospitare dei locali per servizi indispensabili quali
la Croce Rossa, l'assistenza agli anziani, ecc. L'opera, anche se
la appaltiamo noi, è di natura prettamente comunale e quindi era
dovere del Comune fare eseguire un progetto idoneo; come
ristrutturazione, questo progetto non s'è dimostrato per niente
idoneo e lo hanno dichiarato espressamente anche il Sindaco, il
Vice-Sindaco Geom. Ciocca, presenti ad un sopralluogo con la
Direzione Lavori l'Ing. Berthod, l'Assistente Geom. De Gattis ed il
sottoscritto, che ha sollevato il problema in Giunta. Per spendere
bene i soldi si è deciso di fare una perizia suppletiva e di
demolire completamente questo fabbricato perchè avremmo speso 400
milioni nella ristrutturazione di un fabbricato che non aveva più i
solai e le strutture portanti idonee allo scopo.
Quindi abbiamo ritenuto doveroso far presente questo al Comune,
il quale si è adoperato per farci avere la concessione edilizia al
più presto. Abbiamo dato incarico al nostro ingegnere ed al tecnico
progettista di rivedere tutta la questione e abbiamo fatto questa
perizia suppletiva che comporta la spesa di rifare non solo tutta
la struttura portante, ma che è comunque una spesa molto inferiore
alla precedente perchè prima i prezzi per determinate opere di
intervento erano superiori a quelli che usiamo adesso come
fabbricato nuovo.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Tra le cose inesatte dette
dall'Assessore Borbey nel corso della sua conferenza stampa, ce n'è
una che afferma che avremmo votato il 98% delle perizie suppletive.
Poi ci sono dichiarazioni riferite dai giornali secondo le quali
avremmo anche votato trattative private ed appalti. Ora noi abbiamo
votato i piani generali dei lavori pubblici, mentre gli appalti, le
licitazioni private e le trattative private sono fatte dalla
Giunta. Le uniche cose che vengono in Consiglio sono le perizie
suppletive. Quindi la responsabilità degli appalti è tutta quanta
della Giunta regionale, non riguarda il Consiglio tranne che quando
si esca dal piano lavori oppure quando per particolari questioni si
prevede un'opera non prevista. In questo senso gli appalti vengono
fatti tutti dalla Giunta regionale che invita le ditte, le sceglie
e stabilisce se trattare con più ditte o con una sola.
Per quanto riguarda le perizie suppletive, con gli strumenti a
disposizione del Consiglio, che sono solo le premesse delle
delibere, abbiamo votato tutte le perizie suppletive che ci
apparivano in qualche modo giustificate e non sospette. Non abbiamo
votato le perizie suppletive il cui riparto ci sembrava troppo
basso oppure quelle, voglio fare degli esempi, che riguardavano la
sistemazione esterna dell'area di Cogne, il geriatrico o opere
appaltate dalla ditta Follioley, dall'esame delle quali ci sembrava
che le cose non fossero del tutto chiare e convincenti. In questo
caso ci asteniamo dalla votazione di questa delibera, non perchè il
ribasso non sia nella media di quelli per le opere non stradali, ma
perchè l'Assessore ha rifiutato la nostra richiesta di discussione
generale su questo punto.
PRESIDENTE:
Ha chiesto di parlare l'Assessore ai Lavori
Pubblici Borbey, ne ha facoltà.
BORBEY - (D.C.):
Chiedo scusa a tutti i colleghi e
certamente non voglio fare una polemica personale con il PCI, ma
ritengo mio dovere precisare alcune cose e poi invito il PCI, se
vogliamo, a fare dei dibattiti pubblici.
A me spiace dire determinate cose, però sono costretto dal
Consigliere Mafrica, che ad un certo punto continua ad asserire che
la popolazione valdostana è malservita da questa Giunta. Allora
prego il Consigliere Mafrica di aggiornarsi oppure di delegare un
suo collega a parlare di certe cose, in quanto lui non è
assolutamente competente. Mafrica ha detto: "noi non abbiamo mai
votato per gli appalti"; ma se oggi qui ci sono sei o sette
delibere di Giunta per la ratifica di appalti, n. 1097,1185,1188,
allora perchè il Consigliere Mafrica viene a dire che il Consiglio
vota soltanto all'inizio, il programma lavori? Per questi non
abbiamo avuto la delega da parte del Consiglio per gli appalti, li
portiamo in ratifica perchè sono appalti nuovi non previsti allora
in programma.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Allora forse siamo riusciti a
stabilire una cosa: non credo assolutamente nella competenza
dell'Assessore Borbey e lo illustrerò dettagliatamente nel corso
della mozione di oggi pomeriggio. Chiariamo un punto; noi votiamo
il bando di concorso degli appalti, quando si dice "la Regione
appalta a questi prezzi e per questo importo l'opera". Questo lo
votiamo perchè non si è ancora scelta la lista e no n si è fatta
l'operazione di aggiudicazione da parte della Giunta. Noi votiamo
il bando di concorso perchè presumiamo che siano i tecnici a
stabilire quali sono i prezzi e qual'è l'importo presumibile
dell'opera. Quindi questi li abbiamo votati e li voteremo anche
oggi perchè sono i bandi di concorso, ma tra fare il bando di
concorso per assumere un qualunque impiegato e fare invece il
concorso e scegliere l'impiegato passa una bella differenza.
Quindi non mettiamo in discussione l'appalto in questo senso, ma
le modalità con cui la Giunta aggiudica l'appalto una volta che il
Consiglio regionale ha stabilito qual'è l'importo.
E' questo che contestiamo, penso sia chiaro. Noi sosteniamo che
una volta che la Giunta è stata delegata, attraverso il bando, a
fare la gara di appalto, poi conduce questa gara in modo tale da
presentare all'opinione pubblica, prima di tutto, ed a noi, come
Gruppo di opposizione, delle procedure che riteniamo molto
discutibili nella scelta delle ditte da invitare, nelle modalità
stesse dell'appalto e nei risultati concreti dell'impresa che si
aggiudica l'appalto.
Noi votiamo il bando generale con cui si apre l'appalto, con cui
si invitano le ditte: del resto è responsabile solo la Giunta
regionale e non il Consiglio regionale, non i Gruppi di
opposizione. Questa è la nostra opinione e quindi ci assumiamo le
nostre responsabilità di opposizione così come crediamo che la
Giunta debba assumersi le sue per quanto riguarda l'aggiudicazione
dei lavori.
PRESIDENTE:
Ha chiesto di parlare l'Assessore Borbey, ne
ha facoltà.
BORBEY - (D.C.):
Quando viene approvato una bando di
appalto, viene approvato il sistema dell'appalto che è quello di
invitare un certo numero di imprese il cui nome deve giustamente
restare segreto fino all'esperimento della gara. Oggi noi
approviamo un appalto, cioè approviamo l'elenco prezzi, cosa
essenziale perchè quando c'è il 10% di ribasso l'appalto è
regolare, mentre con il 3% di ribasso non è regolare. Approviamo
l'elenco prezzi e se lo ritenete troppo alto votate contro, perchè
dite che i prezzi sono troppo alti. Secondo, approviamo il sistema
di appalto, cioè il maggior ribasso. Terzo, c'è scritto che la
Regione aggiudicherà a chi avrà fatto un ribasso maggiore, quindi
approvando il bando, dobbiamo comunque aggiudicare l'appalto
all'impresa, anche se ha operato soltanto lo 0,10% di ribasso.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Sappiamo benissimo che è la Giunta
regionale che sceglie le ditte, non c'è bisogno che venga ad
insegnarcelo l'Assessore Borbey. Abbiamo l'elenco per tutte le
categorie di lavori di tutte le ditte che devono essere invitate,
abbiamo verificato per una serie di lavori che non tutte le ditte
che avrebbero potuto essere invitate dalla Giunta lo sono state,
sosteniamo che è responsabilità della Giunta regionale in modo
particolare dell'Assessore ai Lavori Pubblici la conduzione e
l'applicazione del bando che viene portato al Consiglio. Nella fase
in cui vengono invitate le ditte, quando si aprono le buste e
quando si verificano le offerte, riteniamo che l'Assessore ai
Lavori Pubblici sia venuto meno alla funzione che noi pensiamo
indispensabile da parte sua. Su questo argomento torneremo ancora,
pensiamo che questo punto sia stato chiarito, noi abbiamo votato e
votiamo gli appalti, è la Giunta però che esegue ed è quindi,
attraverso le ditte che invita ed il tipo di operazione che compie,
responsabile di questo appalto.
PRESIDENTE:
Ha chiesto di parlare il Consigliere Tamone,
ne ha facoltà.
TAMONE - (U.V.):
Non sono esperto in questa materia, però
il Consigliere Mafrica dice qui una cosa che non è esatta quando
afferma che votando l'appalto non si vota un fatto fondamentale.
Purtroppo, quando si è votato l'appalto, si è votato tutto, salvo
le ditte.
Nella mozione del Consigliere Mafrica si contesta anche il
metodo di appalto perchè il 3° punto si propone di modificare
addirittura il Codice Civile italiano da parte del Consiglio
regionale, cosa che non fa neanche ridere. C'è solo una cosa da
dire: se il ribasso è troppo basso, si può contestare
l'Amministrazione dicendo che l'appalto va rifatto. Quando però
l'appalto viene rifatto, si trascinano le cose per altri sei -
sette mesi. Cosa succede allora? E' a quel punto che occorre
riflettere.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Per fare una brevissima precisazione;
quando io approvo il bando per l'appalto non ho ancora
approvato la ditta vincitrice: quella viene da una gara che
conduce la Giunta, di cui ha la responsabilità.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti: 27
Votanti: 20
Favorevoli: 20
Astenuti: 7 (Bajocco, Carral, Cout, Dolchi, Mafrica, Péaquin e
Tonino)
Il Consiglio approva
Oggetto n. 946 in data 18 febbraio 1983
Lavori
di regimazione idraulica in un tratto del torrente Chalamy, a valle
della quota 404, in Comune di Issogne. Appalto dei lavori a
licitazione privata. Approvazione ed impegno di spesa.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
Oggetto n. 961 in data 18 febbraio 1983
Lavori
di allargamento della strada regionale Antey-Torgnon (6° tronco).
Approvazione di perizia suppletiva. Approvazione ed impegno di
spesa.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Il nostro Gruppo voterà contro questa
perizia suppletiva oltre che per il discorso generale che
intendiamo fare per tutti gli appalti, le trattative private e le
perizie suppletive, anche perchè qui si tratta di una perizia
suppletiva per una ditta che ha vinto una gara con un ribasso
dell'1,57%. E' proprio uno di questi ribassi che crediamo debbano
essere contestati e pensiamo di avere elementi a sufficienza per
dimostrare che in questo caso il ribasso non è quello che si
sarebbe potuto ottenere in altre condizioni. Quindi riteniamo
giustificato il voto negativo del nostro Gruppo.
PRESIDENTE:
Ha chiesto di parlare l'Assessore ai Lavori
Pubblici Borbey, ne ha facoltà.
BORBEY - (D.C.):
Solo per mettere al corrente i colleghi
su questa perizia supplettiva. Non è per riaprire la polemica, ma è
stato detto che alcune volte si fa apposta a concedere delle
perizie suppletive a delle imprese. Alcune volte può succedere
quasi quanto viene asserito e questo è uno dei casi classici. Noi
sul programma lavori avevamo previsto circa 500 milioni per la
strada regionale di Torgnon, abbiamo sempre detto che in Valle
d'Aosta per lavori di arginature, strade, fognature, acquedotti le
imprese che hanno iscrizioni sopra i 300 milioni sono circa 9 o 10.
Da 75 milioni a 300 ce ne sono altre sei o sette, pertanto
arriviamo al numero di 15 - 16. Ebbene questo è un appalto fra
quelli che abbiamo tenuto inferiore ai 300 milioni proprio per
avere un maggior numero di imprese da invitare. Ora siamo a
completare questo tronco perchè è una variante e se non facciamo
questi 150 milioni in più, il lotto che abbiamo fatto sarebbe
inutile.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Per la categoria 7a - lavori stradali
- non sono 15 o 16 le imprese iscritte sopra i 300 milioni ma sono
23; più altre nove fino ai 300 milioni, per un totale di 32
imprese.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti: 27 Votanti: 27 Favorevoli: 20 Contrari: 7
Il Consiglio approva
Oggetto n. 977 in data 18 febbraio 1983
Concessione e liquidazione di un contributo di lire 22.700.000.=
al Comune di Gressoney Saint Jean. Approvazione e finanziamento di
spesa.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
Oggetto n. 978 in data 18 febbraio 1983
Concessione di un contributo al Comitato organizzatore del 20°
giro ciclistico della Valle D'Aosta. Approvazione ed impegno di
spesa.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presente, votanti e favorevoli: 27
Il Consiglio approva all'unanimità
Oggetto n. 1097 in data 25 febbraio 1983
Lavori
di ampliamento e ristrutturazione dell'edificio Municipale e
Scolastico di Gaby. Appalto dei lavori a licitazione privata.
Approvazione ed impegno di spesa.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
Oggetto n. 1128 in data 25 febbraio 1983
Concessione e liquidazione di un ulteriore contributo di L.
900.000.= alla Pro Loco di Valgrisenche. Approvazione e
finanziamento di spesa.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
Oggetto n. 1185 in data 25 febbraio 1983
Lavori
di copertura dell'area ex Chabloz - Manetti in Comune di Aosta.-
Appalto dei lavori a licitazione privata. Approvazione ed impegno
di spesa.
PRESIDENTE:
Ha chiesto di parlare il Consigliere Bajocco,
ne ha facoltà.
BAJOCCO - (P.C.I.):
Vorrei sapere di quanti piani sarà
questo parcheggio e quanti saranno i posti macchina.
PRESIDENTE:
Ha chiesto di parlare l'Assessore Borbey, ne
ha facoltà.
BORBEY - (D.C.):
Il parcheggio è solo ad un piano ed è al
piano stradale, ma dobbiamo fare un solaio sostenuto da pilastri e
plinti per salvare tutti i reperti romani. I posto-macchina sono
94.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
Oggetto n. 1188 in data 25 febbraio 1983
Lavori
di arginatura di un tratto del Torrente Marmore, in località
Nuarsaz, in Comune di Antey Saint André. Appalto dei lavori a
licitazione privata. Approvazione ed impegno di spesa.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
Oggetto n. 1265 in data 4 marzo 1983:
Concessione e liquidazione di un contributo straordinario di L.
30.000.000. al Centro Studi e Cultura Walser di Gressoney Saint
Jean. Approvazione e liquidazione di spesa.
PRESIDENTE:
Ha chiesto di parlare il Consigliere Cout, ne
ha facoltà.
COUT - (P.C.I.):
Visto che c'era stata una richiesta di
90 milioni e visto che tutti siamo d'accordo sul fatto che que sto
centro cominci al più presto a funzionare, vorrei sapere se la
differenza di 60 milioni rispetto a quello che è stato chiesto,
cioè per l'arredamento della nuova sede, il funzionamento del
centro, la partecipazione all'incontro Walser, verrà coperta dal
Comune o da qualcun altro, se quest'anno ci sarà un avvio parziale
di tutta l'attività e se con il prossimo anno si pensa comunque ,
al di là del fatto che questo centro rientri o meno nella L.R. n.
40 di coprire il resto per dare un avvio deciso al centro in
questione.
PRESIDENTE:
Ha chiesto di parlare l'Assessore alla
Pubblica Istruzione Viglino, ne ha facoltà.
M.IDA VIGLINO - (U.V.):
E' evidente che quanto concediamo
quest'anno serve a permettere l'avvio graduale dei lavori di questo
centro Walser, nel senso che noi non avevamo previsto una spesa di
questo genere nel bilancio attuale perchè le richieste sono state
presentate a bilancio già approvato. La richiesta di 90 milioni
posso dire che era un pò gonfiata, ci sono delle voci che sarebbe
bene poter discutere. Non è che ogni volta che viene avanzata una
richiesta noi dobbiamo accettarla così ipso facto è nostra
intenzione d'altra parte sentire il Consiglio di Direzione quando
tutte le nomine saranno effettuate, perchè dobbiamo ancora nominare
la rappresentante della Regione ed un nostro rappresentante nel
Comitato Scientifico. In quel momento si prenderà in esame alcune
delle loro richieste per vedere se potranno essere accettate.
Devo poi dire che questo centro Walser ha richiesto molto lavoro
prima di essere costituito e adesso bisogna anche che ci sia
quell'avvio graduale cui faceva cenno il Consigliere Cout per
meglio approfondire certe richieste che sono state fatte, come per
esempio i gettoni di presenza per dei lavori culturali, cose che
non abbiamo mai coperto per nessuna delle associazioni e dei
centri, previsti o meno dalla legge. La Regione ha fatto un primo
sforzo, è disponibile ad intervenire nel futuro, però dopo aver
esaminato bene tutto l'elenco delle richieste.
Je ne suis pas de l'avis qu'il suffit de demander pour recevoir;
on demande, on discute et ensuite si la dépense est reconnue, on
peut intervenir de nouveau.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
Oggetto n. 1282 in data 4 marzo 1983:
Concessione di un contributo di Lire 12.800.000.= al Comune di
Montjovet nelle spese sostenute per i lavori di manutenzione
straordinaria alla Scuola Materna in località capoluogo.
Approvazione ed impegno di spesa.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
Oggetto n. 1286 in data 4 marzo 1983:
Concessione di un
contributo di lire 15.580.000.= al Consorzio Idrico Kiry, in Comune
di Fontainemore, per il completamento dell'acquedotto di
RongineRodu Bo - Bibion - Ceva - Frastelle. Approvazione ed impegno
di spesa.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
Oggetto n. 1289 in data 4 marzo 1983:
Concessione di un
contributo di lire 30.000.000.= al Comune di Charvensod per
completamento dell'acquedotto comunale parte bassa. Approvazione ed
impegno di spesa. Liquidazione di acconto.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
Oggetto n. 1317 in data 4 marzo 1983:
Concessione di
contributo alle bande musicali della Regione. Approvazione e
liquidazione di spesa.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 28
IL Consiglio approva all'unanimità
Oggetto n. 1318 in data 4 marzo 1983:
Modifica del piano
triennale per la realizzazione di attrezzature
turistico-sportive.
PRESIDENTE:
Ha chiesto di parlare il Consigliere Tonino,
ne ha facoltà.
TONINO - (P.C.I.):
Voglio chiedere all'Assessore
Pollicini dei chiarimenti sulle ragioni che hanno portato a questa
modifica al piano triennale. Ricordo, per aver partecipato a tutte
le riunioni preparatorie di quello strumento, che sia nelle
premesse che nell'introduzione si parlava di blocco nel
finanziamento di nuovi campi di calcio, essendosi questi
dimostrati, dalle tabelle allegate al piano triennale, come
sovrabbondanti rispetto alle scelte di altri tipi di intervento,
per cui se è vero che gli altri servizi compresi in questa nuova
attrezzatura di interesse regionale sono indubbiamente utili, su
questo del campo di calcio mi permetto di avanzare delle riserve. o
sono cambiati i criteri di formulazione del piano triennale, o
questa scelta è stata invece spinta da altri ragionamenti che non
quelli contenuti nel piano triennale.
PRESIDENTE:
Ha chiesto di parlare l'Assessore al Turismo,
Urbanistica e Beni Culturali Pollicini, ne ha facoltà.
POLLICINI - (D.P.):
Innanzitutto vi è una ragione a monte
e cioè il circondario di Aosta è così ampio che, di fatto, si rende
necessario ampliare gli spazi sportivi per questo hinterland,
usando un termine ormai abusato, che grosso modo comprende 60 mila
persone; quindi parrebbe importante che questo sviluppo avvenisse
nelle vicinanze di Aosta. La domanda specifica sul perchè di un
campo di calcio è che questo tipo di progetto è un impianto
pluridisciplinare che prevede quindi non solo il campo di calcio,
ma anche i campi da tennis e i giochi delle bocce, cioè è un
insieme polivalente che, scorporato, diventerebbe qualcosa per cui
non avrebbe senso un intervento regionale. Il campo di calcio è un
complemento, non è la parte più importante: è una parte importante
come le altre ma teniamo conto del bisogno di sfogo che c'è; tant'è
vero che le esigenze degli impianti di calcio sono tali che le
squadre vanno a turno per fare le loro partite dal mattino alla
sera.
Nell'ambito di Aosta, intorno a cui gravitano 70 mila persone si
è reso indispensabile tenere presente questa situazione
specifica.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
Oggetto n. 1361 in data 4 marzo 1983:
Concessione di un contributo di lire 60.000.000.= al Comitato di
Amicizia ed Ospitalità Valle d'Aosta - Polonia, con sede di Aosta,
nelle spese di organizzazione di un soggiorno in Valle d'Aosta di
giovani polacchi. Approvazione, impegno e finanziamento di
spesa.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti: 26
Votanti: 25
Favorevoli: 25
Astenuti: 1 (Tamone)
Il Consiglio approva
Oggetto n. 1369 in data 4 marzo 1983
:
Concessione e liquidazione di un con?
tributo di L. 100.000.000.= al Comune di Pré Saint Didier
nelle spese sostenute per i lavori di ristrutturazione del
fabbricato destinato a microcomunità per persone anziane.
Approvazione e liquidazione di spesa.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
Oggetto n. 1372 in data 4 marzo 1983:
Concessione e liquidazione al Comune di Issime del 2° acconto di
lire 100.000.000.= sul contributo per l'acquisto dello stabile
"Villa Oderio" Approvazione e liquidazione di spesa.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
