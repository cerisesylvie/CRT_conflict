Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3542 del 25 febbraio 1988 - Resoconto
OGGETTO N. 3542/VIII - DISEGNO DI LEGGE CONCERNENTE: "NORME
SULLO STATO GIURIDICO E SUL TRATTAMENTO ECONOMICO DEL PERSONALE
DELLA REGIONE".
PRESIDENTE:
Dopo la relazione del Presidente della
Giunta, ha inizio, ora, la discussione sul disegno di legge n.
488.
Ha chiesto la parola il Consigliere Mafrica; ne ha facoltà.
MAFRICA (P.C.I.):
Presidente, per cortesia!
(...INTERRUZIONE dei Consiglieri BAJOCCO e BALDASSARRE...)
PRESIDENTE:
Consiglieri, per cortesia! Consiglieri
Bajocco e Baldassarre, ha la parola il Consigliere Mafrica. Per
cortesia! Consigliere Mafrica, ha la parola.
MAFRICA (P.C.I.):
Si arriva alla discussione del disegno
di legge sul contratto del personale in una situazione complessa e
difficile.
Diciamo che, a nostro giudizio, con l'assunzione di una diversa
decisione, questa mattina si sarebbe potuto evitare di trovarci in
queste condizioni. Siamo però arrivati alla discussione e ci
troviamo nelle condizioni di dover esprimere un giudizio di merito
sulle proposte che vengono sottoposte all'attenzione del
Consiglio.
Queste proposte sono il risultato di una trattativa che si è
articolata in più fasi, tra la Giunta regionale e le organizzazioni
sindacali; in una certa fase sono stati anche coinvolti i
Capigruppo.
Noi abbiamo già detto e siamo dell'idea che la trattativa, per
ciò che riguarda il contratto del personale, sia di competenza
della Giunta regionale e delle organizzazioni sindacali, che sono
le controparti che, oggi, avrebbero dovuto portare all'attenzione
di questo Consiglio una proposta di accordo. Questo accordo, però,
almeno finora, non c'è.
Dicevo che in una certa fase della trattativa sono stati
coinvolti anche i Capigruppo. Ora, è vero che i Consiglieri
regionali hanno il compito di approvare i disegni di legge della
Giunta e di proporre, a loro volta, dei disegni di legge, però, in
una trattativa, le forze politiche ed il Consiglio regionale, o
vengono coinvolti sin dall'inizio - e così si arriverebbe allo
sconvolgimento di una prassi consolidata e di una tradizione
rispettata in quasi tutti gli ambiti - oppure il ruolo delle forze
politiche non può essere diverso da quello giocato, di solito,
all'interno di questo Consiglio.
Io ritengo, comunque, che gli incontri tra le forze sindacali ed
i Capigruppo siano risultati utili per informare questi ultimi
sulle diverse fasi della vicenda e utili perché, probabilmente, se
non ci fossero stati questi incontri, per le organizzazioni
sindacali e per i rappresentanti del personale la trattativa con il
Presidente si sarebbe potuta bloccare prima. Noi riteniamo, quindi,
che ci sia stato questo tipo di effetto e riconosciamo anche che
nel corso della trattativa le organizzazioni sindacali del
personale hanno ottenuto una serie di riconoscimenti a nostro
giudizio importanti.
Si era partiti, inizialmente, da una percentuale di aumento
sullo stipendio del 4%: oggi, invece, con l'aumento sul piede
parametrico, si può calcolare che l'aumento sullo stipendio sia del
6% circa. Si era partiti da un aumento sui vecchi compensi
incentivanti del 4%, si è prima superata una fase, collegando
questi compensi incentivanti a quelli dello Stato, e si è poi
passati da una misura del 60% ad una dell'80%, per questo genere di
compensi. Indubbiamente, quindi, nel corso delle trattative sono
stati compiuti dei passi in avanti per il pieno raggiungimento
delle richieste sindacali.
Dobbiamo dire, però, che in questi incontri dei Capigruppo, che
- torno a ripetere - possono essere stati utili anche se non
avevano il compito di continuare la trattativa ed anche se non
potevano diventare risolutivi, ci sono state delle deformazioni che
io credo di avere il dovere di chiarire.
Si sono sempre considerati i Capigruppo come un tutt'unico, per
cui si è detto: "I Capigruppo hanno accettato..; ...non hanno
accettato...; hanno proposto...;...". Questo non corrisponde ai
fatti, perché, com'è ovvio, all'interno dei Capigruppo ci sono
Capigruppo di maggioranza, che avevano come punto di riferimento la
Giunta ed il Presidente della Giunta e che quindi, ad esempio,
prima di accettare un rinvio dovevano sentire, il Presidente della
Giunta, e, sempre all'interno dei Capigruppo, ci sono Capigruppo
delle forze politiche della minoranza, i quali, ovviamente, non si
sono mai fatti passare per la mente di avere lo stesso punto di
riferimento; all'interno della stessa minoranza, poi, esistevano
posizioni differenziate.
Purtroppo, nel fuoco delle assemblee è venuto fuori un ritratto
delle forze politiche e dei Capigruppo che non corrisponde al vero,
per cui io ci tengo a ripetere che, per ciò che ci riguarda, dalla
riunione in Commissione, sino all'ultima riunione dei Capigruppo,
noi abbiamo sempre avuto il chiaro obiettivo di giungere ad una
positiva conclusione della trattativa, che contenesse, in un unico
disegno di legge, tutto quanto riguarda sia la dirigenza e la
vicedirigenza che il resto del personale.
Perché abbiamo sostenuto questa tesi e perché continuiamo ad
essere dell'opinione che si tratti di una tesi valida? L'unicità
del contratto, a nostro giudizio, non è soltanto una questione di
rappresentanza sindacale o di unità formale in un unico disegno di
legge, ma è una questione più sostanziale.
La Regione Valle d'Aosta, infatti, ha potestà primaria in
materia di ordinamento del suo personale e, con i criteri che la
ispirano nel regolamentare le norme per il proprio personale, deve
rispondere e garantire ai cittadini una uniformità di trattamento e
di indirizzo per l'intera organizzazione dei servizi. Questa è
l'idea che noi abbiamo dell'organizzazione regionale.
Cerchiamo di entrare più nel merito. Questo vuol forse dire che
ci deve essere un contratto unico, nel senso che deve essere il
contratto che vogliono solo le organizzazioni sindacali confederali
o quelle che rappresentano una parte del personale? Per noi,
l'unicità del contratto non vuol dire appiattimento, non vuol dire
contratto livellatore, non vuol dire che, di questo contratto,
devono essere depositarie soltanto alcune organizzazioni.
Per conto nostro, tutte le organizzazioni sindacali che hanno
un'effettiva rappresentanza devono avere la possibilità di essere
sentite e di contribuire alla formazione di questo contratto, che
alla fine deve essere unico. È giusto, quindi, se i dirigenti hanno
loro organizzazioni autonome, che queste organizzazioni autonome
vengano sentite. È giusto, se non tutti i dirigenti sono nelle
organizzazioni autonome, che i sindacati confederali vengano
sentiti anche per ciò che riguarda i dirigenti. È giusto che i
dirigenti ed i vicedirigenti abbiano la possibilità di fare
proposte e che queste vengano tenute presenti. È anche giusto,
però, che le organizzazioni sindacali che rappresentano
direttamente altri livelli del personale abbiano la possibilità di
esprimere la loro opinione. Spero di essere stato chiaro su questo
punto.
Il fatto di avere un contratto unico, a nostro giudizio non
significa avere un contratto in cui vi siano identiche misure
economiche ed identici ruoli riservati al personale. È ovvio che in
una certa distribuzione gerarchica del personale spettano funzioni
differenti ai diversi livelli e alle diverse fasce e che, per
ognuno di questi livelli e per ognuna di queste fasce, deve essere
riconosciuto un ruolo, una professionalità e caratteristiche
mansioni che sono del tutto particolari. A questi livelli ed a
queste fasce possono essere riconosciute misure economiche
differenti che tengano conto della professionalità, del titolo di
studio, dell'anzianità e di tutti gli altri parametri che possono
entrare in un contratto.
A nostro giudizio, però, è importante che il criterio ispiratore
del contratto sia unico e deve essere unico il criterio ispiratore
dell'intero contratto, dal secondo livello fino al livello
dirigenziale.
Siccome vogliamo essere chiari, diciamo che a noi sta bene la
parte normativa che è stata contrattata con i dirigenti ed i
vicedirigenti; noi, cioè, non mettiamo in discussione in alcun modo
questa parte. Ci pare che neppure le organizzazioni confederali
sindacali, in questo periodo, abbiano messo in discussione i
principi di collegamento tra i dirigenti e vicedirigenti ed il
corrispondente personale dirigente statale.
Noi siamo dell'idea che, una volta stabilite queste norme che
riguardano la dirigenza e la vicedirigenza, occorra mantenere
un'uniformità di criteri e di principi ispiratori anche per il
resto del personale. Non siamo sicuri che ciò sia stato fatto e
credo che sia questo il motivo per il quale ci troviamo di fronte
alla proclamazione di uno sciopero, dopo una trattativa lunga,
articolata e complessa.
A cosa mi riferisco? Mi riferisco, in particolare, al punto
relativo al compenso incentivante. Le organizzazioni sindacali ed
il personale dei livelli hanno accolto, sostanzialmente, per ciò
che riguarda la parte economica, e cioè la parte dello stipendio,
le proposte concordate tra i sindacati e la Giunta. In fasi
successive, per ciò che riguarda appunto i livelli ed il compenso
incentivante, si sono ottenute delle progressioni rispetto alle
proposte iniziali.
È rimasto, però, un punto di principio non risolto: mentre per
la dirigenza e la vicedirigenza si è, giustamente, riconosciuto
l'aggancio rispetto ai criteri, alle modalità e alle misure
economiche previste per i corrispondenti livelli dello Stato, per
il personale dei livelli si è scelto di fermarsi all'80%, senza
definire l'ulteriore 20%, prima di avere stabilito condizioni
particolari entro le quali attribuire l'ulteriore 20%. Si tratta di
cifre che si aggirano dalle 8.000 alle 17.000 lire.
Io non credo che il personale della Regione, stamattina, abbia
respinto il disegno di legge e abbia messo in atto l'idea di fare
uno sciopero per cifre che hanno queste proporzioni, rispetto ad
aumenti che, con l'indennità di bilinguismo e con l'aumento degli
stipendi, sono molto superiori. Mi pare che qui - ed è questo il
punto che io invito i Consiglieri a capire - ci sia una questione
di principio. Una questione di principio può essere fatta su un
milione, ma può essere fatta anche soltanto su mille lire. Qual è
la questione di principio che il resto del personale, senza mettere
in discussione la parte che riguarda la dirigenza, sottopone alla
nostra attenzione?
La parte è la seguente; si dice che: per i dirigenti ed i
vicedirigenti, il compenso incentivante, al pari di quello previsto
per i corrispondenti livelli dello Stato, viene attribuito senza
necessità che si stabiliscano ulteriori criteri regionali; invece,
per i dipendenti dei livelli, anche solo un 20% viene condizionato
al fatto di avere criteri precisi, che condizionino l'erogazione di
questo compenso.
Può essere una questione di scarsa importanza, però, in un clima
acceso ed infuocato come quello che c'è stato in questi giorni, una
questione di principio che differenzia il trattamento, non nella
questione economica, ma proprio nel modo di atteggiarsi
dell'Amministrazione, che, agli uni non pone particolari condizioni
di esercizio del lavoro, mentre agli altri pone la definizione di
queste particolari condizioni, appare come un qualcosa di non
giusto. È questo che noi dobbiamo cercare di capire. Non si tratta,
a mio giudizio, di una questione di misura economica, ma di una
questione di principio.
Noi pensiamo che il contratto, nel suo complesso, sia positivo e
che abbia, sostanzialmente, questo unico grosso neo, rappresentato
dalla questione di principio sul compenso incentivante. Siamo
dell'idea che, se questo Consiglio riesce, con uno sforzo di
volontà e di comprensione politica, a superare questo aspetto
negativo, che ancora rimane, il disegno di legge possa essere
approvato con il consenso unanime del Consiglio regionale e possa
essere accettata da tutto il personale come una legge valida.
Se si accetta tutto il resto, se si fa un testo unico, se si
danno delle somme che non sono indifferenti, lasciando però
irrisolta la questione di principio, a nostro giudizio si apre una
fase pericolosa nei rapporti tra il Consiglio ed il personale e tra
il personale stesso. Noi crediamo che il Consiglio si debba
assumere la responsabilità di questa scelta, decidendo se fare un
ulteriore sforzo, dopo quello già fatto dalla Giunta, per riuscire
a sanare la questione e per evitare che in futuro si aprano
polemiche che non si sa dove potrebbero portare, oppure decidendo
se riuscire finalmente, con una misura lungimirante, a definire una
buona volta la questione e a dare una certa soddisfazione a tutte
le parti in causa.
Il nostro sforzo, quindi, non è teso a cavalcare nessuna tigre e
neppure a strumentalizzare alcunché, ma è teso a perseguire una
soluzione positiva. In questi giorni si parla tanto di COBAS: noi
riteniamo che quando nascono delle insoddisfazioni nel personale e
tra i lavoratori, sia le organizzazioni sindacali, sia gli
organismi che di questi lavoratori hanno la responsabilità, debbano
fare delle riflessioni, perché queste insoddisfazioni indicano la
presenza di qualcosa di errato. Bisogna avere la capacità di
evitare per tempo questi fenomeni, di cogliere le difficoltà del
momento per fare delle scelte che possono apparire difficili, ma
che aiutano a risolvere i problemi.
Per questi motivi noi riteniamo che il disegno di legge
presentato, con gli emendamenti proposti dalla Giunta, potrebbe
avere un giudizio positivo se risolvesse la questione di principio
posta dal personale per ciò che riguarda quel 20% del compenso
incentivante. Proponiamo, perciò, due emendamenti: uno che
inserisca anche nel testo, come ci era stato riferito dalle
delegazioni sindacali, la dizione "sentite tutte le organizzazioni
sindacali interessate", qualora scattassero, per la dirigenza e la
vicedirigenza, aumenti al livello di Stato in un altro che sopprima
tutto il 2° comma dell'emendamento n. 8 presentato dalla Giunta
regionale.
A nostro parere, se si sopprime il 2° comma dell'emendamento 8,
quello che fissa all'80% la misura del compenso incentivante per il
personale dei livelli, non ci si preclude alcuna possibilità
futura. Al 1° comma, infatti, si dice: "In attesa dell'emanazione
di apposite disposizioni regionali al personale è attribuito il
compenso incentivante, a decorrere dal 1° gennaio 1988, con gli
stessi criteri, modalità e misure previsti per il personale
statale"; nel 2° comma, invece, si dice che questo compenso viene
fissato all'80%.
Quale difficoltà deve avere l'Amministrazione nel dire, come già
ha detto per l'altra parte del personale, che il compenso
incentivante è lo stesso del personale statale? Si dice "in attesa
dell'emanazione...". Che, forse, l'accettazione di questo ulteriore
20% impedisce di procedere, poi, all'emanazione di apposite
disposizioni regionali? Se il testo dice "in attesa dell'emanazione
di apposite disposizioni regionali...", ciò vuol dire che queste
disposizioni si possono realmente emanare.
Io non credo che le organizzazioni sindacali o il personale
possano essere indotti ad accettare più facilmente delle
disposizioni solo per il fatto di avere le 8.000 o 17.000 lire che
oggi si tengono ancora in sospeso; ritengo, invece, che oggi sia
più opportuno cercare di uscire dall'esitazione, concedendo già
oggi anche il 20% in discussione, per procedere poi, come dice il
primo comma, alla "emanazione di apposite disposizioni regionali"
per fissare questi criteri.
A nome del Gruppo Comunista, presento, perciò, questi due
emendamenti alla Presidenza del Consiglio.
PRESIDENTE:
Prego il Consigliere Mafrica di farmi avere
copia degli emendamenti proposti.
Ha chiesto la parola il Consigliere Sandri; ne ha facoltà.
SANDRI (N.S.):
Il provvedimento di legge proposto per la
discussione in Consiglio è una delle tappe fondamentali
dell'attività di un Consiglio regionale, in quanto disciplina il
personale e l'amministrazione regionale. Oggi
,
per la
preponderante presenza dei servizi dell'Amministrazione
nell'economia della nostra Regione, possiamo dire che stiamo
discutendo un contratto che interessa una larga parte della
popolazione e, forse, la principale industria della nostra
Regione.
Parto dall'analisi di questo provvedimento, che ci è stato
presentato con il titolo "Norme sullo stato giuridico e sul
trattamento economico del personale della Regione - Disposizioni
concernenti il personale regionale appartenente alle qualifiche
dirigenziali e vicedirigenziali", per dire con soddisfazione che
dall'interpellanza del 21 maggio 1987, nella quale avevo richiesto
una serie di dati sulle intenzioni del Presidente della Giunta in
relazione al tema in discussione, in pochi mesi si è giunti alla
sua conclusione. Devo constatarlo con soddisfazione, soprattutto
perché non si è trattato di un provvedimento ispirato da questa o
da quella forza politica, ma ha trovato il consenso di tutto il
Consiglio e un ampio favore, da parte di tutte le forze politiche,
nei confronti della normativa, così come ci è stata presentata.
Penso che in questo modo si sia risolta una prima lacuna
relativa alla questione dell'Amministrazione regionale. Sappiamo
tutti, però, che non è l'unica, nel senso che l'Amministrazione
regionale, proprio per le sue notevoli dimensioni, ha bisogno di
essere rafforzata, migliorata e resa più efficiente. Io credo che
oggi si possa tranquillamente chiedere ai dirigenti ed ai
vicedirigenti di contribuire più che in passato, con le loro idee e
con la loro professionalità, a migliorare il funzionamento
dell'Amministrazione regionale. Credo che questa volta lo possiamo
chiedere a buon titolo, proprio perché abbiamo sicuramente fatto la
nostra parte.
Accennerei soltanto al problema dell' "iter formativo" dei
dirigenti, che forse poteva anche essere risolto con i sindacati
nel corso della contrattazione, anche se mi rendo conto che la
carne al fuoco era già molta e questo era un problema
particolarmente scottante.
Arrivando al provvedimento, così come è stato integrato dal
grande emendamento che consente, in tempi incredibilmente rapidi
rispetto al passato, di giungere alla definizione dell'accordo di
lavoro unitario per tutto il personale, io vorrei sottolineare
l'unicità di questo provvedimento. Grazie alla buona volontà di
tutti, Giunta regionale, Capigruppo, organizzazioni sindacali e
personale, siamo riusciti a fare - ripeto - in tempi rapidissimi un
provvedimento che consente di mantenere unito il contratto di
lavoro del personale regionale. È un grande risultato, proprio
perché noi sappiamo che in tutto il mondo, ma soprattutto in
Italia, alcune categorie tendono a gestirsi la propria
professionalità e le proprie capacità sindacali in modo separato
dalle altre categorie.
Noi, invece, siamo riusciti a compiere non solo qualcosa di
formale, ma di concreto. Credo, infatti, che nessuno possa
seriamente affermare che questo accordo, così come è stato emendato
e come ci viene presentato nella sua complessità, faccia delle
differenze sostanziali nel trattamento degli uni rispetto agli
altri. Voglio fare degli esempi: è vero che i vicedirigenti sono
stati assimilati ai dirigenti della carriera direttiva dello Stato,
ma è altrettanto vero che essi hanno pagato questo passaggio in
termini di lavoro, cosa che, ad esempio, non è stata richiesta per
altre categorie; è vero che al personale si concede un acconto
incentivante dell'80% e non del 100%, che, invece, viene dato ai
dirigenti e ai vicedirigenti.
È evidente che con questo contratto ognuno, con la buona volontà
di tutti, ha ottenuto un qualcosa che gli ha permesso di poter
concludere. Ognuno, ovviamente, potrebbe avere qualcosa da
recriminare, ma credo anche che, in sostanza, tutti abbiano da
guadagnare.
Questa unicità e questa rapidità - permettetemi la battuta -
sono state possibili grazie alla lotta dei dirigenti, perché, senza
l'occasione di questa legge, il provvedimento che noi oggi
adottiamo per tutto il personale, forse sarebbe stato
adottato nei prossimi Consigli, ma, molto più probabilmente,
sarebbe slittato ad ottobre, rinviando di parecchi mesi i benefici
economici e normativi, che, invece, arriveranno a tutto il
personale in tempi estremamente rapidi. Se ben ricordo, infatti,
sono state diverse le giornate di sciopero dei dirigenti, mentre,
per fortuna, non ce ne sono state per le altre categorie.
Possiamo dire, comunque, che questo contratto è un ottimo
contratto e lo possiamo sostenere guardando i dati complessivi. Si
parla, infatti, di un impegno finanziario della Regione di ben 16
miliardi per il solo 1988, che, divisi per i circa 1600 dipendenti
regionali - vado per approssimazione, perché non sono riuscito a
documentarmi con maggiore precisione - corrispondono a circa 10
milioni lordi a testa, per il solo 1988. È una cifra che non può
essere dimenticata facilmente e, anzi, dovrebbe farci meditare.
Tutti dobbiamo accollarci la responsabilità e la coscienza di
quello che stiamo facendo, nel senso che, con questo contratto,
rispondiamo a delle giuste richieste del personale regionale, al
quale, però, riconosciamo un livello retributivo che, a causa della
nostra incompetenza su altri settori dei dipendenti degli enti
locali e del pubblico impiego, altri lavoratori valdostani non
hanno. In effetti, noi - e credo che non ci sia alcun motivo per
vergognarci di dire questo - stiamo dando a queste persone quello
che è loro dovuto, però, in questo modo, facciamo emergere anche
una certa disparità nei confronti dei dipendenti degli enti locali,
dell'U.S.L., del parastato o delle aziende a proprietà statale come
la DELTACOGNE.
Io vorrei andare a vedere quanto guadagna, alla DELTACOGNE, un
impiegato del corrispondente livello di un impiegato regionale. Con
questo non intendo dire che bisogna fare l'equiparazione verso il
basso; dico, invece, che bisogna farla verso l'alto, però dobbiamo
renderci perfettamente conto di quello che stiamo facendo, del
notevole impegno finanziario e dei notevoli vantaggi previsti da
questo contratto.
Un altro concetto importante, che era già presente nel
precedente contratto, ma che viene maggiormente riconosciuto in
questo in discussione oggi è il problema dell'incentivazione.
Consentitemi una piccola parentesi di carattere personale: io sono
in forza anche se temporaneamente in aspettativa - nel personale
dipendente dell'U.S.L., ma posso confermare che l'incentivazione -
e credo che lo possa confermare anche il Presidente della Giunta -
è uno dei più clamorosi divertimenti di tutte le trattative
sindacali. Da quando è stato introdotto questo fondo di
incentivazione, e cioè da 10 anni a questa parte, non è mai stato
trovato un modo corretto per far coincidere il vantaggio economico,
per certi versi giusto ed incentivante nei confronti dei
lavoratori, con la verifica dell'effettivo vantaggio produttivo, e
cioè se è stato effettivamente fatto il lavoro in più, in quantità
ed in qualità, che era stato incentivato. Dato che questa
confusione si è un po' accentuata, di alcuni casi si è occupata
anche la Magistratura.
Ora, noi introduciamo nell'amministrazione pubblica il principio
del compenso incentivante: ciò mi sta bene; mi sta meno bene, però,
il fatto che questo argomento diventi, sostanzialmente, un mero
problema finanziario e non implichi anche dei contenuti. Io credo,
invece, che gli stessi sindacati, nel corso delle trattative,
sarebbero dovuti venire qui a rivendicare che, per il 1986-87, si
provvedesse comunque a trovare un criterio per valutare la
rispondenza del compenso incentivante. Non siamo riusciti a farlo,
chiediamolo almeno per il 1988 o per il 1989! Ma, nel momento in
cui riconosciamo la validità concreta di questo nuovo istituto, non
possiamo dare il 100% senza aver neppure abbozzato una specie di
regolamentazione o indicato alcuni parametri di riferimento.
Io credo, comunque, che sia stato corretto riconoscere il
diritto al 100% del compenso incentivante e, nell'emendamento
all'articolo 8, questo è scritto con molta chiarezza. Stabiliamo,
però, anche il tempo per discutere su questo come su altri
problemi. Concordo perfettamente con la posizione espressa in
merito dall'Esecutivo, che ha avuto il coraggio di assumersene la
responsabilità.
Questo atteggiamento, ovviamente, non pregiudica alcun diritto
dei dipendenti, ma cerca soltanto di mantenere una certa
correttezza, proprio per le responsabilità alle quali ho accennato
prima. Qui non stiamo facendo un contratto per dei dipendenti,
dimenticando tutto il mondo che c'è intorno: noi stiamo facendo un
contratto per dei dipendenti che operano in una regione, nella
quale ci sono tanti altri dipendenti pubblici e privati e nella
quale bisogna, soprattutto, garantire il principio di eguaglianza,
ma di una eguaglianza sostanziale, nel senso che tutti devono stare
allo stesso livello ma nel senso che tutti devono beneficiare di
una eguaglianza in relazione al loro lavoro, ai loro meriti, al
loro impegno e alla loro anzianità.
Se mi consentite una breve parentesi metodologica, mi pare che
in questa azione contrattuale si possa rilevare anche una brutta
storia, che, per quanto mi riguarda, ha avuto dei momenti molto
penosi, di fastidio e di grave disagio, di fronte ad alcuni
atteggiamenti che non posso non denunciare in quest'aula.
Denuncio, innanzitutto, un certo errore nei ruoli. Il contratto
dei dipendenti regionali è di competenza della Giunta regionale,
dell'Esecutivo e della maggioranza; i sindacati, quindi, devono
confrontarsi con l'Esecutivo, con il Presidente della Giunta e con
la maggioranza, sviluppando la dialettica sindacale in tutti i modi
previsti dalla legislazione italiana: sciopero, dialogo,
"pourparlers" telefonici, cortei, manifestazioni di piazza...
I Capigruppo sono una bella istituzione, però, a mio avviso,
sono utilizzati quando la gente è quasi chiusa nell'angolo e, non
sapendo più cosa dire o fare, si rivolge ai Capigruppo,
coinvolgendo anche noi della minoranza, che, così, veniamo a
trovarci in una situazione di estremo disagio, perché da una parte
dobbiamo fare la figura delle persone intelligenti che capiscono e
che hanno partecipato, quando, di fatto, non abbiamo partecipato ad
alcuna fase della trattativa. Io ho scoperto questa mattina, dalle
parole del Presidente della Giunta, come si è evoluta la
trattativa, nel senso che in una certa data è stata presentata una
richiesta alla Presidenza della Giunta, in un'altra c'è stata la
risposta dei sindacati e che, nel frattempo, si sono svolte le
varie assemblee sindacali. Ma questo l'ho saputo solo questa
mattina.
Due settimane fa sono stato convocato dai sindacati per l'esame
di questo problema, ma non ci sono andato e non mi sono presentato
neppure alla convocazione successiva, perché non ci si può
intromettere in situazioni o vicende delle quali non si sa nulla,
non si conosce nulla e per risolvere le quali non si può nulla. È
giusto, però, che sia così, perché ognuno deve svolgere il suo
ruolo.
Credo che, spesso, rischiamo di ripetere anche in quest'aula un
analogo errore di riferimento. Devo confessare esplicitamente, in
proposito, anche una mia responsabilità. Spesso, infatti, nel corso
di queste discussioni, si confonde la difesa degli interessi del
personale con la difesa degli interessi dei sindacati, che è una
difesa ben diversa. A volte si rischia di far passare le azioni
sindacali per azioni dei partiti.
Stamattina, ad esempio, ho sentito una richiesta sindacale che
chiedeva la sospensione della discussione del Consiglio regionale
ed il rinvio di un argomento all'ordine del giorno: ma io credevo
che una questione del genere fosse di competenza del Consiglio
regionale e non dei sindacati! Io, comunque, non posso essere più
preciso in merito, perché non sono molto competente e, sicuramente,
il Vicepresidente del Consiglio, Dolchi, mi potrà chiarire questo
punto.
A mio parere, poi, esiste tutta una serie di difficoltà che,
forse, possono essere affrontate con minor spirito e minore ironia,
perché si tratta di problemi estremamente veri che coinvolgono
tutti noi. Io credo che certi errori di carattere metodologico
siano frutto, soprattutto, del grande disagio connesso alla
rappresentatività. È un disagio nostro, perché ci chiediamo, o
almeno Nuova Sinistra si chiede, se effettivamente rappresenti
ancora qualcuno. Credo, però, che la stessa sensazione sia diffusa
anche in altri partiti politici. Credo, infine, che anche i
sindacati, ogni tanto, si pongano interrogativi di rappresentanza,
nel senso che si chiedono se rappresentino tutti, il 50% o anche
meno.
Per questo motivo io ritengo che sia difficile individuare,
sottolineare, sottoscrivere o presentare certezze in Consiglio su
questo argomento. Ritengo necessaria, invece, una grande cautela,
proprio perché ci troviamo in una fase di transizione, nella quale,
forse, sono da rivedere i rapporti tra i sindacati, tra i partiti
ed i rapporti tra sindacati, partiti ed Amministrazione
regionale.
Da parte nostra è certo il principio che, nel momento in cui il
Presidente della Giunta presenta in Consiglio un provvedimento di
questo genere, io do per scontato che ci sia già un accordo
sindacale. Non può essere diversamente. Non posso pensare, infatti,
che un Presidente della Giunta venga in Consiglio a dire: "Questa è
la proposta della Giunta e me ne frego dei sindacati!" Il nostro
Presidente della Giunta non ha detto una cosa simile in quest'aula
e non penso nemmeno che abbia intenzione di dirla.
Nel prendere atto che, forse, i comunicati sindacali dicono ben
altro, mi chiedo se noi facciamo davvero gli interessi della gente
diluendo nel tempo questo contratto. Nel caso il Consiglio dovesse
rinviare di 15 o 20 giorni ogni decisione su questo disegno di
legge, mi piacerebbe proprio verificare se il sindacato avrebbe il
coraggio di sottoporre ad un referendum, esteso a tutti i
lavoratori e non limitato solo agli iscritti, il parere su questo
contratto, comprensivo anche della misura del compenso incentivante
rapportata all'80%.
Si dà atto che alle ore 16,49 assume la Presidenza il
Vicepresidente DOLCHI.
PRESIDENTE:
Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Stamattina ho votato con piacere
la richiesta di rinvio di questo oggetto, nei confronti del quale
noi Socialdemocratici, che siamo contro tutte le posizioni
estremistiche, esprimiamo notevoli preoccupazioni che voglio subito
sottolineare.
Noi, come forze di minoranza, presentando tutta una serie di
interpellanze ed interrogazioni, abbiamo sollecitato in diverse
occasioni il Governo regionale a definire ed a presentare il
contratto dei dirigenti. Perché? Perché eravamo a ciò sollecitati
dalla categoria dei dirigenti.
Ricordo benissimo che il Presidente della Giunta, nel corso di
uno dei Consigli, affermò di aver sollecitato i sindacati
confederali a predisporre una bozza di contratto anche per il
restante personale regionale. Sono passati dei mesi ed io ritengo
che i sindacati siano venuti un po' meno al loro ruolo, perché non
hanno fatto altro che rincorrere il contratto dei dirigenti.
Ma noi, come forze politiche, avevamo assunto un impegno, in
Consiglio regionale, nei confronti dei dirigenti e questo impegno
va onorato, perché tutti, allora, in Consiglio regionale,
convenimmo sulla necessità di approvare al più presto il
contratto.
Mi preoccupa, però, il fatto che oggi - ed arrivo alla posizione
estremistica che io non condivido - ci troviamo di fronte ad una
posizione del tutto nuova, perché, leggo testualmente: "Le
Confederazioni sindacali respingono la proposta di legge, perché,
nel concreto, disattende la predetta affermazione". Diciamo in
termini più chiari che le organizzazioni sindacali non sono
d'accordo su questa proposta di legge, che, tra l'altro, verrebbe
portata avanti attraverso la presentazione di tutta una serie di
emendamenti.
Io dico che mai, in quarant'anni di storia repubblicana, si è
visto approvare un contratto senza che lo stesso fosse sottoscritto
dalle organizzazioni sindacali. È un grave atteggiamento
estremistico che noi non condividiamo, perché i contratti vanno
firmati con la responsabilità dei sindacati. Oggi, invece, ci
troviamo di fronte al fatto nuovo che vede i sindacati non essere
d'accordo sul contratto di lavoro. Il voler portare a tutti i
costi, anche con la presentazione di moltissimi emendamenti,
all'attenzione del Consiglio regionale questo contratto per il
restante personale dipendente, a mio parere, non solo va contro gli
interessi dei sindacati, ma va contro i più elementari principi di
una democrazia che si fondi sul confronto.
Dal punto di vista economico, questo contratto dovrebbe far
gioire non solo il personale, ma anche i sindacati. Forse il
contratto non è stato capito, forse i sindacati non sono stati
chiari con il personale non dirigente; è certo, però, che
l'assemblea l'ha respinto e noi, come Consiglio regionale, dobbiamo
prendere atto della decisione dell'assemblea e, pertanto, non
possiamo forzare o votare a tutti i costi un provvedimento che non
è stato accettato dall'assemblea e quindi dalle organizzazioni
sindacali. Spetterà, poi, ai dipendenti scoprire i veri
responsabili del ritardo e scoprire coloro che non sono riusciti a
spiegare con chiarezza i vantaggi di questo contratto.
A quanto ho potuto capire nel corso dell'ultima riunione dei
Capigruppo, mi pare che si sia andati incontro a tutte le richieste
che sono state avanzate. Vengono corrisposti un aumento del 6%,
l'indennità di bilinguismo e un compenso incentivante nella misura
dell'80%.
Poiché non credo che oggi si debba approvare questo disegno di
legge, invito la maggioranza a fare uno sforzo maggiore, in un
prossimo futuro, per estendere le stesse percentuali economiche dei
dirigenti anche agli altri dipendenti regionali.
Questa proposta di legge non è stata approvata dai sindacati;
noi, tuttavia, avevamo assunto l'impegno di approvare il contratto
dei dirigenti e dei vicedirigenti regionali e quell'impegno
dovrebbe essere mantenuto. Questo contratto, però, non può essere
approvato contro la volontà delle organizzazioni sindacali e,
personalmente, non lo voterò nel modo più assoluto, anche perché
non è mai successo, né nella pubblica amministrazione, né nelle
aziende private, ma solo in un "regime" - come diceva il
Consigliere Aloisi, che è un esperto in fatto di regimi - che un
contratto fosse deciso in modo unilaterale.
Noi, pertanto, non possiamo fare que sta operazione. Siamo in
democrazia e dobbiamo rispettare anche le indicazioni che vengono
dalla base e delle quali dobbiamo prendere atto. Qualcuno di noi,
forse, potrà prenderne atto con una certa dose di mortificazione,
anche perché - lo ribadisco - il contratto, per il personale
regionale non appartenente alle categorie dei dirigenti e
vicedirigenti, è sicuramente vantaggioso. Gli aumenti sono
piuttosto consistenti e qualcuno, che ha già fatto qualche calcolo
approssimativo, ci ha ricordato che si tratta di circa 10 milioni
annui lordi a testa.
Non è un contratto da cestinare, quindi, ma è assolutamente
vantaggioso per il resto del personale regionale dipendente.
Tuttavia, non possiamo approvarlo, perché manca l'approvazione
della controparte e, signor Presidente, non possiamo calcare la
mano su questo stato di cose, perché si tratterebbe di un grave
errore. Non è più questione di maggioranza o di minoranza, ma di
rispetto delle regole della democrazia.
Propongo, quindi, che, nel caso la maggioranza decidesse di
accordare quel l'ulteriore 20% del compenso incentivante anche al
restante personale regionale, credo che si dovrebbe sospendere il
Consiglio per avere l'avallo delle organizzazioni sindacali. Se
questo non dovesse essere possibile, sia per i tempi tecnici, sia
per il rifiuto della maggioranza, io chiedo che oggi si approvi
solo il contratto dei dirigenti e dei vicedirigenti, anche per
rispettare l'impegno che avevamo già assunto a suo tempo. Quando le
organizzazioni sindacali saranno d'accordo anche sul contratto del
restante personale della Regione, allora lo approveremo., perché
non possiamo approvare, ora, un contratto che non è voluto dalla
base.
In caso di voto, io approverò solo il contratto dei dirigenti,
ma, se verranno presentati degli emendamenti contrari alla volontà
della base, io non voterò questo provvedimento di legge.
PRESIDENTE:
Ha chiesto la parola il Consigliere Pascale;
ne ha facoltà.
PASCALE (P.S.I.):
Io condivido tutto quello che ha detto
questa mattina il Presidente della Giunta. Condivido il fatto che
né il Presidente, né la maggioranza abbiano voluto strumentalizzare
questa vicenda a fini elettorali, pur avendo il potere di farlo.
Condivido la positività e la rapidità di un provvedimento che
arriva in Consiglio regionale dopo appena due mesi dalla sua
scadenza e condivido tutto il contenuto di questo disegno di legge,
sia per quanto riguarda l'equiparazione dei dirigenti regionali ai
dirigenti statali, ai fini del trattamento economico, cosa che noi
Socialisti abbiamo chiesto in passato varie volte, sia per quanto
riguarda il contenuto del disegno di legge per il restante
personale, perché, in concreto, mi sembra una proposta valida che
va incontro alle esigenze di tutto il personale.
Non entro, quindi, nel merito del di segno di legge, che io,
come dipendente, mi sarei sentito di votare, in quanto
soddisfacente; esprimo solo delle perplessità e delle
preoccupazioni per una questione di principio che però non è solo
formale ma sostanziale. Non mi riferisco solo alla questione di
principio sollevata dal Collega Mafrica, riguardo all'articolo 8,
per il quale, mi sembra, che proponga un emendamento; mi riferisco,
invece, ad una questione di principio sostanziale ed a quella che
prevede da sempre, in materia di contrattazione collettiva di
lavoro, un accordo tra le parti. Accordo tra le parti vuol dire
accordo tra due parti, da un lato il datore di lavoro e,
dall'altro, i dipendenti pubblici o privati che siano,
rappresentati dalle organizzazioni sindacali.
Il termine "accordo", non solo sotto l'aspetto giuridico, ma
anche sotto l'aspetto letterale, significa "incontro" di due
volontà. Se questo incontro di due volontà non c'è, non si può
parlare di accordo, ma si deve parlare solo di dichiarazione
unilaterale di volontà.
La mia perplessità riguarda il fatto che quello che ci viene
sottoposto per l'approvazione è un disegno di legge che non è il
frutto di un accordo tra le parti. È una proposta di una delle due
parti, in questo caso il datore di lavoro, rappresentato
dall'Esecutivo, che non ha ricevuto il consenso dell'altra parte,
che è il personale o, quanto meno, la parte del personale non
dirigenziale, rappresentata dalle organizzazioni sindacali.
Io non so, come ha detto il Consigliere Sandri, se di fatto
c'era o non c'era un accordo sindacale; non lo so: mi attengo alle
dichiarazioni ufficiali e un comunicato firmato dalle
organizzazioni sindacali dice che questo accordo non c'è. Non
essendoci, quindi, questo accordo tra le parti, noi ci troviamo di
fronte ad una proposta di una delle parti.
Questo mi dà un'estrema preoccupazione, perché costituisce un
precedente, anche pericoloso, in materia di contrattazione
collettiva di lavoro e, ripeto, non voglio entrare nell'ambito del
contenuto della legge, che ritengo ottimale, ma ne faccio una
questione di principio, perché oggi sono proprio in discussione i
principi che regolano la contrattazione collettiva di lavoro, che
sono anche uno dei fondamenti della nostra democrazia. Io non
aggiungo altro, ma esprimo solo questa mia preoccupazione.
Quasi certamente il nostro gruppo voterà a favore di questo
disegno di legge
ed io, per disciplina di gruppo, mi
adeguerò, però voglio ribadire che questo precedente è molto
pericoloso e bisognerebbe tenerlo presente.
Vorrei aggiungere un'altra cosa, per ché mi sono ricordato
appena adesso di quanto ha detto il Consigliere Sandri sul
sindacato: io credo che il movimento sindacale abbia commesso, in
passato, molti errori e che stia continuando a commetterne; non
dimentichiamoci, però, che il sindacato rimane uno degli istituti
fondamentali nel contesto istituzionale del nostro Paese e non sta
a noi dargli delle botte in testa, semmai dobbiamo cercare di
aiutarlo. In questo caso, votando il presente disegno di legge, noi
passiamo anche sopra al sindacato e sopra a certi principi.
PRESIDENTE:
Ha chiesto la parola il Consigliere Torrione;
ne ha facoltà.
TORRIONE (P.S.I.):
Io credo che l'intervento del collega
e compagno di partito, Consigliere Pascale, abbia indubbiamente
manifestato quella difficoltà che esiste in ognuno di noi quando si
affronta un tema difficile, sfaccettato ed articolato come quello
del personale. Credo, però, che sarebbe ingiusto ed iniquo
limitarci, in questa sede, a guardare il pianeta del personale
regionale con un'ottica e con una prospettiva del tutto
particolari.
Dico questo perché, quando si parla di "vil denaro" tutti
diventano reattivi. Il problema del personale non sta racchiuso
nella gabbia salariale, ma è di ben altra complessità e
difficoltà.
Io sono convinto che questo mio intervento rischierà di essere
frainteso, perché, obiettivamente, quando si parla di cifre è
difficile trovare il consenso. Lo posso dire perché ne ho una lunga
esperienza personale, come ex dipendente regionale, e ne ho una
lunga esperienza per aver fatto, per 11 anni, l'Assessore al
personale del Comune di Aosta.
Devo dire con rammarico, però, che la macchina della burocrazia
regionale ha un funzionamento a scartamento ridotto, perché manca
di un supporto normativo che sia il più adeguato alle esigenze di
una moderna burocrazia, che ha l'esigenza e la necessità di adeguar
si a ritmi di lavoro completamente diversi.
Dico questo perché noi, come Gruppo Socialista, avevamo
presentano ben 12 provvedimenti, tra interrogazioni e
interpellanze, sul personale e più volte abbiamo sottolineato in
quest'aula l'esigenza, di primaria importanza, di porre mano ad una
revisione del regolamento organico, che è ancora fatto su quello
del 1956. Il nucleo centrale è ancora quello.
Io so che sono stati fatti degli sforzi in questo senso, che
persone molto responsabili sono state incaricate della revisione di
questa materia per adeguarla alle esigenze dell'oggi; so anche che
è difficile ottenere un risultato del genere, ma so anche che non è
più possibile fingere che questo problema non ci sia. È un problema
reale, è un problema che pesa sul personale e sull'Amministrazione
regionale.
Certi istituti, addirittura obsoleti, per non dire superati dai
tempi, so no ancora presenti nel regolamento organico del personale
regionale. Questa è la realtà, che può sembrare strana e assurda,
specie in una regione il cui statuto, alla lettera a) dell'articolo
2, le assegna la competenza primaria e la piena potestà legislativa
per regolamentare il trattamento economico e giuridico del
personale regionale, nel modo che noi riteniamo più opportuno.
Sovente, invece, siamo stati a rimorchio dello Stato e sovente
non abbiamo saputo approfittare - e questo è un rimprovero da
indirizzare al Consiglio - di questa occasione, unica e
irripetibile tra i vari enti che agiscono in Italia.
Io ritengo che ogni trattativa a questo punto debba considerare
l'insieme del problema e il fatto che la trattativa non si concluda
oggi
mi lascia sperare che un domani, visto e considerato
che ormai il contratto è chiuso, sul piano economico, per un buon
90%, si riesca a conseguire l'obiettivo di rivedere contestualmente
queste due parti.
Io ritengo, infatti, che la riforma della burocrazia regionale
sia un elemento essenziale anche del funzionamento del nostro
regime di autogoverno. Faccio questa affermazione riferendomi al
fatto che l'Amministrazione regionale ha assunto un ruolo di tale
centralità nella vita, non solo politica, ma anche economica, della
Regione per cui è indispensabile che sia attrezzata per affrontare
questo suo nuovo modo di essere e questa sua nuova
connotazione.
Ecco perché il problema del personale è un problema difficile,
da sempre e non solo da oggi
.
È sempre stato così e noi,
come Consiglio regionale, dobbiamo fare una sorta di autocritica
generale, riferita al presente ed al passato, perché la prima
carenza è nostra. Noi dobbiamo essere credibili nei confronti del
personale e dobbiamo dire che, complessivamente, senza fare alcun
riferimento alle forze politiche A o B, il Consiglio regionale,
come organo primario della Regione, troppo sovente si è
disinteressato di questo problema e oggi paghiamo le conseguenze di
questa nostra forma di disattenzione e, addirittura, di
disaffezione nei confronti di un tema che io ritengo di
fondamentale e determinante importanza.
Se noi facciamo questa autocritica, possiamo pretendere
l'autocritica anche da coloro che sono dall'altra parte del la
barricata e cioè dalle forze sindacali che per anni si sono
appiattite su di una sorta di egualitarismo che non serviva a
nessuno. Qui dentro dovevano essere pagati tutti allo stesso modo;
non c'era più professionalità che tenesse, non c'era più niente che
andasse bene! Addirittura, le differenze tra gradi - perché io
parlo di gradi - che c'erano allora, sono state brutalmente
calpestate dal partito "Tutti devono guadagnare lo stesso", con il
bel risultato che, a distanza di 10 o di 15 anni, si sono ritrovate
le stesse funzioni già presenti 10 anni fa. Questa è la realtà dei
fatti ed io sfido chiunque a smentire quanto ho detto.
Ecco perché la macchina della burocrazia regionale funziona
anche male! Ognuno di noi, qui dentro, dovrebbe recitare il "mea
culpa" e poi, insieme alle organizzazioni sindacali, ma guardandosi
negli occhi, dovrebbe dire: "Abbiamo sbagliato insieme, ma abbiamo
sbagliato!". Allora saremmo credibili, perché non è sulle 80, 20,
100, 50 o 30.000 lire che si gioca il destino del personale
regionale, ma è su ben altri temi, sui quali, peraltro, dovremmo
dimostrare la nostra "nobilitate".
E la nostra "nobilitate", come Consiglio regionale la
dimostreremo quando metteremo mano alla revisione complessiva del
regolamento organico del personale della Regione. Allora sì, faremo
il nostro compito di legislatori e allora sì potremo pretendere
qualcosa di più dagli altri!
So benissimo che, a volte, non fa piacere sentire dire queste
cose, specie alla vigilia di una campagna elettorale. Per carità!
Qui sarebbe stato opportuno e giusto che ognuno salisse sul suo 20%
e lo cavalcasse come una tigre nel corso delle varie assemblee. Ma
non è stato così! Non è stato così!
Anche se siamo stati impropriamente investiti di un problema,
bisogna onestamente riconoscere che i Capigruppo regionali si sono
comportati come persone responsabili. Non difendo, ovviamente, la
mia funzione, ma in questo caso difendo il Consiglio regionale nel
suo complesso. Se allora, quando abbiamo detto: "Noi non vogliamo
essere la controparte di nessuno, perché la controparte c'è, esiste
ed è al di là di quei banchi!", fossimo caduti nella trappola della
commistione dei ruoli, a quest'ora ci troveremmo in un pasticcio
veramente enorme, in un brutto pasticciaccio. La trattativa,
invece, è rimasta sul tavolo giusto e credo che noi abbiamo dato un
modestissimo contributo a farle compiere dei passi in avanti.
Ed ora scendo nel dettaglio. La prima irrinunciabile richiesta
era la unicità del contratto. Questo è stato detto a noi e questo è
stato preteso dalle organizzazioni sindacali, che, tra l'altro - e
lo devo riconoscere, anche se non so come siano andate, poi, le
assemblee -, erano abbastanza disponibili sull'aspetto economico
della trattativa, perché loro principio irrinunciabile era la
questione dell'unicità del contratto. Il nostro intervento è stato
richiesto in questo senso e su questa proposta, che riguardava il
potere legislativo, noi abbiamo detto: "Bene, se ci verrà
presentata una proposta in questo senso, possiamo essere anche
d'accordo, a condizione, però, che ciò che è già sancito da una
legge a sè stante, non subisca a sua volta degli stravolgimenti!
Che ciò che è sancito per i dirigenti rimanga tale.", perché, per
quanto ci riguardava, avevamo già detto di essere d'accordo su
quella linea.
Credo che la risposta, sotto questo aspetto, sia stata univoca
da parte di tutti i Capigruppo. E così, poi, è stato.
Una volta ribadita l'unicità del con tratto, io mi chiedo se sia
possibile che questo contratto possa saltare per la questione del
20%.
Ma allora noi dobbiamo dare un'interpretazione di questo
contratto, perché, una volta garantita questa prima irrinunciabile
richiesta, noi non dobbiamo considerare chiusa la trattativa. Guai!
Questo sarebbe un errore grossolano e, del resto, non siamo stati
noi a chiedere di dare un acconto! Questo non l'abbiamo mica
chiesto noi! L'acconto - perché parlo di acconto, complessivamente
- non è venuto fuori da nessuno. Si è trattato di una proposta che
è stata avanzata dalle organizzazioni sindacali, perché,
probabilmente, nei rapporti con la controparte, avevano giudicato
inopportuno che un problema di grande portata, come il rinnovo
complessivo del contratto, venisse esaminato in un periodo
travagliato e difficile come quello pre-elettorale.
Io trovo giusta questa impostazione, la trovo profondamente
giusta, perché soddisfa il 90% delle richieste economiche e lascia
aperto uno spazio entro il quale poter poi inserire tutte le altre
considerazioni che sono state fatte, questa mattina, dal Presidente
della Giunta e che erano già state fatte, nei giorni scorsi, dalle
stesse organizzazioni sindacali, le quali, tra l'altro, - e ne devo
prendere atto con soddisfazione - hanno concordato sull'opportunità
di addivenire ad una revisione complessiva del cosiddetto
"regolamento organico" del personale regionale e, quindi, anche
della parte normativa.
Detto questo, ora siamo qui. Perché vogliamo nasconderci dietro
un dito che questa trattativa sarà ancora lunga e difficile? Perché
vogliamo pretendere che si dia tutto, quando nessuno ha un criterio
oggettivo e obiettivo per stabilire a chi dovrà essere data
l'incentivazione?
Perché? Perché, se l'incentivazione - e lo dico a chiare lettere
- è un mezzo per mettere in tasca dei soldi, allora va benissimo!
Ma, allora, signor Presidente, non la chiamiamo più così,
chiamiamola in un altro modo e, visto che in materia abbiamo
potestà legislativa primaria, diciamo che è un aumento di
stipendio! Se la chiamiamo "incentivazione", allora dobbiamo anche
stabilire i criteri dell'incentivazione, altrimenti ricadiamo nel
discorso dell'appiattimento, che è stato letale per un certo
funzionamento della macchina burocratica della Regione.
Io so già - e lo dico - che non si arriverà a questo punto. Lo
so già, perché so già come si finirà...
(...INTERRUZIONE...)
TORRIONE (P.S.I.):
No! Adesso arrivo anche al discorso
dei dirigenti, perché so benissimo qual è l'obiezione.
Obiettivamente, io credo che, forse, il personale regionale ha
interpretato questo discorso in maniera diversa. Per carità! E
capisco l'imbarazzo e la difficoltà delle stesse organizzazioni
sindacali, alle quali va il nostro sostegno. Perché? Perché faccio
lo stesso ed identico discorso che ho fatto poche settimane fa per
la DELTACOGNE, quando ho detto che bisogna evitare che certi
scollamenti interni minino, dapprima l'unità sindacale molto
precaria, e poi lo stesso istituto sindacale alle sue radici.
Alludo, ovviamente, ai cosiddetti "Cobas".
Se vogliamo fare questo, dobbiamo aiutare le organizzazioni
sindacali e non dobbiamo cavalcare la strana teoria in base alla
quale - e questo discorso riguarda anche loro - un'assemblea di 200
dipendenti possa decidere per tutti i 1.600 dipendenti regionali. È
questa una forma di democrazia? Qui in Consiglio, quando non siamo
in 18, non si va mica avanti, eh! Quando non c'è il numero legale,
qui non si apre mica la seduta! L'assemblearismo è un residuato
bellico del '68...
SANDRI
(fuori microfono): Deteriore!
TORRIONE (P.S.I.):
Deteriore, oh! Chiamalo "deteriore"!
Comunque, allora, se ci si recava tutti in assemblea per decidere
quello che, in realtà, decidevano gli "ultras", c'era l'accordo e
l'assemblearismo poteva procedere.
Io credo, invece, che si debba compiere lo sforzo per dare
un'indicazione precisa alle organizzazioni sindacali e per
ricuperare, attraverso i delegati del personale, un rapporto di
tipo diverso con l'Amministrazione regionale. Non è vero, infatti,
che gli operai ed i dipendenti non sono più disposti ad eleggere i
loro rappresentanti: il caso della FIAT, al riguardo, è
emblematico; allora prendiamo esempio anche dalle industrie che
funzionano. Prendiamo esempio dalla FIAT, che è stata un punto
nodale, nel bene e nel male, del cosiddetto "sindacalismo
italiano".
Queste cose ce le dobbiamo dire con estrema franchezza e,
proprio per questi motivi, ci sembra corretta la posizione
dell'Esecutivo regionale. Poiché è bene che ci diciamo tutto in
quest'aula, dico che so già - e poi concludo - che domani mattina
ci saranno mille interpretazioni sul voto favorevole, o meno, del
Partito Socialista. Io credo che noi, in quest'aula, abbiamo il
dovere di essere dapprima coerenti e poi corretti.
Come terzo punto, credo nel senso di responsabilità che si deve
avere nei confronti dell'ente del quale si è amministratori.
Questi sono i tre requisiti essenziali che rendono credibile il
nostro ruolo di Consiglieri regionali.
Io credo che, oggi, noi non veniamo meno a questo dato di fatto,
perché, obiettivamente, stabiliamo alcuni principi di un contratto
che mi sembra vantaggioso sul piano economico e, dopo anni,
stabiliamo anche il principio di regolamentare la parte
dirigenziale della nostra Regione. Ritengo che quest'ultimo atto
fosse un po' dovuto, perché ricordo che ritardi e reticenze su
categorie di personale che svolgono funzioni diverse hanno poi
provocato dei grossi guasti all'interno dell'Amministrazione
regionale: quando si sono volute assimilare funzioni che erano
diverse, quando si sono volute dare delle risposte contrattuali
complessive a persone che, invece, svolgevano funzioni e mansioni
completamente diverse rispetto alla generalità del personale. E la
vicenda del Casinò ne è un triste e tragico esempio. Quello cui
alludo riguarda il personale.
Ora ci si è avviati lungo una strada nuova, che credo debba
essere percorsa fino in fondo. con tenacia ed anche con l'apporto
costruttivo e costante del Consiglio, sempreché quest'ultimo abbia
voglia di darlo. Vi dico di più: probabilmente, oggi noi chiudiamo
il capitolo del personale, per quanto concerne questa legislatura,
ma io lancio un appello a tutte le forze politiche affinché
inseriscano nel loro programma elettorale il problema della riforma
della burocrazia regionale. Questo deve essere un dato di fondo che
coinvolge tutti, indipendentemente dal fatto di essere di destra o
di sinistra. Questo è un dato di fatto che ci consentirà di
affrontare con un diverso slancio questo delicatissimo problema.
che ci pende sulla testa ormai da troppo tempo.
Ecco, questo dovevamo dire e l'abbiamo detto con estrema
chiarezza. Noi non intendiamo assolutamente prevaricare né il
difficile momento delle organizzazioni sindacali, né le legittime
aspettative del personale regionale, che, però, si devono
contemperare, sia per quanto riguarda il lato economico, sia per
quanto riguarda l'aspetto giuridico. Ed in questo senso, se saremo
ancora presenti in questo Consiglio - come mi auguro - come forza
politica e non come singoli Consiglieri, noi daremo il nostro
apporto.
Io credo che la Presidenza della Giunta, o chi governerà la
Regione nel prossimo futuro, dovrà prendere atto di questa realtà e
dovrà mettervi mano, anche dal punto di vista politico. Mi consenta
il Presidente della Giunta di fare un'ultima osservazione, che mi
sta a cuore: credo che l'aspetto politico della questione del
personale non vada tralasciato; io credo che caricare il Presidente
della Giunta della responsabilità della gestione dell'intero
personale sia una incombenza che gli poteva, obiettivamente,
competere quarant'anni fa, quando abbiamo creato la Regione
Autonoma della Valle d'Aosta, ma che non gli competa più nel 1988.
Credo che la responsabilità politica debba essere affidata, quasi a
tempo pieno, ad un Assessore. Sono 1.600 i dipendenti, più tutti
gli altri, che gravitano sulla Regione. C'è effettivamente da
pensare e da rivedere anche questo aspetto. Io credo che avendo un
singolo referente politico, che si occupa costantemente di questo
problema, la funzionalità e la professionalità dei dipendenti
regionali non avranno che da guadagnarne. Credo che questa
considerazione debba essere sottoposta alla valutazione delle altre
forze politiche.
Con questo stato d'animo e con quanto abbiamo voluto dire con
estrema chiarezza ed in maniera molto esplicita, noi ci accingiamo
a votare a favore del provvedimento di legge che ci è stato
presentato dalla Giunta regionale.
PRESIDENTE:
Ha chiesto la parola il Consigliere Aloisi;
ne ha facoltà.
ALOISI (M.S.I.):
Non mi voglio addentrare nei meandri di
carattere tecnico e normativo della legge, perché, non essendo un
esperto, non mi ritengo all'altezza, anche perché c'è molta
confusione in merito, sia da parte nostra sia da parte del
personale. Mi limito solo ad alcune considerazioni di carattere
generale.
Bisogna dare atto, innanzitutto, al Presidente della Giunta, che
inizialmente aveva presentato una proposta di legge per i
dirigenti, di aver, successivamente, fatto un atto di buona
volontà, cercando di conglobare tutto il personale regionale in un
unico disegno di legge.
Non ritengo, però, che il problema sia quello del 100% o
dell'80% sul premio di incentivazione: il problema di fondo è una
questione di principio. Ritengo, cioè, che ci debba essere una
parità di trattamento per tutto il personale regionale. Questa è la
nostra posizione: il contratto deve essere firmato e sottoscritto
nel momento in cui sono state espletate tutte le varie forme di
contrattazione e quando sono stati chiariti tutti gli aspetti di
carattere economico e normativo.
Vediamo benissimo, invece, che il secondo comma dell'articolo 8,
dove si dice "fino a che non saranno stabiliti i criteri e le
modalità, di cui al precedente comma,...", mantiene in sospeso
certi aspetti di carattere normativo. È questo che noi non
condividiamo, proprio perché riteniamo che, nel momento in cui si
firma un contratto di lavoro, bisogna avere ben chiari davanti
tutti i limiti e tutte le regole, sia economiche che normative, del
contratto stesso.
Ci rendiamo anche conto che, oggi
,
il sindacato vive un
momento molto difficile, nel quale viene messa persino in
discussione una sua certa rappresentatività. È certo, però, che io
non ho alcuna intenzione di difendere, qui, il sindacato, proprio
quel sindacato o quei sindacalisti che hanno discriminato una
forza, qual è il Movimento Sociale Italiano, nella discussione su
questo disegno di legge. È ben lungi quindi da me la volontà di
difendere quella gente che non ha neanche il pudore o perlomeno il
principio del concetto di democrazia, perché ritengo che, nel
momento in cui le forze politiche vengono invitate a discutere su
un argomento di questa importanza, si debbano avere almeno il
pudore e la correttezza morale di invitare tutte le forze politiche
presenti in Consiglio regionale. Anche noi, infatti, siamo una
forza politica ed abbiamo un seguito elettorale, anche all'interno
dei dipendenti regionali e, quindi, anche noi abbiamo qualcosa da
dire in merito.
Condanniamo, quindi, questi metodi e questi sistemi che sovente
vengono rivolti contro di noi, ma che noi, oggi
,
rinfacciamo
a loro, proprio perché riteniamo di saper rispettare quei concetti
di democrazia che altri non sanno rispettare.
Ricordo un'ultima cosa al Consigliere Baldassarre, dicendogli
che non sono d'accordo e non condivido assolutamente l'idea che
bisogna avere l'autorizzazione dei sindacati per firmare il
contratto. No! No! Diciamo che i sindacati debbono avere anche una
certa rappresentatività, nel momento in cui vengono, come
controparte, a discutere. E allora valutiamo attentamente questo
aspetto, perché a me risulta che, come ha detto bene prima il
Consigliere Torrione, su 1.300, 1.400 o quanti sono i dipendenti
regionali, solo 300 erano quelli in assemblea, dei quali 200 hanno
preso una determinata decisione e gli altri 100 ne hanno assunta
una nettamente contraria. Andrei cauto, pertanto, su queste
dichiarazioni. Noi dobbiamo, come Consiglio regionale...
(...INTERRUZIONE del Consigliere BALDASSARRE...)
ALOISI (M.S.I.):
No! La controparte può essere chiunque,
purché abbia una rappresentatività. Questo è il discorso di
fondo!
Io mi rendo conto che questo argomento è una "patata bollente"
nelle mani del sindacato, della quale non riesce a liberarsi,
perché probabilmente incontra delle difficoltà; forse sarà anche
contento che venga finalmente approvata questa legge, così almeno
si risolverà il problema. Questo è il dato di fondo!
(...INTERRUZIONE...)
ALOISI (M.S.I.):
Ho detto una verità, lo so; purtroppo, è
così. Però, pur dicendo questa verità,...
(...INTERRUZIONE del Consigliere BALDASSARRE...)
ALOISI (M.S.I.):
...se dovessi comportarmi in base a ciò
che io ho detto, essendo stato discriminato dai sindacati, dovrei
votare a favore; invece no! Tengo una posizione che ritengo
corretta, proprio per il motivo che ho detto prima e cioè che,
secondo noi, il contratto deve essere comprensivo di tutto, deve
racchiudere nel suo insieme tutte le questioni di carattere
economico e normativo dei dipendenti regionali. Ecco il motivo per
cui io mi astengo su questa legge; solo per questo, per una
questione di principio e non certo per difendere i sindacati, ma
tutt'altro, visto del resto come si sono dimostrati nei miei
confronti, né, tanto meno, per avallare la tesi del Consigliere
Baldassarre, che bisogna avere l'autorizzazione anche di gente che,
forse, non rappresenta nessuno o quasi nessuno, per sottoscrivere
un contratto di lavoro.
PRESIDENTE:
È chiusa la discussione generale.
Ha chiesto la parola il Presidente della Giunta, Rollandin; ne
ha facoltà.
ROLLANDIN (U.V.):
Lorsque le projet de loi a été
présenté, je répète que nous avions suivi toute une série
d'indications formulées par les différents partis politiques et
surtout suite à certaines considérations qui avaient fait l'objet
d'une discussion préalable du contrat de travail.
Aujourd'hui nous avons présenté un projet de loi, avec des
modifications, qui a largement reçu les différentes requêtes des
forces syndicales. Je veux tout de suite dire à M. Baldassarre que
je n'accepte pas ses remarques à propos des contrats de travail et
des possibilités de l'Administration régionale de prévoir, comme
dans ce cas, des anticipations de ce que sera le salaire, car nous
n'avons absolument pas conclu notre travail avec les forces
syndicales; nous avons seulement déclaré que, compte tenu des
élections et de l'impossibilité de travailler pendant des mois si
difficiles pour une discussion tranquille sur des problèmes assez
lourds, il était préférable de prévoir ce débat après le mois de
juin. Le choix était donc simple: ou bien l'on renvoyait
l'ensemble, comme cela s'est produit en d'autres occasions, au mois
de septembre ou octobre ou je ne sais quand, ou bien l'on suivait
cette proposition qui consiste à donner tout de suite une
anticipation, et je crois qu'il vaut mieux donner de l'argent tout
de suite que d'arriver d'ici quelques mois à trouver un accord -
nous le trouverons sans aucun doute - lorsque nous aurons réglé les
matières de l'article 8.
Les tracas de M. Baldassarre n'ont donc aucune raison d'être!
Nous avons respecté les rôles et les principes et puisque nous
avons pu parvenir à un accord, dans l'ensemble, nous avons jugé
mieux de prévoir une anticipation. Il ne s'agit pas de faire
quelque chose contre quelqu'un mais d'agir dans l'intérêt du
personnel.
J'ai déjà fourni des chiffres à propos des ajustements de
salaire, mais nous avons ici les données, à la disposition de ceux
qui veulent en prendre connaissance. Nous allons discuter de trois
"rubriques" et tous s'accorderont à reconnaître qu'il s'agit là
d'un bon contrat.
L'autre contradiction de M. Baldassarre est que d'un côté il
voudrait l'approbation du contrat pour ce qui concerne les
dirigeants et les vice-dirigeants, chose que les forces syndicales
ont refusée car elles voulaient un projet de loi unique. C'est dans
ce sens que nous avons travaillé pendant ces mois et c'est dans ce
sens que nous avons accepté la suggestion d'un contrat unique du
personnel.
Ce problème avait déjà fait l'objet de débats et tout le monde a
reconnu qu'il s'agissait d'un pas en avant par rapport à la
première proposition.
Quant aux remarques de M. Mafrica avec ses amendements, on peut
sans doute apprécier la non volonté à marquer un "appiattimento",
une certaine attitude à vouloir baisser certains niveaux et de
primer, en revanche, certaines attitudes de travail, certaines
possibilités surtout, que l'Administration régionale peut donner.
Je ne comprends les amendements présentés par M. Mafrica au 4e
alinéa de l'article 3, où il est prévu de ne plus donner le 80%: je
voudrais lui demander quel sens cela pourrait avoir. Nous allons
lire ensemble cet alinéa: "In attesa dell'emanazione di apposite
disposizioni..., secondo gli stessi criteri e modalità da
stabilirsi...": si l'on ne peut avoir ces critères, que peut-on
donner aujourd'hui?... Je veux une réponse!... Rien. Le 100% c'est
ce que nous avons dit! Alors, qu'est-ce qu'on va discuter?... Si
l'on passait ton amendement, on ne pourrait rien donner du
tout!
Nous avons divisé le problème en deux parties: la première est
une question de principe et l'on a affirmé que nous allions
reconnaître la possibilité de donner le 100% de la part prévue par
l'Etat (point n° 7); mais si l'on s'arrêtait là, aujourd'hui on ne
pourrait rien donner du tout, car les critères ne sont pas définis.
Par contre, il est dit que dans cette attente le 80% sera octroyé.
Je ne dis pas que cette attitude est inutile, mais qu'elle est
contre les intérêts des travailleurs.
Sur le deuxième amendement j'ai déjà déclaré lors des rencontres
avec les forces syndicales que le problème concernant les rapports
avec ces dernières sera réglé lors de l'accord. Nous nous
abstiendrons donc, car nous avions déjà trouvé une formule
différente.
Les considérations formulées par M. Sandri sur l'unicité du
contrat ne peuvent qu'être acceptées, d'autant que, malgré les
difficultés, ce contrat permettra de donner tout de suite au
personnel une série d'améliorations économiques.
L'intervention de M. Torrione a soulevé une série de problèmes
et je crois que l'on peut accepter comme devoir des forces
politiques d'aborder ce thème d'une manière différente et ce sera
sans doute l'engagement de la prochaine législature.
Il y a des difficultés à gérer le problème du personnel; il y a
certaines situations qui nécessitent une réglementation, mais c'est
justement pour ces difficultés que nous avons pu conclure le
contrat aujourd'hui. Les choses traînaient trop en longueur et le
problème risquait d'être discuté à la veille des élections. Vous
savez qu'il y a encore deux mois de Conseil: si ce projet de loi
devait avoir à souffrir quelque retard, voire même être repoussé,
nous n'aurions plus le temps d'en discuter.
Nous avons pu donner une réponse satisfaisante aux travailleurs,
ce qui, je le répète, ne se reproduira jamais plus dans
l'histoire.
Je pense avoir donné ma réponse à M. Aloisi; les critères et
modalités du règlement ne sont pas abordables aujourd'hui, car,
pendant deux ans, nous n'avons eu aucune réponse sur les critères.
Comment donc arriver dans un délai de 2 - 3 mois à une réponse
définitive, d'autant plus que les forces politiques auront d'autres
soucis? On risquerait ainsi de donner une réponse qui ne serait pas
satisfaisante, ni pour l'Administration, ni pour le personnel.
Nous avons même dit que nous étions disposés à dépasser le 100%
si l'on trouvait la méthode pour éclaircir ceux qui doivent être
primés. Je serai le premier à signer lorsque les raisons de primer
quelqu'un auront été définies. Aujourd'hui cela n'existe pas, en
toute honnêteté. La "incentivazione" est un moyen d'accorder de
l'argent qui ne pourrait être octroyé sur la base d'un certain
salaire.
Les résultats sont à mon sens assez satisfaisants, non seulement
du point de vue économique, mais aussi des temps. Si ce même
salaire était déplacé d'une année, les dégâts pour le personnel
dépasseraient largement le vingt pour cent.
Si dà atto che alle ore 17,37 riassume la Presidenza il
Presidente BONDAZ.
PRESIDENTE:
Si passa ora all'esame dell'articolato del
disegno di legge regionale n. 488:
"Norme sullo stato giuridico e sul trattamento economico del
personale della Regione. Disposizioni concernenti il personale
regionale appartenente alle qualifiche dirigenziali e vice
dirigenziali".
Vi è un emendamento sostitutivo del titolo, che, peraltro, non
credo di dover mettere in votazione, perché sarà cura degli uffici
provvedere alla sua sostituzione, e che recita testualmente:
EMENDAMENTO
Il disegno di legge regionale n. 488 assume il seguente nuovo
titolo:
"Norme sullo stato giuridico e sul trattamento economico del
personale della Regione".
Do lettura dell'articolo 1.
TITOLO I
DISPOSIZIONI GENERALI
Articolo 1
(Contenuto)
1. La presente legge modifica ed integra le disposizioni
concernenti il trattamento giuridico ed economico del personale
regionale appartenente alle qualifiche dirigenziali e vice
dirigenziali.
Do lettura dell'emendamento sostitutivo dell'articolo 1
presentato dal Presidente della Giunta regionale.
EMENDAMENTO
L'articolo 1 è sostituito dal seguente:
Articolo 1
(Contenuto)
1. La presente legge modifica ed integra le disposizioni
concernenti lo stato giuridico ed il trattamento economico del
personale regionale appartenente alle qualifiche dirigenziali e
vice dirigenziali, nonché del personale appartenente ai diversi
profili professionali inseriti nei livelli funzionali.
PRESIDENTE:
Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Mi permetto, innanzitutto, di
fare una raccomandazione al Consigliere Aloisi, al quale sono
legato anche da rapporti di amicizia, anche se, dal punto di vista
ideologico, vi è tra noi una enorme distanza: non può assolutamente
attaccare in maniera violenta, come ha fatto, dei sindacalisti che
svolgono il loro compito, perché il ruolo dei sindacati, anche se
oggi
è in crisi, è importantissimo. È questo che mi permetto
di dire al Consigliere Aloisi.
Vorrei dire al Presidente della Giunta che io gli do atto di
aver fatto un enorme sforzo per andare incontro alle richieste.
Credo nella bontà - e sono dei più convinti -, dal punto di vista
economico, del contratto che questa maggioranza vuole imporre - e
lo sottolineo - alla "base" e alle organizzazioni sindacali.
Caro Presidente, è vero che si tratta di richieste di anticipo,
avanzate dai sindacati, ma i sindacati, oggi, hanno respinto queste
richieste di anticipo e non le abbiamo respinte noi. Io do atto al
Presidente della Giunta della sua buona volontà e ribadisco ancora
una volta che questo contratto dovrebbe essere accettato subito dai
lavoratori; però, se la "base" non lo vuole accettare e respinge
anche le richieste di anticipo avanzate dai sindacati, io credo che
si debba rispettare la loro volontà e noi, come forze politiche,
non abbiamo il diritto di violentarla.
Noi, come forze politiche democratiche, non possiamo approvare,
in questo Consiglio, un contratto che non è sottoscritto dall'altra
parte. La stessa etimologia della parola "contratto" lascia
presumere che ci siano due parti d'accordo tra loro...
(...INTERRUZIONE del Presidente ROLLANDIN...)
BALDASSARRE (P.S.D.I.):
Sì, signor Presidente, ma se una
parte dice "io accetto queste richieste", e l'altra parte non le
accetta, ciò vuol dire che una parte è venuta meno a questa
posizione. E siccome mai, nella storia della Repubblica, in nessuna
parte...
ROLLANDIN
(fuori microfono): Ma è solo un anticipo!
BALDASSARRE (P.S.D.I.):
È un anticipo, ma anche un
anticipo... Presidente, ma io, forse, sono convinto più di te che
effettivamente si tratta di un ottimo contratto; ma non è più la
questione di principio del contratto unico o del 20%... Essi lo
hanno respinto, e non c'è contraddizione, Presidente, quando io
affermo o ho affermato di essere d'accordo sul contratto dei
dirigenti. Il contratto dei dirigenti è stato accettato dalle
organizzazioni sindacali ed io sono stato tra quelli che, in
Commissione, hanno votato a favore di questa proposta e sono
convinto della bontà del contratto.
Ma come si può, però, votare un contratto che non è accettato
dalle organizzazioni sindacali?
(...INTERRUZIONE del Presidente ROLLANDIN...)
BALDASSARRE (P.S.D.I.):
Ma io non lo voto, anzi, ti dico
di più: uscirò dall'aula, perché non voglio assistere ad una prassi
di questo genere! Mi riporto nell'altra stanza... mi riporto
nell'altra stanza... perché non intendo assistere a quello che
potrà succedere in aula votando questo contratto contro la volontà
delle organizzazioni sindacali.
Va bene, fatelo pure! Che succederà domani? Le organizzazioni
sindacali dovranno scioperare? Io non credo che le organizzazioni
sindacali subiranno questa prepotenza da parte del Consiglio
regionale! Non credo che il personale possa subire un'umiliazione
di questo genere! A meno che, signor Presidente, non ci sia un
tacito accordo... ma non lo vorrei neanche supporre!
Qualche collega mi ha detto: "Togliamoli...". Non è possibile,
però, toglierli dai guai, perché i guai se li sono cercati e noi
dobbiamo rispettare questi guai... dobbiamo rispettarli questi
guai!
Era necessario fare questa battuta, perché qualcuno mi ha detto:
"Togliamo dai guai i sindacati! Togliamo dai guai i sindacati!".
Eh, lo so: approvando la legge, togliamo dai guai i sindacati!...
Però, me lo deve spiegare!.... Non me lo vuol dire.
Comunque, signor Presidente, pur con tanta amarezza, non voterò
questo disegno di legge e non parteciperò neanche alle votazioni,
perché non voglio assolutamente prendervi parte. Votatelo e
speriamo che il personale sia contento, speriamo che siano contenti
anche i sindacalisti e speriamo che, alla fine, sia contento
anch'io, signor Presidente! Comunque, votatelo, votatelo!.. Votate
gente, votate gente!...
Signor Presidente, qui abbiamo "l'uomo di Dio" di questo
Consiglio regionale e, quindi, adesso... È l'uomo nuovo... Votate,
votate!...
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
Contrariamente a quanto pensa il
Consigliere Baldassarre, che ha voluto fare alcune battute, io
credo che ci sia poco da scherzare su questa vicenda, nel senso che
mi pare si facciano delle scelte che avranno delle conseguenze nei
rapporti tra il Consiglio ed il personale e che, pertanto, vanno
valutate con estrema serietà.
Noi, questa mattina, abbiamo proposto il rinvio di questo
disegno di legge, pur dando atto dei miglioramenti fatti nel corso
della trattativa, perché ci sta a cuore la serenità del lavoro
dell'Amministrazione ed il lavoro di tutto il personale.
Con questo disegno di legge, una parte del personale riceve un
giusto riconoscimento del proprio ruolo; un'altra parte del
personale, questa mattina, ha votato un ordine del giorno nel quale
si dice insoddisfatta. Per noi, i 200 dipendenti che hanno votato
contro e che erano presenti all'assemblea rappresentano qualcosa:
rappresentano una insoddisfazione della quale il potere politico,
che poi fa le scelte, deve tenere conto.
Nel mio primo intervento ho cercato di chiarire che questa
insoddisfazione non è dovuta a questioni economiche, ma a questioni
che sono state definite "di principio". Queste ultime sono molto
semplici e si riferiscono, soprattutto, alla questione del compenso
incentivante.
I sindacati non hanno ottenuto tutto, signor Presidente, come
lei ha detto questa mattina, perché avevano fatto una proposta con
aumenti contrattuali superiori a quelli riconosciuti dalle 200 lire
di aumento sul parametro. Sulle questioni di stipendio hanno
accettato, in seconda istanza, l'ipotesi dell'acconto e, quindi,
non ne hanno fatto una questione puramente economica. Hanno posto,
sempre con una certa forza, la questione del compenso incentivante,
perché lì c'è una questione di principio, che può essere ritenuta
modesta, però esiste e tocca la sensibilità dei lavoratori.
Una questione di principio è riferita anche all'osservazione che
lei faceva sull'emendamento da noi proposto: "...per le qualifiche
dirigenziali il compenso incentivante è determinato con i criteri e
le modalità dello Stato", punto e basta. Per definire, invece, il
20% per il restante personale, si vogliono studiare delle
disposizioni...
(...INTERRUZIONE del Presidente ROLLANDIN...)
MAFRICA (P.C.I.):
Ma, appunto per quello, se non si
studiano solo per quelli, occorre allora avere in questo lo stesso
principio, occorre avere...
(...INTERRUZIONE del Presidente ROLLANDIN...)
MAFRICA (P.C.I.):
Noi siamo d'accordissimo sul fatto che
occorra rivedere l'organizzazione interna, a cominciare dal modo di
lavorare della Giunta, perché, se il personale si trova in questa
condizione di insoddisfazione, è perché non ha un rapporto positivo
con l'Amministrazione. Ovviamente, siamo d'accordo che occorra
rivedere il modo di lavorare, con delle normative che diano ai
dirigenti, prima di tutto, soddisfazione per il ruolo che devono
esercitare e che diano anche a ciascun dipendente la possibilità di
avere compiti precisi ed il riconoscimento di quello che fanno.
Oggi come oggi, se si va avanti con testardaggine su questa
strada, si vuole dare, a mio giudizio, una prova di capacità e di
decisionismo che non è detto che produca frutti positivi per il
futuro...
(...INTERRUZIONE del Consigliere STEVENIN...)
MAFRICA (P.C.I.):
No! Proprio perché la distanza è
minima, proprio perché sono stati fatti dei passi...
(...INTERRUZIONE del Consigliere STEVENIN...)
MAFRICA (P.C.I.):
... si accettavano i 15 giorni di
ulteriore trattativa, richiesti dal volantino,... si accettavano
questi e poi si andava alla votazione! Invece...
(...INTERRUZIONE del Consigliere STEVENIN...)
MAFRICA (P.C.I.):
Qui, invece, la volontà... È una
questione di 15 giorni! Questa è la richiesta che hanno fatto
questa mattina, in assemblea, i lavoratori dipendenti. Hanno
chiesto di continuare la trattativa, non hanno...
Vi prego di lasciarmi continuare, perché non lo so se...
Allora, noi riteniamo che nella scelta di andare avanti senza
tener conto di tutti gli aspetti del problema vi sia una forzatura
da parte della Giunta regionale che ci porta a non votare questo
provvedimento.
Noi ci asterremo, su questo provvedimento, perché riteniamo che
quanto detto prima dal Consigliere Pascale abbia un senso e cioè
che un contratto, pur valido in molte sue parti, debba essere
approvato quando ha l'assenso delle organizzazioni sindacali e dei
lavoratori interessati. Anche un contratto che regala grattacieli e
ricopre d'oro tutti gli interessati, se non ha questo assenso, è
una forzatura politica.
La responsabilità di mettere in un angolo i lavoratori che non
hanno accettato questo contratto e di creare negli stessi
frustrazioni, con la creazione di una storia che non si sa come
andrà a finire, ricadrà su chi non ha voluto accettare il buon
senso e un ulteriore momento di riflessione.
Il Presidente della Giunta ha detto che siamo in anticipo di due
anni sulla contrattazione precedente: si possono benissimo
attendere altri 15 giorni per arrivare ad un contratto che abbia la
piena soddisfazione delle categorie dirigenziali e dei vari
livelli. Si vuole, invece, chiudere, perché così si deve fare. Noi
non ci sentiamo di farlo e perciò ci asteniamo dal votare questo
provvedimento.
PRESIDENTE:
Ha chiesto la parola il Consigliere Sandri;
ne ha facoltà.
SANDRI (N.S.):
Vi chiedo di concedermi qualche attimo di
attenzione per precisare un problema che, anche dagli ultimi
interventi, mi sembra essere un po' il nocciolo irrisolto della
questione, se non tra le forze di minoranza e la Giunta, quanto
meno tra le forze di minoranza: è, appunto, il problema dei
rapporti con il sindacato.
Qualcuno ha voluto interpretare le mie parole come una volontà
del sottoscritto, forse più ancora che di Nuova Sinistra, di "dare
in testa al sindacato". L'espressione è letterale. Non ho problemi
a ritenere molto diversa la situazione ed a ritenere che si sia
trattato di un atteggiamento miope da parte di chi ha ascoltato,
con questo animo e con questo giudizio nel cervello, le parole che
ho detto precedentemente.
Prima ho parlato di una grande esigenza di egualitarismo, che
esiste in Valle d'Aosta, ma non di quello citato, giustamente, dal
Consigliere Torrione, quello "becero" dell'uno che deve essere
uguale a uno, bensì dell'egualitarismo sociale, del quale, oggi, in
questa "regione del bengodi" si sente sempre di più il bisogno e
l'esigenza. Questa è una necessità per i partiti politici, ma è
anche un'esigenza fondamentale per i sindacati. E, purtroppo, - ma
questo è un fatto negativo, del quale mi rammarico e per il quale
sono preoccupato - i sindacati in questa trattativa non hanno
dimostrato lo stesso tipo di attenzione a questo tema.
Il secondo problema, come ha detto il Consigliere Pascale e come
è stato ripetuto anche da qualche altro, consiste nel fatto che qui
è in gioco un principio della democrazia, che i contratti si fanno
in due e che i contratti devono essere fatti, come in questo caso,
dalla Presidenza della Giunta e dall'Esecutivo, e dall'altra parte
ci deve essere l'assenso dei sindacati.
Io credo che questo sia molto vero, ma credo che qui si stia
trattando di due problemi differenti. Il primo è la legge che
stiamo per approvare, con la quale si fa un lavoro di sbozzatura
del problema, risolvendo la questione dei dirigenti e risolvendo la
questione economica, in rapporto alla scadenza elettorale,
altrimenti la gente ci rimetterebbe in tempo ed in soldi e, forse,
anche in arrabbiature per parecchio tempo.
Il secondo problema - io ne sono convinto - è un problema di
democrazia; ma, in questo, dobbiamo proprio andare a vedere se
dobbiamo prendere noi delle lezioni di democrazia, quando vogliamo
votare questa legge, oppure se devono prendere lezione di
democrazia quelle persone che continuano ad ingannare il personale
regionale, non dicendo delle falsità, ma non informando
correttamente e diffusamente il personale.
Oggi
mi sono divertito a fare un giro di telefonate, per
contattare delle persone a vari livelli dell'Amministrazione
regionale, ed ho scoperto che la stragrande maggioranza della gente
- per non dire tutti - conosceva molto male questo tipo di accordo
sindacale. Ma "informare" significa che, quando si apre la
trattativa, le assemblee devono essere fatte non il giorno prima
del 14 gennaio, giorno della convocazione da parte del Presidente
della Giunta, ma si fanno prima, si fanno con calma e si fanno
ragionando. Questa è la vera democrazia! Bisogna informare la gente
e ascoltare i suoi pareri e non arrivare solo quando i giochi sono
praticamente tutti chiusi e dire: "Bisogna costruire la piattaforma
in due ore!". Io non credo che si debba accettare questo tipo di
discorso.
C'è infine un problema di contenuti. Io sono convinto che il
Presidente della Giunta abbia presentato questo disegno di legge
come un accordo sindacale, come un accordo con i sindacati, e me ne
sono convinto proprio leggendo questo tipo di comunicato che,
apparentemente, lo sconfessa, perché l'unico contenuto che in esso
hanno affrontato riguarda il fatto che "...a fronte della
dichiarata disponibilità di unicità contrattuale per tutti i
dipendenti regionali, respinge la proposta di legge
,
perché
nel concreto disattende la predetta affermazione".
Qui viene messo in discussione, non il 20% di cui qualcuno si è
fatto interprete in questo Consiglio, ma si mette in discussione
solo il problema dell'unicità. Ma questo va contro qualsiasi
logica, perché io questo l'ho letto, so l'italiano - magari non
saprò il francese, ma l'italiano, grosso modo, lo so - e qui c'è
scritta una cosa diversa: c'è scritto che il contratto è unico.
Allora, non accetto lezioni e, se ci sono problemi di rapporti con
il sindacato, questi vanno risolti, perché il sindacato ha,
sicuramente, un grande ruolo, ma occorre ricordare che con questo
provvedimento non si mette assolutamente in discussione la sua
funzione; non solo, ma gli si offre una grande occasione per
riprendere un serio discorso, nei prossimi mesi, per raggiungere un
contratto completo, nel corso della stagione autunnale, potendo
disporre per le trattative di un tempo di 9 o 10 mesi, altrimenti
tutto sarebbe stato profondamente diverso.
Credo che dicendo queste cose, come rappresentante di Nuova
Sinistra, io mi sia assunto una grossa responsabilità, ma non ho
assolutamente paura, perché queste stesse cose le ho dette in altre
sedi e le ripeterò continuamente, perché in esse credo
profondamente. L'amministratore, anche quando amministra dai banchi
dell'opposizione e con soli 79 voti di preferenza, ha una
responsabilità di fronte a tutta la popolazione della Valle d'Aosta
e, pertanto, non possiamo accettare che ci siano delle tensioni o
dei problemi, a livello sindacale, che... Ma, santo Iddio! A me
sembra che i sindacati, in questa occasione, si stiano comportando
più come dei "Cobas", che come dei veri sindacati! Io credo nei
sindacati e voglio che il sindacato riassuma il suo ruolo
fondamentale, come elemento determinante di questa società! A me
non sta bene che si metta a fare il "Cobas", rincorrendo, nelle
ultime ventiquattro ore, istanze più o meno vaghe.
Pertanto, mi prendo la responsabilità di votare questo
provvedimento e, se volete interpretare questo mio atteggiamento
come un'offesa o come uno schiaffo ai sindacati, interpretatelo
come volete: per me ha un significato esattamente contrario.
PRESIDENTE:
Ha chiesto la parola il Consigliere Bajocco;
ne ha facoltà.
BAJOCCO (P.C.I.):
È la prima volta che vedo il Presidente
della Giunta che si arrabbia in un modo così spaventoso. Questa
mattina ero anche preoccupato e mi sono detto: "Forse dovremo
andare a chiamare l'U.S.L., perché gli verrà un infarto".
Ma voglio soffermarmi sul comunicato delle organizzazioni
sindacali. È la prima volta, da 10 anni che siedo in questo
Consiglio, che non si tiene in considerazione la volontà delle
quattro organizzazioni sindacali e non solo di una. Non della sola
C.G.I.L., perché se no si può pensare che si tratti di comunisti!
In questo caso, invece, si tratta delle quattro organizzazioni
sindacali, che chiedono al Consiglio regionale di sospendere la
discussione della legge e, nel contempo, invitano il Presidente
della Giunta regionale a riaprire la trattativa.
Non chiedono, quindi, la luna nel pozzo, ma chiedono solo di
soprassedere, di ridiscutere per un attimo questa legge, per fare
cerchio rotondo di quella piccola macchia che è rimasta ancora in
sospeso.
Io ho lavorato in fabbrica per 42 anni. Ho lavorato per 42 anni
e non per un anno solo! Ho lavorato e sto ancora lavorando, ma
quello che mi ha veramente stupito, e credetemi, perché ve lo dico
veramente dal profondo del cuore... Se io fossi stato eletto
Consigliere regionale, provenendo o dalla segreteria del S.A.V.T. o
dalla segreteria del sindacato C.I.S.L., credetemi, anche se fossi
stato in maggioranza, in seguito alla presa di posizione delle loro
organizzazioni sindacali, avrei detto: "Qui dobbiamo rivedere anche
la maggioranza, perché c'è qualcosa che non quadra, perché,
quando...".
(...INTERRUZIONE...)
BAJOCCO (P.C.I.):
No, no, no! Perché qui - tanto per non
fare nomi - abbiamo i Consiglieri Beneforti, da una parte, e
Stévenin, dall'altra, che sono stati segretari sindacali sino a
cinque anni fa ed oggi
,
guarda caso, i loro... e non
hanno...
(...INTERRUZIONE...)
BAJOCCO (P.C.I.):
No, no, non voglio provocare, no!
Voglio dire che qualche cosa del loro passato sarà ancora rimasta
dentro di loro e, forse, questa notte non dormiranno, ripenseranno
e diranno: "Forse abbiamo sbagliato".
Io faccio un appello ai Consiglieri ex sindacalisti presenti, a
quelli cioè che un tempo dovevano difendere i lavoratori, perché
non sono convinto che abbiano tanto difeso i lavoratori, se oggi
fanno i muti in questa situazione. Sono convintissimo che anche
loro non abbiano molto difeso i sindacati!
Ecco, io vi invito a riflettere, ma è un vero peccato che io non
possa andare là. Non voto, ma mi astengo, come il mio Capogruppo mi
ha indicato.
PRESIDENTE:
Se nessun altro Consigliere intende prendere
la parola, pongo in votazione l'emendamento sostitutivo
dell'articolo 1, presentato dal Presidente della Giunta.
ESITO DELLA VOTAZIONE
Presenti: 30
Votanti: 23
Favorevoli: 23
Astenuti: 7 (Aloisi, Bajocco, Cout, Dolchi, Mafrica, Millet e
Tonino)
Il Consiglio approva
PRESIDENTE:
Do lettura dell'articolo 2.
Articolo 2
(Area di applicazione)
1. La presente legge si applica a tutto il personale di cui
al precedente articolo 1 compreso il personale appartenente al
Corpo
Forestale Valdostano.
PRESIDENTE:
Do lettura dell'emendamento sostitutivo
presentato dal Presidente della Giunta all'articolo 2.
EMENDAMENTO
L'articolo 2 è sostituito dal seguente:
Articolo 2
(Area di applicazione)
1. La presente legge si applica a tutto il personale di cui
al precedente articolo 1, compreso il personale appartenente al
Corpo Forestale Valdostano ed il personale non docente appartenente
alle istituzioni scolastiche ed educative della Regione.
PRESIDENTE:
Se nessuno chiede la parola, pongo in
votazione l'emendamento sostitutivo dell'articolo 2, testé
letto.
ESITO DELLA VOTAZIONE
Presenti: 30
Votanti: 23
Favorevoli: 23
Astenuti: 7 (Aloisi, Bajocco, Cout, Dolchi, Mafrica, Millet e
Tonino)
Il Consiglio approva
PRESIDENTE:
Do lettura del quarto emendamento al disegno
di legge, proposto dal Presidente della Giunta.
EMENDAMENTO
Gli articoli 3, 4, 5 e 6 sono compresi nel capo che assume la
seguente denominazione:
CAPO I
Personale non inquadrato nei livelli funzionali
PRESIDENTE:
Se nessuno chiede la parola, pongo in
votazione l'emendamento testé letto.
ESITO DELLA VOTAZIONE
Presenti: 30
Votanti: 23
Favorevoli: 23
Astenuti:
7
(Aloisi, Bajocco, Cout, Dolchi, Mafrica,
Millet e Tonino)
Il Consiglio approva
PRESIDENTE:
Do lettura dell'articolo 3.
Articolo 3
(Trattamento economico)
1. Con decorrenza dal 1° gennaio 1988, al personale
inquadrato nelle qualifiche dirigenziali e vice dirigenziali è
attribuito rispettivamente il trattamento economico previsto per le
qualifiche di Dirigente superiore e di Primo dirigente
dell'Amministrazione civile dello Stato, dal decreto legge 10
maggio 1986, n. 154, convertito in legge 11 luglio 1986, n. 341,
recante disposizioni in materia di trattamento economico dei
dirigenti dello Stato e delle categorie ad essi equiparate.
2 .Le nuove misure del compenso incentivante spettanti al
personale appartenente alle qualifiche dirigenziali e vice
dirigenziali decorrono, come per le corrispondenti qualifiche del
personale statale, dal 1° maggio 1986.
3 .A decorrere dalla stessa data, al personale appartenente
alle qualifiche dirigenziali e vice dirigenziali del Corpo
Forestale Valdostano, l'indennità mensile di cui all'art. 3 della
legge regionale 28 dicembre 1984, n. 74, concernente norme sul
Corpo Forestale Valdostano, compete in misura uguale a quella dei
corrispondenti gradi del personale statale.
4. Nel caso di ulteriori modificazioni del trattamento
economico dei Dirigenti dell'Amministrazione dello Stato, la Giunta
regionale sottopone, entro tre mesi, la questione al Consiglio
regionale per le determinazioni del caso, nel rispetto della
competenza legislativa della Regione in materia di ordinamento del
personale.
PRESIDENTE:
Do lettura dell'emendamento all'articolo 3,
presentato dal Presidente della Giunta.
EMENDAMENTO
Il secondo comma dell'articolo 3 è così modificato:
2. Le nuove misure del compenso incentivante spettanti al
personale appartenente alle qualifiche dirigenziali decorrono, come
per le corrispondenti qualifiche del personale statale, dal 1°
maggio 1986.
PRESIDENTE:
Se nessuno chiede la parola, pongo in
votazione l'emendamento testé letto.
ESITO DELLA VOTAZIONE
Presenti: 30
Votanti: 23.
Favorevoli: 23
Astenuti: 7 (Aloisi, Bajocco, Cout, Dolchi, Mafrica, Millet e
Tonino)
Il Consiglio approva
PRESIDENTE:
Do lettura dell'emendamento all'articolo 3
presentato dal Consigliere Mafrica.
EMENDAMENTO
Al 4° comma dell'articolo 3, dopo l'espressione "la Giunta
regionale sottopone," aggiungere "sentite tutte le organizzazioni
sindacali interessate,".
PRESIDENTE:
Se nessuno chiede la parola, pongo in
votazione l'emendamento testé letto.
ESITO DELLA VOTAZIONE
Presenti: 30
Votanti: 6
Favorevoli: 6
Astenuti: 24 (Aloisi, Beneforti, Berti, Bondaz, Borbey, Breuvé,
Chabod, De Grandis, Faval, Lanièce, Lanivi, Maquignaz, Marcoz,
Martin, Pascale, Perrin, Pollicini, Ricco, Rollandin, Sandri,
Stévenin, Tamone, Torrione e Voyat)
Il Consiglio non approva
PRESIDENTE:
Do lettura dell'articolo 3 nel testo
emendato.
CAPO I
PERSONALE NON INQUADRATO NEI LIVELLI
FUNZIONALI
Articolo 3
(Trattamento economico)
1. Con decorrenza dal 1° gennaio 1988, al personale
inquadrato nelle qualifiche dirigenziali e vice dirigenziali è
attribuito rispettivamente il trattamento economico previsto per le
qualifiche di Dirigente superiore e di Primo dirigente
dell'Amministrazione civile dello Stato, dal decreto legge 10
maggio 1986, n. 154, convertito in legge 11 luglio 1986, n. 341,
recante disposizioni in materia di trattamento economico dei
dirigenti dello Stato e delle categorie ad essi equiparate.
2 .Le nuove misure del compenso incentivante spettanti al
personale appartenente alle qualifiche dirigenziali decorrono, come
per le corrispondenti qualifiche del personale statale, dal 1°
maggio 1986.
3. A decorrere dalla stessa data, al personale appartenente
alle qualifiche dirigenziali e vice dirigenziali del Corpo
Forestale Valdostano, l'indennità mensile di cui all'art. 3 della
legge regionale 28 dicembre 1984, n. 74, concernente norme sul
Corpo Forestale Valdostano, compete in misura uguale a quella dei
corrispondenti gradi del personale statale.
4. Nel caso di ulteriori modificazioni del trattamento
economico dei Dirigenti dell'Amministrazione dello Stato, la Giunta
regionale sottopone, entro tre mesi, la questione al Consiglio
regionale per le determinazioni del caso, nel rispetto della
competenza legislativa della Regione in materia di ordinamento del
personale.
PRESIDENTE:
Se nessuno chiede la parola, pongo in
votazione l'articolo 3 nel testo emendato testé letto.
ESITO DELLA VOTAZIONE
Presenti: 30
Votanti: 23
Favorevoli: 23
Astenuti: 7 (Aloisi, Bajocco, Cout, Dolchi, Mafrica, Millet e
Tonino)
Il Consiglio approva
PRESIDENTE:
Do lettura dell'articolo 4.
Articolo 4
(Abilitazioni professionali)
1. Al personale regionale appartenente
alle qualifiche
dirigenziali e vice dirigenziali, in possesso del diploma di laurea
e dell'abilitazione all'esercizio di libere professioni, che svolga
tali attività nell'esercizio delle sue mansioni, è riconosciuta
un'abbreviazione di due anni nella progressione economica.
PRESIDENTE:
Se nessuno chiede la parola, pongo in
votazione l'articolo 4 testé letto.
ESITO DELLA VOTAZIONE
Presenti: 30
Votanti: 23
Favorevoli: 23
Astenuti: 7 (Aloisi, Bajocco, Cout, Dolchi, Mafrica, Millet e
Tonino)
Il Consiglio approva
PRESIDENTE:
Do lettura dell'articolo 5.
Articolo 5
(Orario di lavoro)
1.
La maggiorazione dell'orario settimanale di
servizio prevista dall'articolo 22 della legge regionale 30 aprile
1980, n. 18, recante norme sullo stato giuridico ed economico del
personale della Regione, è estesa al personale appartenente alle
qualifiche vice dirigenziali.
2.
Eventuali modifiche disposte con leggi dello Stato
per il corrispondente personale possono essere estese con
deliberazione della Giunta al personale regionale.
PRESIDENTE:
Se nessuno chiede la parola, pongo in
votazione l'articolo 5 testé letto.
ESITO DELLA VOTAZIONE
Presenti: 30
Votanti: 23
Favorevoli: 23
Astenuti: 7 (Aloisi, Bajocco, Cout, Dolchi, Mafrica, Millet e
Tonino)
Il Consiglio approva
PRESIDENTE:
Do lettura dell'articolo 6.
Articolo 6
(Trattamento economico in caso di avanzamento)
1.
In caso di avanzamento alle qualifiche di vice
dirigente, al personale è attribuita, nella nuova qualifica,
l'anzianità utile agli effetti economici corrispondente alla metà
dell'anzianità maturata, agli stessi effetti, nel livello di
provenienza alla data dell'avanzamento.
2.
A decorrere dal 1° gennaio 1988 la posizione
economica conseguita dal personale già inquadrato nelle qualifiche
vice dirigenziali con le modalità di cui all'articolo 27 della
legge regionale 30 aprile 1980, n. 18, è rideterminata sulla base
di quanto disposto dal precedente primo comma, fatti salvi gli
eventuali casi in cui l'anzianità in tal modo rideterminata risulti
inferiore a quella riconosciuta per effetto del citato articolo 27
della legge regionale 30 aprile 1980, n. 18.
PRESIDENTE:
Se nessuno chiede la parola, pongo in
votazione l'articolo 6 testé letto.
ESITO DELLA VOTAZIONE
Presenti: 30
Votanti: 23
Favorevoli: 23
Astenuti: 7 (Aloisi, Bajocco, Cout, Dolchi, Mafrica, Millet e
Tonino)
Il Consiglio approva
PRESIDENTE:
Do lettura dell'articolo 7.
TITOLO II
DISPOSIZIONI VARIE E FINALI
Articolo 7
(Accesso alle qualifiche vice dirigenziali)
1. In attesa che la Regione provveda alla nuova disciplina
per l'accesso alle qualifiche vice dirigenziali, non possono essere
banditi i relativi concorsi per la nomina ai posti vacanti.
2. Possono, comunque, essere espletati i concorsi già banditi
dall'Amministrazione regionale alla data di entrata in vigore della
presente legge.
PRESIDENTE:
Do lettura degli emendamenti sostitutivi
presentati all'articolo 7 dal Presidente della Giunta.
EMENDAMENTO
Dopo il CAPO I è aggiunto il seguente
CAPO II
Livelli funzionali
EMENDAMENTO
Articolo 7
(Acconto)
1. In attesa che con apposito provvedimento di legge si
definisca il trattamento economico contrattuale 1° gennaio 1988 -
31 dicembre 1990, al personale di cui al precedente articolo 2 è
corrisposto un acconto sui futuri miglioramenti economici pari a
lire 200 (duecento) mensili lorde per punto parametrale.
2. L'acconto di cui al precedente comma è utile agli effetti
dello sviluppo orizzontale di carriera ed è corrisposto anche sulla
tredicesima mensilità.
PRESIDENTE
: Se nessuno chiede la parola, pongo in
votazione gli emendamenti testé letti.
ESITO DELLA VOTAZIONE
Presenti: 30
Votanti: 23
Favorevoli: 23
Astenuti: 7 (Aloisi, Bajocco, Cout, Dolchi, Mafrica, Millet e
Tonino)
Il Consiglio approva
PRESIDENTE:
Do lettura dell'articolo 8.
Articolo 8
(Completamento dell'orario di servizio)
1. Il personale appartenente alle qualifiche vice
dirigenziali è tenuto, per la maggiorazione di cui all'articolo 5
della presente legge, al completamento dell'orario di servizio con
decorrenza dal 1° maggio 1986 e fino al termine del mese in cui
entra in vigore la presente legge.
2. In caso di mancato completamento dell'orario il predetto
personale perde il diritto, per lo stesso periodo, alla
corresponsione del compenso incentivante di cui al secondo comma
dell'articolo 3 della presente legge.
3 .La dichiarazione di completamento dell'orario di servizio
è sottoscritta dal dipendente entro trenta giorni dall'entrata in
vigore della presente legge.
PRESIDENTE:
Do lettura dell'emendamento all'articolo 8,
presentato dal Consigliere Mafrica.
EMENDAMENTO
Sopprimere il 2° comma dell'emendamento n° 8 presentato dalla
Giunta regionale.
PRESIDENTE:
Se nessuno chiede la parola, pongo in
votazione l'emendamento testé letto.
ESITO DELLA VOTAZIONE
Presenti: 30
Votanti: 7
Favorevoli: 7
Astenuti: 23 (Beneforti, Berti, Bondaz, Borbey, Breuvé, Chabod,
De Grandis, Faval, Lanièce, Lanivi, Maquignaz, Marcoz, Martin,
Pascale, Perrin, Pollicini, Ricco, Rollandin, Sandri, Stévenin,
Tamone, Torrione e Voyat)
Il Consiglio non approva
PRESIDENTE:
Do lettura del nuovo testo dell'articolo 8,
presentato dal Presidente della Giunta.
EMENDAMENTO
Articolo 8
(Compenso incentivante)
1.
In attesa dell'emanazione di apposite disposizioni
regionali al personale è attribuito il compenso incentivante, a
decorrere dal 1° gennaio 1988, con gli stessi criteri, modalità e
misure previsti per il personale statale.
2.
Fino a che non saranno stabiliti i criteri e le
modalità, di cui al precedente comma, adattati alla particolare
situazione della Regione Valle d'Aosta, la misura del compenso
incentivante è pari all'80% di quella stabilità per il personale
statale quale risulta dalla tabella allegata al D.P.C.M. 13 aprile
1984.
PRESIDENTE:
Se nessuno chiede la parola, pongo in
votazione l'emendamento sostitutivo testé letto.
ESITO DELLA VOTAZIONE
Presenti: 30
Votanti: 23
Favorevoli: 23
Astenuti: 7 (Aloisi, Bajocco, Cout, Dolchi, Mafrica, Millet e
Tonino)
Il Consiglio approva
PRESIDENTE:
Do lettura del nono emendamento al disegno di
legge, presentato dal Presidente della Giunta.
EMENDAMENTO
Nel TITOLO II (Disposizioni varie e finali) l'articolo 7
assume la numerazione di articolo 9.
PRESIDENTE:
Se nessuno chiede la parola, pongo in
votazione l'emendamento testé letto.
ESITO DELLA VOTAZIONE
Presenti: 29
Votanti: 22
Favorevoli: 22
Astenuti: 7 (Aloisi, Bajocco, Cout, Dolchi, Mafrica, Millet e
Tonino)
Il Consiglio approva
PRESIDENTE:
Do pertanto lettura dell'articolo 9.
TITOLO II
DISPOSIZIONI VARIE E FINALI
Articolo 9
(Accesso alle qualifiche vice dirigenziali)
1. In attesa che la Regione provveda alla nuova disciplina
per l'accesso alle qualifiche vice dirigenziali, non possono essere
banditi i relativi concorsi per la nomina ai posti vacanti.
2. Possono, comunque, essere espletati i concorsi già banditi
dall'Amministrazione regionale alla data di entrata in vigore della
presente legge.
PRESIDENTE:
Do lettura del decimo emendamento al disegno
di legge, presentato dal Presidente della Giunta.
EMENDAMENTO
L'articolo 8 è soppresso e sostituito con il seguente che
assume la numerazione di articolo 10
Articolo 10
(Indennità di bilinguismo)
1. A decorrere dal 1° gennaio 1988 al personale regionale di
cui al precedente articolo 2 è attribuita l'indennità mensile di
bilinguismo nelle seguenti misure lorde:
a) personale non inquadrato nei livelli funzionali: lire
210.405;
b) personale appartenente alla terza fascia funzionale: lire
175.338;
c) personale appartenente alla seconda fascia funzionale:
lire 140.270;
d) personale appartenente alla prima fascia funzionale: lire
126.243.
2. I criteri e le modalità per la corresponsione
dell'indennità di bilinguismo, corrispondenti agli analoghi criteri
e modalità previsti per la corresponsione al personale statale
dell'indennità speciale di seconda lingua di cui alla legge 13
agosto 1980, n. 454, sono quelli previsti dal protocollo d'intenti
sottoscritto in data 22 dicembre 1987 dal Presidente della Giunta
regionale, dai rappresentanti della Commissione del Consiglio della
Valle e dalle Organizzazioni Sindacali C.I.S.L., C.G.I.L., S.A.V.T.
e U.I.L., che sarà recepito con atto amministrativo del Consiglio
regionale entro trenta giorni dall'entrata in vigore della presente
legge.
PRESIDENTE:
Se nessuno chiede la parola, pongo in
votazione l'emendamento testé letto.
ESITO DELLA VOTAZIONE
Presenti: 29
Votanti: 22
Favorevoli: 22
Astenuti: 7 (Aloisi, Bajocco, Cout, Dolchi, Mafrica, Millet e
Tonino)
Il Consiglio approva
PRESIDENTE:
Do lettura dell'undicesimo emendamento al
disegno di legge, presentato dal Presidente della Giunta.
EMENDAMENTO
Dopo il nuovo articolo 10 è aggiunto il seguente:
Articolo 11
(Disposizioni varie)
1.
Con atto amministrativo del Consiglio regionale
saranno altresì recepiti gli accordi tra il Ministero per la
Funzione Pubblica e la Regione per l'attribuzione dell'indennità di
bilinguismo spettante anteriormente alla data del 1° gennaio
1988.
2.
Gli importi di cui al terzo comma dell'articolo 15
della legge regionale 16 settembre 1986, n. 54, concernente
disposizioni sul personale, sono aumentati del quattro per cento
per l'anno 1986 e di un ulteriore quattro per cento per l'anno
1987.
PRESIDENTE:
Se nessuno chiede la parola, pongo in
votazione l'emendamento testé letto.
ESITO DELLA VOTAZIONE
Presenti: 29
Votanti: 22
Favorevoli: 22
Astenuti: 7 (Aloisi, Bajocco, Cout, Dolchi, Mafrica, Millet e
Tonino)
Il Consiglio approva
PRESIDENTE:
Do lettura dell'emendamento presentato dal
Presidente della Giunta all'articolo 12.
EMENDAMENTO
Nel TITOLO II (Disposizioni varie e finali) l'articolo 9
assume la numerazione di articolo 12.
PRESIDENTE:
Se nessuno chiede la parola, pongo in
votazione l'emendamento testé letto.
ESITO DELLA VOTAZIONE
Presenti: 29
Votanti: 22
Favorevoli: 22
Astenuti: 7 (Aloisi, Bajocco, Cout, Dolchi, Mafrica, Millet e
Tonino)
Il Consiglio approva
PRESIDENTE:
Do pertanto lettura dell'articolo 12.
Articolo 12
(Abrogazione di norme)
1. Dalla data di entrata in vigore della presente legge sono
abrogate le disposizioni di cui al terzo e quarto comma
dell'articolo 27 della legge regionale 30 aprile 1980, n.
18.
PRESIDENTE:
Se nessuno chiede la parola, pongo in
votazione l'articolo 12 testé letto.
ESITO DELLA VOTAZIONE
Presenti: 29
Votanti: 22
Favorevoli: 22
Astenuti: 7 (Aloisi, Bajocco, Cout, Dolchi, Mafrica, Millet e
Tonino)
Il Consiglio approva
PRESIDENTE:
Do lettura dell'articolo 10.
Articolo 10
(Disposizioni finanziarie)
1.
L'onere derivante dall'applicazione della presente
legge, valutato in complessive £. 2.114 milioni per l'anno 1988 ed
in annue £.
1.761 milioni a decorrere dal 1989 graverà sui
capitoli indicati al successivo articolo 11 e sui corrispondenti
capitoli dei futuri bilanci.
2.
Alla copertura dell'onere di cui al comma
precedente si provvede:
- per l'esercizio 1988 mediante riduzione per Lire 2.114
milioni dello stanziamento previsto al capitolo 50000
"Fondo
globale per il finanziamento di spese per l'adempimento di funzioni
normali - Spese correnti" a valere sull'accantonamento previsto
all'allegato n. 8 concernente il rinnovo contrattuale del personale
regionale; su detto intervento risulta, quindi, disponibile la
minor somma di Lire 6.886 milioni;
-
per gli esercizi 1989 e 1990 mediante utilizzo per Lire
3.522 milioni delle risorse disponibili già iscritte al programma
1.2. "personale regionale" del bilancio pluriennale
1988/1990;
-
a decorrere dal 1989 gli oneri necessari saranno iscritti
con la legge di approvazione dei relativi bilanci.
PRESIDENTE:
Do lettura dell'emendamento all'articolo 10
presentato dal Presidente della Giunta.
EMENDAMENTO
L'articolo 10 è soppresso e sostituito con il seguente che
assume la numerazione di articolo 13.
Articolo 13
(Disposizioni finanziarie)
1. L'onere derivante dall'applicazione della presente legge,
valutato in complessive £. 16.000 milioni per l'anno 1988 ed in
annue £. 7.500 milioni a decorrere dal 1989 graverà sui capitoli
indicati al successivo articolo 14 e sui corrispondenti capitoli
dei futuri bilanci.
2. Alla copertura dell'onere di cui al comma precedente si
provvede:
-
per l'esercizio 1988:
a) quanto a £. 10.000 milioni mediante riduzione di pari
importo dello stanziamento previsto al capitolo 50000 "Fondo
globale per il finanziamento di spese per l'adempimento di funzioni
normali - spese correnti" a valere sui seguenti accantonamenti
iscritti all'allegato n. 8 al bilancio di previsione per l'anno in
corso:
-
Rinnovo contrattuale del personale regionale comprensivo
del premio incentivante la produttività, per gli anni 1986/1987,
per £. 9.000 milioni.
-
Istituzione di un ruolo per l'inquadramento dei vigili del
fuoco, per £. 1.000 milioni; su detto intervento risulta, quindi,
disponibile la minor somma di £. 143.750.000.
b) Quanto a £. 6.000 milioni mediante iscrizione di maggiore
entrata prevista sul capitolo 300 "Tassa di concessione della Casa
da Gioco di Saint-Vincent" del bilancio per l'esercizio in
corso.
-
per gli esercizi 1989 e 1990 mediante utilizzo per £.
15.000 milioni delle risorse già iscritte al programma "1
-
2 - personale regionale" del bilancio pluriennale
1988/1990.
-
a decorrere dal 1989 gli oneri necessari saranno iscritti
con la legge di approvazione dei relativi bilanci.
PRESIDENTE:
Se nessuno chiede la parola, pongo in
votazione l'emendamento testé letto.
ESITO DELLA VOTAZIONE
Presenti: 29
Votanti: 22
Favorevoli: 22
Astenuti: 7 (Aloisi, Bajocco, Cout, Dolchi, Mafrica, Millet e
Tonino)
Il Consiglio approva
PRESIDENTE:
Do lettura dell'articolo 11.
Articolo 11
(Variazioni di bilancio)
1. Alla parte Spesa del bilancio di previsione della Regione
per l'esercizio finanziario 1988 sono apportate le seguenti
variazioni:
in diminuzione:
Cap. 5000 "Fondo globale per il finanziamento di spese per
l'adempimento di funzioni normali
(Spese correnti)"
£. 2.114.000.000
in aumento:
Cap. 20900 "Spese per il personale addetto ai servizi della
Regione - Stipendi e altri assegni fissi"
£ 1.223.000.000
Cap. 20910 "Spese per il personale addetto ai servizi della
Regione - Contributi diversi a carico dell'Ente su stipendi e altri
assegni fissi"
£ 370.000.000
Cap. 20950 "Compensi per lavoro straordinario al personale
addetto ai servizi della Regione"
£ 85.000.000
Cap. 20951 "Contributi diversi a carico dell'Ente su compensi
per lavoro straordinario al personale addetto ai servizi della
Regione"
£ 9.000.000
Cap. 21200 "Spese per conguagli stipendi, premi in deroga,
competenze fisse dovuti in applicazione di leggi e di regolamenti
per il personale regionale"
£ 300.000.000
Cap. 21201 "Contributi diversi a carico dell'Ente su
conguagli stipendi, premi in deroga, competenze fisse dovuti in
applicazione di leggi e di regolamenti per il personale
regionale"
£. 35.000.000
Cap. 21355 "Spese per il personale addetto ai servizi di
controllo regionale sulla gestione appaltata della Casa da Gioco di
Saint-Vincent - Stipendi e altri assegni fissi"
£. 52.000.000
Cap. 21356 "Spese per il personale addetto ai servizi di
controllo regionale sulla gestione appaltata della Casa da Gioco di
St.-Vincent - Contributi diversi a carico dell'Ente su stipendi e
altri assegni fissi"
£ 16.000.000
Cap. 21360 "Compensi per lavoro straordinario al personale
addetto ai servizi di controllo regionale sulla gestione appaltata
della Casa da Gioco di St.-Vincent"
£ 5.000.000
Cap. 21361 "Contributi diversi a carico dell'Ente su compensi
per lavoro straordinario al personale addetto ai servizi di
controllo regionale sulla gestione appaltata della Casa da Gioco di
St.-Vincent"
£ 1.000.000
Cap. 21380 "Spese per conguaglio stipendi, premi in deroga,
competenze fisse dovute in applicazione di leggi e di regolamenti
per il personale addetto ai servizi di controllo regionale sulla
gestione appaltata della Casa da Gioco di St.-Vincent"
£ 16.000.000
Cap. 21381 "Contributi diversi a carico dell'Ente su
conguagli stipendi, premi in deroga, competenze fisse, dovuti in
applicazione di leggi e di regolamenti per il personale addetto ai
servizi di controllo regionale sulla gestione appaltata della Casa
da Gioco
di St.-Vincent"
£ 2.000.000
TOTALE IN AUMENTO £ 2.114.000.000
PRESIDENTE:
Do lettura dell'emendamento all'articolo 11
presentato dal Presidente della Giunta.
EMENDAMENTO
L'articolo 11 è soppresso e sostituito con il seguente, che
assume la numerazione di articolo 14.
Articolo 14
(Variazione di bilancio)
1. Al bilancio di previsione della Regione per l'esercizio
finanziario 1988 sono apportate le seguenti variazioni:
Parte Entrata:
in aumento
cap. 300 "Tassa di concessione della Casa da Gioco di
Saint-Vincent"
£ 6.000.000.000
Parte Spesa:
in diminuzione
cap. 50000 "Fondo globale per il finanziamento di spese per
l'adempimento di funzioni normali
(spese correnti)" £ 10.000.000.000
in aumento
cap. 20900 "Spese per il personale addetto ai servizi della
Regione - Stipendi e altri assegni fissi"
£ 3.938.000.000
cap. 20910 "Spese per il personale addetto ai servizi della
Regione - Contributi diversi a carico dell'Ente su stipendi e altri
assegni fissi"
£ 428.000.000
cap. 21200 "Spese per conguagli stipendi, premi in deroga,
competenze fisse dovuti in applicazione di leggi e di regolamenti
per il personale regionale"
£ 4.553.000.000
cap. 21201 "Contributi diversi a carico dell'Ente su
conguagli stipendi, premi in deroga, competenze fisse dovuti in
applicazione di leggi e di regolamenti per il personale
regionale"
£
495.000.000
cap. 21355 "Spese per il personale addetto ai servizi di
controllo regionale sulla gestione appaltata della Casa da Gioco di
Saint-Vincent - Stipendi e altri assegni fissi"
£ 230.000.000
cap. 21356 "Spese per il personale addetto ai servizi di
controllo regionale sulla gestione appaltata della Casa da Gioco di
Saint-Vincent - contributi diversi a carico dell'Ente su stipendi
ed altri assegni fissi"
£ 25.000.000
cap. 21380 "Spese per conguagli stipendi, premi in deroga,
competenze fisse dovuti in applicazione di leggi e di regolamenti
per il personale addetto ai servizi di controllo regionale sulla
gestione appaltata della Casa da Gioco di Saint-Vincent"
£. 256.000.000
cap. 21381 "Contributi diversi a carico dell'Ente su conguagli
stipendi, premi in deroga, competenze fisse dovuti in applicazione
di leggi e di regolamenti per il personale addetto ai servizi di
controllo regionale sulla gestione appaltata della Casa da Gioco di
Saint-Vincent"
£. 28.000.000
cap. 26560 "Spese per il personale regionale addetto alla
viabilità - stipendi ed altri assegni fissi"
£ 239.000.000
cap. 26561 "Spese per il personale regionale addetto alla
viabilità - contributi diversi a carico dell'Ente su stipendi e
altri assegni fissi"
£
26.000.000
cap. 26590 "Spese per conguagli stipendi, premi in deroga e
competenze fisse dovuti in applicazione di leggi e di regolamenti
per il personale regionale addetto alla viabilità"
£ 266.000.000
cap. 26591 "Contributi diversi a carico dell'Ente su
conguagli stipendi, premi in deroga, competenze fisse dovuti in
applicazione di leggi e di regolamenti per il personale regionale
addetto alla viabilità"
£ 30.000.000
cap. 29070 "Spese per il Corpo Forestale regionale - stipendi e
altri assegni fissi"
£ 407.000.000
cap. 29071 "Spese per il Corpo Forestale regionale - contributi
diversi a carico dell'Ente su stipendi e altri assegni fissi"
£. 45.000.000
cap. 29100 "Spese per conguagli stipendi, premi in deroga e
competenze
fisse dovuti in applicazione di leggi e di
regolamenti per il Corpo Forestale regionale"
£. 465.000.000
cap. 29101 "Contributi diversi a carico dell'Ente su
conguagli stipendi, premi in deroga, competenze fisse dovuti in
applicazione di leggi e di regolamenti per il Corpo Forestale
regionale"
£. 51.000.000
cap. 37080 "Spese per il personale addetto all'assistenza ed al
controllo delle manifestazioni culturali e folcloristiche
organizzate dalla Regione - Stipendi e altri assegni fissi"
£ 169.000.000
cap. 37081 "Spese per il personale addetto all'assistenza ed
al controllo delle manifestazioni culturali e folcloristiche
organizzate dalla Regione - contributi diversi a carico dell'Ente
su stipendi e
altri assegni fissi"
£ 19.000.000
cap. 37095 "Spese per conguagli stipendi e competenze fisse
dovuti in applicazione di leggi e di regolamenti per il personale
addetto all'assistenza ed al controllo delle manifestazioni
culturali e folcloristiche organizzate dalla Regione"
£ 183.000.000
cap. 37096 "Contributi diversi a carico dell'Ente su
conguagli stipendi e competenze fisse dovuti in applicazione di
leggi e di regolamenti per il personale addetto all'assistenza ed
al controllo delle manifestazioni culturali e folcloristiche
organizzate dalla Regione"
£ 21.000.000
cap. 38060 "Spese per il personale regionale addetto alle
Funivie Buisson-Chamois - Stipendi e altri assegni fissi" (Servizio
rilevante ai fini IVA)
£ . 51.000.000
cap. 38061 "Spese per il personale regionale addetto alle
Funivie Buisson-Chamois - contributi diversi a carico dell'Ente su
stipendi e altri assegni fissi" (Servizio rilevante ai fini
IVA)
£ 6.000.000
cap. 38075 "Spese per conguagli stipendi, premi in deroga e
competenze fisse dovuti in applicazione di leggi e di regolamenti
per il personale regionale addetto alle Funivie Buisson-Chamois"
(Servizio rilevante ai fini IVA)
£ 68.000.000
cap. 38076 "Contributi diversi a carico dell'Ente su
conguagli stipendi, premi in deroga, competenze fisse dovuti in
applicazione di leggi e di regolamenti per il personale regionale
addetto alle Funivie Buisson-Chamois" (Servizio rilevante ai fini
IVA)
£ 8.000.000
cap. 41650 "Spese per interventi assistenziali a favore di
soggetti handicappati psicofisici, nonché di ciechi e
sordomuti"
l.r. 18.3.1987, n. 19 art. 1
£ 133.000.000
cap. 42605 "Spese per il personale regionale addetto al
"centro valdostano di soggiorno di Sanremo - centre valdôtain de
séjour de Sanremo" - stipendi e altri assegni fissi" l.r.
28.12.1984, n. 81
£ 30.000.000
cap. 42606 "Spese per il personale regionale addetto al
"centro valdostano di soggiorno di Sanremo - centre valdôtain de
séjour de Sanremo" - contributi diversi a carico dell'ente su
stipendi e altri assegni fissi"
l.r. 28.12.1984, n. 81
£ 3.000.000
cap. 42620 "Spese per conguagli stipendi e competenze fisse
dovuti in applicazione di leggi e di regolamenti per il personale
regionale addetto al "centro valdostano di soggiorno di Sanremo -
centre valdôtain de séjour de Sanremo"
l.r. 28.12.1984, n. 81
£ 34.000.000
cap. 42621 "Contributi diversi a carico dell'ente su
conguagli stipendi e competenze fisse dovuti in applicazione di
leggi e di regolamenti per il personale regionale addetto al
"centro valdostano di soggiorno di Sanremo-centre valdôtain de
séjour de Sanremo"
l.r. 28.12.1984, n. 81
£ 4.000.000
cap. 43150 "Personale non docente - stipendi e altri assegni
fissi"
£ 1.342.000.000
cap. 43155
"Personale non docente - contributi diversi
a carico dell'ente su stipendi e altri assegni fissi"
£ 144.000.000
cap. 43156 "Spese per conguagli stipendi, premi in deroga e
competenze fisse dovuti in applicazione di leggi e di regolamenti
per il personale non docente"
£ 1.485.000.000
cap. 43157 "Contributi diversi a carico dell'Ente su
conguagli stipendi, premi in deroga e competenze fisse dovuti in
applicazione di leggi e di regolamenti per il personale non
docente"
£ 160.000.000
cap. 43350 "Personale dell'Istituto B. Gervasone" - stipendi,
indennità ed altri assegni fissi"
l.r. 26.6.1972, n. 11
l.r. 7.3.1973, n. 8
l.r. 30.7.1986, n. 36
£ 71.000.000
cap. 43360 "Personale dell'Istituto "B. Gervasone" -
contributi diversi a carico dell'Ente su stipendi, indennità ed
altri assegni fissi"
l.r. 26.6.1972, n. 11
l.r.7.3.1973, n 8
l.r. 30.7.1986, n. 36
£ 8.000.000
cap. 43361 "Spese per conguagli stipendi, premi in deroga e
competenze fisse dovuti in applicazione di leggi e di regolamenti
per il personale dell'Istituto "B. Gervasone" l.r. 26.6.1972, n.
11
l.r.7.3.1973, n. 8
l.r. 30.7.1986, n. 36
£ 79.000.000
cap. 43362 "Contributi diversi a carico dell'Ente su
conguagli stipendi, premi in deroga e competenze fisse dovuti in
applicazione di leggi e di regolamenti per il personale
dell'Istituto "B. Gervasone" l.r. 26.6.1972, n. 11
l.r. 7.3.1973, n. 8
l.r. 30.7.1986, n. 36
£ 9.000.000
cap. 43400 "Stipendi, indennità e competenze fisse al
personale non docente del Convitto regionale "L. Chabod"
l.
16.5.1978, n. 196 art. 31 l.r. 27.12.1979, n.
81
£ 171.000.000
cap. 43410 "Personale non docente del Convitto regionale "L.
Chabod" - contributi diversi a carico dell'Ente su stipendi,
indennità e competenze fisse.
l.
16.5.1978, n. 196 art. 31 l.r. 27.12.1979, n.
81
£ 19.000.000
cap. 43411 "Spese per conguagli stipendi, premi in deroga e
competenze fisse dovuti in applicazione di leggi e di regolamenti
per il personale non docente del Convitto regionale "L.
Chabod"
l.
16.5.1978, n. 196 art. 31 l.r. 27.12.1979, n.
81
£ 192.000.000
cap. 43412 "Contributi diversi a carico dell'Ente su
conguagli stipendi, premi in deroga e competenze fisse dovuti in
applicazione di leggi e di regolamenti per il personale non docente
del Convitto regionale "L. Chabod"
l
.
16.5.1978, n. 196 art. 31 l.r. 27.12.1979, n.
81
£ 21.000.000
cap. 46500 "Spese per il personale regionale addetto alla
custodia dei castelli - stipendi e altri assegni fissi" (Servizio
rilevante ai
fini IVA)
£.
37.000.000
cap. 46501 "Spese per il personale regionale addetto alla
custodia dei castelli - contributi diversi
a
carico
dell'Ente su stipendi e altri assegni fissi" (Servizio rilevante ai
fini IVA)
£ 4.000.000
cap. 46515
"Spese per conguagli stipendi, premi in
deroga e competenze fisse dovuti in applicazione di leggi e di
regolamenti per il personale regionale addetto alla custodia dei
castelli" (Servizio rilevante ai fini IVA)
£ 42.000.000
cap. 46516 "Contributi diversi a carico dell'Ente su
conguagli stipendi, premi in deroga, competenze fisse dovuti in
applicazione di leggi e di regolamenti per il personale regionale
addetto alla custodia dei castelli" (Servizio rilevante ai fini
IVA)
£ 5.000.000
PRESIDENTE:
Se nessuno chiede la parola, pongo in
votazione l'emendamento sostitutivo testé letto.
ESITO DELLA VOTAZIONE
Presenti: 29
Votanti: 22
Favorevoli: 22
Astenuti: 7 (Aloisi, Bajocco, Cout, Dolchi, Mafrica, Millet e
Tonino)
Il Consiglio approva
PRESIDENTE:
Do lettura dell'articolo 12, che, nella
stesura finale del disegno di legge, assume la numerazione di
articolo 15:
Articolo 15
(Dichiarazione d'urgenza)
1. La presente legge è dichiarata urgente ai sensi del terzo
comma dell'art. 31 dello Statuto Speciale ed entrerà in vigore il
giorno successivo a quello della sua pubblicazione nel Bollettino
Ufficiale della Regione.
PRESIDENTE:
Se nessuno chiede a parola, pongo in
votazione l'articolo 15, testé letto:
ESITO DELLA VOTAZIONE
Presenti: 30
Votanti: 23
Favorevoli: 23
Astenuti: 7 (Aloisi, Bajocco, Cout, Dolchi, Mafrica, Millet e
Tonino)
Il Consiglio approva
PRESIDENTE:
Il Consiglio è chiamato ora a pronunciarsi
per votazione segreta sul complesso della legge.
VOTAZIONE A SCRUTINIO SEGRETO
ESITO DELLA VOTAZIONE
Presenti: 30
Votanti: 23
Favorevoli: 21
Contrari: 2
Astenuti: 7 (Aloisi, Bajocco, Cout, Dolchi, Mafrica, Millet e
Tonino)
Il Consiglio approva
