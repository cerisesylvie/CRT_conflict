Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 220 del 29 luglio 1972 - Resoconto
OGGETTO N.  220/72 - Legge regionale concernente:
"Modificazioni alle leggi regionali 7 dicembre 1967 n. 31 e 22
gennaio 1970 n. 7, concernenti norme di attuazione, in Valle
d'Aosta, della legge 29 dicembre 1956 n. 1533, per l'assicurazione
obbligatoria contro le malattie per gli artigiani".
Benzo
(D.P.) -
Anche in questo caso il Consiglio
di amministrazione della Cassa mutua artigiani come quella dei
coltivatori diretti, ha inoltrato istanza alla regione per ottenere
l'aumento della quota capitaria prevista della legge regionale del
'67 in relazione alle sopravvenute difficoltà finanziarie per le
spese dell'assistenza sanitaria agli assistiti; ed è dovuto,
questo, a un ricorso sempre maggiore all'assistenza, all'aumento
costante, direi quasi inarrestabile, dei costi, in particolare
delle rette ospedaliere nell'incidenza delle classi anziane che
hanno più bisogno di cure, hanno fatto sì che, appunto, ci voglia
questo allargamento dell'assistenza ospedaliera che ha creato
difficoltà crescenti per il bilancio della Cassa mutua. Quindi, la
Giunta propone questo aumento della quota capitaria da
duemilacinquecento a tremila lire, come del resto era già stato
previsto nel bilancio di previsione a fine d'anno.
Tonino (P.C.I.) -
Ma io volevo fare, così, un intervento
di carattere generale su tutte queste leggi che vengono approvate
oggi, di tipo assistenziale nei vari settori. Io dico che arriviamo
al punto che un cittadino, per riuscire a comprendere quelle che
sono le sue necessità e i suoi problemi, deve essere un ragioniere
per riuscire a concepire tutte queste leggi così staccate una per
una; e io chiederei che, se è possibile poi, in avvenire, riuscire
a conglobare tutte queste leggi, settore per settore, in una unica
legge per non dare, così, una difficoltà enorme ai cittadini che
devono recepire tuta questa immensità di leggi che vengono
dislocate una per una, e conglobare tutto assieme; perché veramente
rimane una grossa difficoltà, perché fra qualche anno avremo un
codice della Regione della Valle d'Aosta tre volte questo. Insomma,
diventerà difficile addirittura anche per il Consigliere regionale
recepire tutte le leggi che facciamo se non sono conglomerate per
settore. Almeno per settore tutte assieme.
Siggia
(P.C.I.) -
Altri interventi? Si passa alla
votazione.
Articolo 1. Il Consiglio approva.
Articolo 2. Il Consiglio approva.
Articolo 3. Il Consiglio approva.
Votazione a scrutinio segreto.
Risultati della votazione dell'oggetto 35: presenti e votanti
23, favorevoli 22, contrari 1. Il Consiglio approva.
