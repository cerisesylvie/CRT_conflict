Classificazione
DIRITTO ALLO STUDIO



Oggetto del Consiglio n. 3022 del 4 ottobre 2007 - Resoconto
OGGETTO N. 3022/XII - Restituzione alla Sig.ra Ronzani Rita
ved. Bianco Levrin della somma a suo tempo versata
all'Amministrazione regionale per l'istituzione di borse di studio
da attribuire a studenti universitari meritevoli di sostegno
economico. Impegno e finanziamento di spesa.
Il Consiglio
Richiamata la propria deliberazione n. 163/XI in data 21
ottobre 1998, recante l'accettazione da parte della Regione della
somma di Lire 160.000.000, pari ad Euro 82.633,11, messa a
disposizione dalla famiglia Bianco Levrin di Aosta, al fine di
ricordare la figlia Laura e l'amica Aline Colotto entrambe decedute
a causa di un incidente in montagna verificatosi il 14 settembre
1994, per l'istituzione di borse di studio a favore di studenti
universitari meritevoli di sostegno economico per lo svolgimento
dei loro studi;
Atteso che la Sig.ra Ronzani Rita vedova Bianco Levrin con
nota in data 23 maggio 2007, protocollata in data 25 maggio 2007 n.
26784, ha richiesto, essendo venuto meno l'interesse al
mantenimento delle borse, per carenza di domande, la restituzione
della somma di cui trattasi al fine di devolvere l'intera somma per
l'acquisto di attrezzature destinate al reparto di Pediatria
dell'Ospedale di Aosta;
Preso atto che con la citata nota la Sig.ra Ronzani Rita ha
dichiarato di liberare l'Amministrazione regionale da ogni
obbligazione inerente al contratto a suo tempo stipulato;
Considerato che la somma di cui trattasi è stata investita in
buoni del tesoro poliennali e che il termine dell'investimento è
scaduto;
Preso atto che la borsa di studio è stata attribuita negli
anni accademici 1999/2000, anno in cui è stata bandita, e
2000/2001;
Preso atto che l'ufficio competente ha effettuato il calcolo
degli interessi maturati e non attribuiti a titolo di borsa di
studio ovvero di parte del capitale non investito, in quanto il
taglio minimo dei buoni del tesoro poliennali non lo consentivano,
pari ad Euro 7.275,56;
Preso altresì atto che parte degli interessi maturati nel
periodo 1998/2003 sono stati reinvestiti ed hanno incrementato il
capitale che risulta essere di Euro 89.000,00;
Considerato che l'Amministrazione regionale ha l'obbligo di
restituire, a richiesta, la somma a suo tempo versata nonché la
somma corrispondente agli interessi maturati e non attribuiti a
terzi, in quanto non si tratta di contratto di donazione modale,
bensì di un mandato gratuito senza rappresentanza con funzionale
deposito irregolare, revocabile ai sensi dell'art. 1723 del codice
civile su richiesta del mandante;
Ritenuto pertanto di provvedere alla restituzione dell'intera
somma per un ammontare complessivo di Euro 96.275,56;
Vista la deliberazione della Giunta regionale n. 4223 in data
29 dicembre 2006 concernente l'approvazione del bilancio di
gestione, per il triennio 2007/2009, con attribuzione alle
strutture dirigenziali di quote di bilancio e degli obiettivi
gestionali correlati e di disposizioni applicative;
Visto il parere favorevole del Direttore delle politiche
educative dell'Assessorato Istruzione e Cultura, ai sensi del
combinato disposto degli articoli 13, comma 1, lettera e) e 59,
comma 2, della legge regionale 23 ottobre 1995, n. 45, sulla
legittimità della presente deliberazione;
Delibera
1) di approvare la restituzione alla Sig.ra Ronzani Rita
vedova Bianco Levrin, nata a La Thuile il 12 marzo 1951 (C.F. RNZ
RTI 51C52 E470D), della somma a suo tempo versata per l'istituzione
di borse di studio a favore di studenti universitari meritevoli di
sostegno economico per lo svolgimento dei loro studi, al fine di
ricordare la figlia Laura e l'amica Aline Colotto entrambe decedute
a causa di un incidente in montagna verificatosi il 14 settembre
1994, ivi compresi gli interessi maturati e non attribuiti a titolo
di borsa di studio ovvero parte del capitale non investito in
quanto il taglio minimo dei buoni del tesoro poliennali non lo
consentivano, per un ammontare complessivo di Euro 96.275,56
(novantaseimila­due­cento­settantacinque/56);
2) di impegnare la spesa di Euro 90.162,12
(novantamilacentosessantadue/12) sul capitolo 72610 ("Gestione dei
fondi della borsa di studio Bianco Levrin e Colotto") dettaglio n.
8915 ("Gestione fondo borsa di studio Bianco Levrin e Colotto") del
bilancio di previsione della Regione per l'anno 2007, che presenta
la necessaria disponibilità;
3) di finanziare la spesa di Euro 6.113,44
(seimilacentotredici/44) con imputazione al residuo passivo 72610
("Gestione dei fondi della borsa di studio Bianco Levrin e
Colotto") dettaglio n. 8915 ("Gestione fondo borsa di studio Bianco
Levrin e Colotto") del bilancio di previsione della Regione per
l'anno 2007, che presenta la necessaria disponibilità:
- fondo di Euro 1.168,12 disponibile alla chiusura
dell'esercizio 2004;
- fondo di Euro 2.336,24 disponibile alla chiusura
dell'esercizio 2005;
- fondo di Euro 2.336,24 disponibile alla chiusura
dell'esercizio 2006;
- Euro 272,84 sul fondo di Euro 83.165,94 impegnato con P.D.
n. 2273 in data 11 maggio 2004.
Presidente
- Se non vi sono interventi, pongo in
votazione l'oggetto n. 32:
Consiglieri presenti, votanti e favorevoli: 23
Il Consiglio approva all'unanimità.
