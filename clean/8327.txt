Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2808 del 23 aprile 1987 - Resoconto
OGGETTO N. 2808/VIII - ORDINE DEI LAVORI. - RINVIO E RITIRO
DI MOZIONI.
PRESIDENTE
: Do lettura della mozione presentata dal
Consigliere Aloisi:
MOZIONE
Atteso che in data 20.3.1987, il Signor Franco Chamonal si è
incontrato con i membri componenti la Commissione di inchiesta per
la vicenda Casinò facenti parte della minoranza consiliare;
Ritenuto che tutta la Commissione abbia acquisito i dati
emergenti dalla deposizione del teste sopramenzionato che ha
confermato le sue precedenti dichiarazioni aggiungendo ulteriori
ragguagli sul comportamento del Presidente della Commissione
d'inchiesta Signor Valerio Beneforti;
Visto che appare indispensabile garantire una conduzione dei
lavori della Commissione scevra da ogni legittimo sospetto;
il Consiglio regionale della Valle d'Aosta
Delibera
di revocare al Signor Valerio Beneforti, Presidente della
Commissione d'inchiesta per lo scandalo del Casinò di
Saint-Vincent, il mandato di Presidente della Commissione stessa,
rendendo immediatamente eseguibile la presente deliberazione.
PRESIDENTE
: Come è stato richiesto dal Consigliere Aloisi
e precisato dal Consigliere Tamone, c'è una richiesta di rinvio al
prossimo Consiglio. Se non vi sono obiezioni, l'oggetto n. 49 viene
rinviato al prossimo Consiglio.
Colleghi Consiglieri, sullo stesso argomento vi è una mozione
iscritta al n. 53, presentata dai Consiglieri Torrone, Mafrica,
Baldassarre e Sandri, ne do lettura:
MOZIONE
Constatato che i lavori della Commissione d'indagine sulla Casa
da Gioco di Saint-Vincent sono rimasti praticamente bloccati a
causa dell'insorgere del cosiddetto "caso Chamonal";
Rilevata comunque l'opportunità che i lavori in questione si
concludano regolarmente in ossequio alle decisioni assunte in tal
senso dal Consiglio regionale.
Il Consiglio regionale della Valle d'Aosta
Delibera
di prorogare al 30.6.1987 il termine utile per la presentazione
delle conclusioni della Commissione di indagine sulla Casa da Gioco
di Saint-Vincent secondo il mandato conferito alla Commissione
stessa con deliberazione consiliare n. 2613 in data 12.2.1987.
Ha chiesto di parlare il Consigliere Mafrica, ne ha facoltà.
MAFRICA (P.C.I.):
La mozione viene ritirata in quanto
l'ordine del giorno ha consentito di superare le richieste
contenute nella mozione.
PRESIDENTE
: La mozione iscritta al n. 53 viene
ritirata.
Il Consiglio prende atto.
