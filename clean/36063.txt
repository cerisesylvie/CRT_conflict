Classificazione
AMMINISTRAZIONE REGIONALE
Ordinamento degli uffici e del personale



Oggetto del Consiglio n. 347 del 15 gennaio 2014 - Resoconto
OGGETTO N. 347/XIV - Interpellanza: "Chiarimenti in merito
alla graduatoria che sarà utilizzata per le assunzioni, previste
per il 2014, nel profilo di custode castelli, musei e
giardini".
Presidente
- Per l'illustrazione, la parola al collega
Donzel.
Donzel (PD-SIN.VDA) -
Grazie Presidente.
Come già questa mattina il collega di gruppo del PD-Sinistra
VdA, Guichardaz, aveva sollevato il delicato problema del
precariato in Valle d'Aosta, nell'alveo di questo tema si colloca
anche questa interpellanza. Apparentemente, la risposta, io
spero...arriverà, e sarà molto semplice; in questo momento si
tratta di fare chiarezza su quale graduatoria viene utilizzata
per...diciamo attribuire i posti che sono temporanei nel profilo di
custode dei castelli. La normativa, nel tempo, si è complicata in
un'ottica che era anche positiva, quella che andava verso la
stabilizzazione del personale, e quindi va riconosciuto questo
sforzo dell'Amministrazione che ha cominciato a dire: "vediamo se
riusciamo a stabilizzare una parte di questo personale". Questo
però ha determinato che, a fianco di una graduatoria che aveva
appunto il compito di assumere il personale temporaneo, venisse
introdotta una graduatoria che invece aveva il compito di assumere
anche a tempo indeterminato. Ora, nell'ultima delibera che è stata
fatta quest'anno è stato però anche cambiato l'allegato, che
determina e specifica quali sono le funzioni che devono essere...mi
scusi, Assessore...le competenze che deve avere ciascuno per essere
assegnato a un determinato ruolo; mentre in precedenza si faceva
genericamente riferimento alla figura di custode dei castelli
musei, adesso, invece, si fa riferimento in modo specifico anche al
servizio di vigilanza e custodia che fa riferimento ad ulteriori
competenze.
Chi più è preoccupato di noi non è tanto l'addetto ai lavori,
cioè il burocrate, eccetera, ma è chi si trova in questa
condizione, e cioè chi, oggi, a gennaio, è disoccupato e dice: a
marzo lavorerò? Spesso queste persone nella graduatoria A sono al
quarantesimo posto, per fare un esempio, ma se per caso è in vigore
la graduatoria precedente, magari sono o in posizione
trentacinquesima o in posizione cinquantesima, a seconda dei casi;
quindi, a seconda della determinazione della graduatoria cambia la
loro condizione.
Pertanto la prima cosa è che in questi percorsi dobbiamo andare
- con tutte le difficoltà del caso, perché questo è un argomento
estremamente difficile, dove ci sono tensioni enormi del mondo del
lavoro - a fare il più possibile chiarezza, avere delle graduatorie
che siano uniche, che servano sia per il tempo indeterminato, che
per il tempo determinato, da lì vengono scelti, che non ci sia
nessuna possibilità di sospetto di discrezionalità, anche se alle
volte la discrezionalità non c'è, ma si genera tensione nel
personale che aspira ad avere queste occupazioni.
Aspetto un chiarimento da parte dell'Amministrazione, con
l'auspicio che la risposta vada proprio a rasserenare queste
persone che sono in attesa - si spera a marzo - di posti di lavoro,
e quello che più conterà non sarà tanto quale graduatoria sarà, ma
che ci siano effettivamente dei posti a disposizione per le persone
che aspettano di poter svolgere questo lavoro.
Président
- Pour la réponse, la parole à l'Assesseur
Farcoz.
Farcoz (UV) -
Merci Madame le Président.
Sì, in merito al punto sulla Giunta regionale
"per sapere se
intenda chiarire quale delle due graduatorie verrà utilizzata per
le assunzioni previste"
, la graduatoria utilizzata sarà appunto
quella che prevede il profilo richiesto dal contratto di servizio
tra la società di Servizi Valle d'Aosta S.p.A. e la Regione, e cioè
quello di addetto alla sorveglianza con la funzione di guida
museale. Grazie.
Presidente
- Per la replica, la parola al collega
Donzel.
Donzel (PD-SIN.VDA) -
Grazie Assessore per la risposta
fulminea.
Siccome io sono meno rapido di lei, vorrei essere convinto di
avere capito bene...quindi la graduatoria sarà quella che
attualmente consente di assumere...cioè la nuova graduatoria, la
vecchia è decaduta, è ancora messa lì sul sito, ma la possiamo
cancellare, la possiamo togliere...come mai l'abbiamo lasciata sul
sito se non è più in vigore quella graduatoria? La mia domanda
è...perché io che non ci capisco niente, e quando non capisco
niente di un argomento lo dico anche molto spassionatamente, ma
andando sul sito della Regione ho trovato due graduatorie...se lei
mi dice con assoluta rapidità e solennità che la graduatoria è una
sola in vigore, perché avete mantenuto lì, appiccicata, l'altra?
Penso che lei provvederà, a breve, a rimuovere quella che ha creato
dubbi e perplessità, perché a questo punto, se si va in questa
direzione, certamente ne trarranno beneficio quelli che hanno in
qualche modo studiato e sono in grado di svolgere questa funzione
anche di guida museale, ma vuol dire che il vecchio meccanismo con
cui erano assunti i custodi dei castelli è cambiato! Forse una
comunicazione che avesse dato contezza a chi era in questa
posizione in graduatoria sarebbe stata opportuna...una
comunicazione ufficiale che dica: "i vecchi profili di custode sono
superati, noi adesso vogliamo delle figure molto più qualificate e
andiamo sulla direzione della graduatoria nuova"...magari
specificare questo sul sito, togliere la graduatoria che si ritiene
decaduta potrebbe essere di auspicio per questi lavoratori. Poi, al
di là di chi ne beneficerà perché è fortunato, ha migliorato la
posizione col concorso, e chi ci rimetterà...l'importante è che poi
i posti ci siano. Su questo ha pensato bene di non dare nessuna
indicazione...non era presente nell'interpellanza, quindi non posso
muoverle alcun rimprovero in questa direzione, ma ci faremo sentire
nei prossimi Consigli.
Président
- Point 25 à l'ordre du jour.
