Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1127 del 21 marzo 1990 - Resoconto
OGGETTO N. 1127/IX - Impianto nucleare di Creys-Malville.
(Reiezione di mozione e svolgimento di interrogazione).
Presidente- Do lettura dell'interrogazione e della mozione
presentate rispettivamente dai Consiglieri Mafrica e Tonino e dal
Consigliere Riccarand, che vengono discusse congiuntamente
trattando argomento analogo:
INTERROGAZIONE
Appreso che nel corso di un esperimento fatto per verificare la
sicurezza del cuore del Superphénix si sarebbe verificato un
incidente, con fuoriuscita di gas radioattivo;
Preoccupati per il ripetersi di incidenti in una centrale
localizzata a Creys-Malville, e quindi a poche decine di chilometri
dai confini della nostra Regione;
i sottoscritti Consiglieri regionali del Gruppo co-munista
interrogano
la Giunta regionale per sapere:
1) se sono state prese iniziative per avere informazioni
attendibili sulla natura e sulla gravità
dell’incidente di cui sopra e quali notizie si sono
avute;
2) quali iniziative ha preso la Giunta regionale per tutelare la
popolazione valdostana da eventuali gravi incidenti al reattore al
plutonio di Creys-Malville.
-----
MOZIONE
Alla fine del febbraio 1990 un nuovo, preoccupante, incidente si
è verificato nella centrale nucleare di Creys-Malville. Nel corso
di una verifica sulla sicurezza degli involucri che rivestono il
nocciolo del reattore si è verificata una fuga di gas reso
radioattivo dalla sua circolazione in seno al reattore. Le persone
presenti in quel momento nella centrale hanno dovuto essere
sottoposte ad accurati esami e verifiche sono state fatte anche
all’esterno dell’impianto.
L’incidente, avvenuto a reattore spento (è fermo
dalla metà di ottobre ’89 per manutenzione e
controlli), è l’ennesima conferma della pericolosità
del Superphénix, un reattore che può esplodere disseminando per
migliaia di chilometri quadrati sostanze fortemente
radioattive.
Il Consiglio regionale della Valle d’Aosta,
ritenendo improponibile il mantenimento in funzione di
Superphénix
delibera
di chiedere al Governo italiano ed all’ENEL di
porre fine alla partecipazione italiana alla NERSA (la Società che
gestisce il reattore) rispettando la chiara indicazione scaturita
dal Referendum del novembre 1987 che ha abrogato le possibilità per
l’ENEL di partecipare alla realizzazione e gestione
di centrali nucleari all’estero
impegna
la Giunta regionale a prendere contatti con il Comitato Europeo
contro il Superphénix, con sede a Ginevra, per concordare comuni
iniziative finalizzate alla chiusura dell’impianto
di Creys- Malville.
Presidente
- Ha chiesto di illustrare la mozione il
Consigliere Riccarand, ne ha facoltà.
Riccarand (VA)
- Avevamo già avuto occasione, lo scorso
mese, di discutere in Consiglio del pericolo rappresentato dalla
centrale nucleare di Creys-Malville. Un avvenimento che si è
verificato alla fine di febbraio ha confermato il livello di
rischio rappresentato da questa centrale al plutonio. Si è infatti
verificato durante le procedure di controllo e di manutenzione
dell’impianto, che era fermo, un incidente, che ha
dimostrato una volta di più quanto sia delicato e vulnerabile
questo reattore nucleare. Ormai è il terzo incidente serio che si
verifica alla centrale di Creys-Malville; da quando questo
surgeneratore è stato ultimato è stato più il tempo che è rimasto
fermo per incidenti, per manutenzioni, per verifiche, del tempo in
cui ha potuto funzionare. L’ultima chiusura dura
ormai dal mese di settembre 1989. Ieri doveva essere rimesso in
funzione il reattore; non so cosa sia successo, però sicuramente la
situazione è preoccupante.
Questo è il primo elemento che mi ha indotto a riportare
all’attenzione del Consiglio questo problema della
centrale nucleare di Creys-Malville.
L’altro elemento nuovo da valutare è lo sviluppo
che ha avuto il ricorso giudiziario intentato dalla città di
Ginevra, da altri comuni svizzeri, dalle associazioni ambientaliste
svizzere e francesi.
In particolare, il ricorso presentato di fronte al tribunale
amministrativo di Grenoble, che è competente territorialmente, ha
fatto registrare due importanti novità: c’è stato un
parere dell’avvocato dello Stato francese che ha
chiesto al tribunale amministrativo di accogliere il ricorso
presentato contro i decreti che hanno permesso la riattivazione del
reattore del Superphoenix. Il tribunale non si è ancora pronunciato
nel merito di questa richiesta avanzata
dall’avvocato dello Stato, ma
nell’udienza che si è svolta la settimana scorsa ha
deciso di nominare un esperto per una perizia sulla sicurezza degli
impianti, in particolare dopo gli incidenti che si erano verificati
nel 1988.
Quindi, è in corso una perizia, è in corso una verifica, e sulla
base di questa perizia e sulla base di altri elementi il tribunale
amministrativo quanto prima si pronuncerà.
Questo per dire che il procedimento giudiziario a livello
amministrativo avviato dalla città di Ginevra, da altri comuni e
dalle associazioni, è una iniziativa di notevole importanza, che
può avere un grosso peso nel determinarei la sorte del reattore
nucleare. Quindi, anche se il Consiglio regionale non ha ritenuto
di aderire
tout court
a questa vertenza giudiziaria, anche
perchè riteneva di non avere sufficienti elementi, ho ritenuto che
fosse opportuno riproporre quanto meno la decisione di prendere dei
contatti con il comitato che ha promosso questi ricorsi, in modo da
verificare se ci sono le condizioni per affiancarsi in questa
procedura giudiziaria. Rimane ferma la necessità di richiedere, da
parte della Valle d’Aosta, da parte di una regione
che è particolarmente minacciata dalla vicinanza del Superphoenix,
la chiusura di questo impianto.
Si tratta di un impianto che da un punto di vista economico si è
rivelato un fallimento, nel senso che è costato moltissimo,
continua a costare moltissimo e l’energia che
produce è sicuramente a costi molto più elevati di qualsiasi altra
centrale o qualsiasi altro impianto.
Questo reattore è un prototipo , per ora l’unico
esistente al mondo, che già adesso probabilmente non può più
funzionare come surgeneratore. Cioè, il principio su cui si basava,
che è quello di utilizzare questa sostanza fortemente radioattiva,
il plutonio, come base del processo e di ottenere nel corso del
processo un quantitativo di plutonio ancora superiore, si è
rivelato impraticabile alla luce degli incidenti del 1988.
Pertanto, se potrà funzionare, questo reattore funzionerà soltanto
come una normale centrale al plutonio e non come un surgeneratore
che produce più combustibile di quello che consuma; in definitiva i
principi su cui si basava questa ricerca sono falliti.
Senza stare a richiamare ancora una volta le scelte referendarie
fatte nel 1987, quando a stragrande maggioranza la popolazione
italiana, ed anche la popolazione valdostana, si è pronunciata per
una uscita dell’ENEL da progetti nucleari
all’estero, voglio comunque ricordare quanti siano
gli elementi che ci inducono ad un impegno più deciso da parte
dell’Amministrazione regionale su questo
terreno.
Rispetto ad un problema grave come quello del Superphoenix, che
rappresenta un grado di rischio enormemente superiore rispetto a
quello rappresentato da una qualsiasi centrale nucleare, credo che
non sia sufficiente, da parte dell’Amministrazione
regionale, limitarsi a chiedere garanzie, a chiedere informazioni
su cosa succede. Si tratta invece di affiancarsi con molta
decisione a chi chiede di fermare questo esperimento a scala
industriale che si è rivelato già fallimentare e che rischia solo
di produrre degli incidenti terribili per la nostra regione.
Credo che questa mozione, pur non presentando la radicalità
della precedente iniziativa che non è stata accolta dal Consiglio,
ma avendo come scopo quello di avviare un rapporto con chi si
oppone a questa centrale nucleare, possa essere accolta dal
Consiglio anche alla luce di quello che è successo
nell’ultimo mese.
Presidente
- Ha chiesto di parlare il Consigliere Mafrica,
ne ha facoltà.
Mafrica (PCI)
- Assieme al Consigliere Tonino abbiamo
presentato una interrogazione, ritornando
sull’argomento per i motivi che già ha esposto il
Consigliere Riccarand. Preannuncio che siamo favorevoli
all’approvazione della mozione da lui
presentata.
Con l’interrogazione, alla luce dei ripetuti
incidenti, chiediamo alla Giunta quali informazioni attendibili ha
ottenuto in merito a questi incidenti, in quali tempi e quali
notizie ha avuto sulla gravità di questi incidenti, che sono
valutati diversamente da ciò che si apprende dalla stampa.
Vogliamo anche conoscere dalla Giunta se hanno fatto passi in
avanti le iniziative per tutelare la salute della popolazione
valdostana da eventuali incidenti gravi che si verificassero al
reattore Superphoenix. Crediamo che debbano essere prese, almeno
dal punto di vista dello studio, iniziative nel campo della
protezione civile, oltre che iniziative per dotare la Regione delle
dovute attrezzature di misurazione costante della
radioattività.
Presidente
- Ha chiesto di parlare il Presidente della
Giunta, ne ha facoltà.
Rollandin (UV)
- Ce n’est pas la première
fois qu’on pose la question de la centrale nucléaire
de Creys-Malville. Dans une des dernières séances
j’avais meme représenté aux Conseillers qui
m’avaient posé des questions que de la part de la
Nersa, la société mixte ENEL, EDF et ERVE, existait la possibilité
de prévoir une visite - que, si on est d’accord, on
peut encore mettre sur pied - afin de voir sur place ce qui se
passe et poser les questions que mieux les Conseillers voudront,
directement aux experts qui gèrent la centrale de
Creys-Malville.
Comme dans les autres occasions, malheureusement on a eu la
possibilité de connaître les difficultés de la centrale; je veux
rappeler - et l’a déjà fait M.Riccarand -
qu’il y a déjà eu une série de problèmes. Un des
derniers problèmes est du au mauvais fonctionnement
d’un des barillets de sodium, ce qui avait obligé à
arrêter la centrale. Après un certain délai la centrale avait
démarré avec un fonctionnement partiel; en effet elle ne
fonctionnait qu’à 50% de sa potentialité et par la
suite il y a eu encore cette nouvelle difficulté.
De notre part on a toujours demandé, soit à
l’ENEL qu’aux autres, de connaître
les difficultés concernant cette centrale; on a eu une série de
réponses, dont j’avais déjà fait part aux
Conseillers, et en plus il y a la possibilité de prévoir cette
visite avec les Conseillers qui le désirent, afin de pouvoir, sur
place, connaître mieux toutes les difficultés.
Aujourd’hui on a présenté une nouvelle requete
écrite afin de connaître ce qui se passe.
Pour ce qui est de la requête posée de la part de M.Mafrica, de
savoir quelles sont les mesures que notre Région a mises sur pied,
face à une difficulté comme nous l’avons eue au
moment de Chernobyl, comme vous savez on a prévu, en devançant les
programmes au niveau national de la protection civile, le réseau de
protection civile qui est en train d’être mis sur
pied. Il y a eu l’appel d’offres; la
commission compétente est en train d’examiner les
réponses à la suite du projet que nous avons rédigé et qui est à
même de décerner, et donc de nous donner tout de suite, les
résultats d’une observation qui est la plus précise
au moment, pour pouvoir alerter la population en conséquence.
Je dois en même temps dire que les mesures à prendre sont
tellement réduites que si dans le cas échéant on devrait avoir un
dégât de la portée de Chernobyl, il y aurait des problèmes pour
intervenir. De ce qu’on a appris et
d’après les relations on ne pourrait pas avoir les
memes conséquences du point de vue des radiations et des
conséquences directes à la population; il y aurait par la suite une
série de mesures à prendre pour ce qui est
l’alimentation des zones concernées. Pour ce qui est
du nucléaire, la Région s’est déjà exprimée
clairement, en disant que notre région ne veut pas de choix de ce
genre.
Sur la participation de l’ENEL avec une
quote-part qui est de 30%, au-delà du référendum il y a déjà eu une
réponse à ce sujet, qui avait été donnée au Parlement: les choix se
référaient au futur et non pas au passé,
c’est-à-dire, surtout au moment où le plan
énergétique national est encore là au débat, n’a pas
encore été discuté jusqu’au bout; on
n’a pas encore eu de réponses sur les choix qui
seront faits surtout pour ce qui est de la possibilité de fournir
l’énergie nécessaire aux différentes requêtes qui
sont en train d’augmenter, et pour ne pas employer
certains systèmes, voire le nucléaire, compte tenu aussi des choix
que les autres pays ont fait dans ce sens, de limiter, ou bien de
ne pas plus construire les centrales nucléaires. Donc je crois que
de notre part on a déjà choisi la méthode qu’on veut
adopter.
Pour ce qui est de la motion, là où on dit
"di chiedere al
Governo italiano ed all’ENEL di porre fine alla
partecipazione italiana alla NERSA ..."
, j’avais
déjà dit qu’il ne s’agit pas de
demander à l’ENEL de ne plus avoir cette
participation, étant donné que l’engagement a déjà
été pris. L’unique choix qui avait été fait, est que
l’ENEL n’augmente pas le pourcentage
de participation et que dorénavant il n’y ait plus
d’engagements de ce genre. Mais la réponse
officielle qui nous a été donnée c’était que les
engagements pris seront maintenus.
Pour le restant
"Impegna la Giunta regionale a prendere
contatti con il Comitato Europeo contro il Superphénix, con sede a
Ginevra, per concordare comuni iniziative finalizzate alla chiusura
dell’impianto di Creys-Malville"
, de notre part
il y a toujours eu la possibilité de prendre des contacts et nous
avons eu encore récemment les contacts nécessaires pour avoir des
garanties que, si la centrale va démarrer de nouveau, il y ait des
assurances sur le fonctionnement. Il y aura encore là la
possibilité d’apprendre ce qui se passe dans les
jours qui viennent, après qu’il y aura la réponse du
commissaire qui doit établir si et comment on peut continuer une
certaine activité, ou bien la centrale doit être démantelée.
Au moment où il y aura ces réponses, ce sont justement les
réponses les plus techniques face à une position qui au point de
vue politique a déjà été clairement donnée dans
d’autres occasions.
Par conséquent on s’abstiendra sur la motion,
pour la simple raison que sur la première partie on a déjà eu les
réponses, sur la deuxième on va attendre les réponses de
l’enquête qu’on est en train de mener
à titre officiel. A ce moment-là ce seront les parties mêmes qui
n’auront pas envie de faire démarrer la centrale
s’il y a encore des difficultés et par conséquent on
sera très attentif. Je répète, on pourrait en profiter pour avoir
cette rencontre officielle, afin que les Conseillers puissent avoir
les réponses les plus adéquates aux doutes qu’ils
ont encore.
Presidente
- Ha chiesto di parlare il Consigliere
Riccarand, ne ha facoltà.
Riccarand (VA) - Devo dire che la posizione della Giunta è
ancora una volta totalmente insoddisfacente. Dice il Presidente che
dobbiamo aspettare i risultati di questa indagine che verrà fatta,
però questa perizia nasce dal fatto che c’è stata
una città, che ci sono stati degli enti pubblici, che ci sono state
delle associazioni che hanno portato in giudizio davanti al
tribunale amministrativo la società che gestisce il Superphoenix.
Se tutti avessero fatto come la Regione Valle
d’Aosta, che si è rifiutata di partecipare a questo
ricorso, non avremmo neanche l’incarico di una
perizia, non avremmo assolutamente niente.
Questa perizia è stata decisa dal tribunale, perchè
c’è una causa che è stata sollevata dalla città di
Ginevra e da altri organismi, da altri comuni svizzeri, da altre
associazioni. La Regione Valle d’Aosta, sollecitata
ad affiancarsi a questa iniziativa, ha detto di no, ha detto:
"Andate avanti voi che noi stiamo qui a guardare cosa
succede".
A me questa sembra una posizione totalmente subalterna agli
interessi filonucleari da parte di una regione che si è proclamata
dieci anni fa zona denuclearizzata, zona al di fuori di qualsiasi
attività e commercio nucleare, e che poi non ha il coraggio di
prendere posizione contro quello che è l’esempio più
degenerato della politica nucleare, che è appunto questo prototipo
di reattore al plutonio di Creys-Malville.
Quindi, credo che la posizione della Giunta regionale sia una
posizione inaccettabile, debole, al di sotto delle responsabilità,
che sono quelle che dovrebbero essere assunte da un governo che si
preoccupa della condizione di vita della propria comunità, e al di
sotto delle cose che si possono e si debbono fare.
Per quanto riguarda la preoccupazione di non insistere con
l’ENEL perchè esca dalla NERSA,
l’interpretazione dell’ENEL che gli
impegni precedenti al referendum devono essere mantenuti è una
interpretazione molto discutibile, perchè non è più consentita la
partecipazione dell’ENEL a centrali nucleari
all’estero. Poi c’è il fatto che
comunque l’ENEL continua a versare soldi alla NERSA,
perchè queste opere di manutenzione, di potenziamento
dell’impianto sono opere che richiedono
continuamente degli investimenti. E allora come si giustificano
questi investimenti, visto che non possiamo più partecipare a
questo progetto? Anche qui c’è una contraddizione
molto grossa che dovremmo sollevare e rimarcare con forza, invece
di assumere un atteggiamento defilato, di chi rimane a
guardare.
Gli esperti nucleari francesi anni fa sostenevano che per quanto
riguarda il sistema nucleare francese non c’era
nessun rischio di incidente; dopo Cernobyl hanno cominciato a dire
che i rischi di incidente erano di alcuni millesimi;
nell’ultimo rapporto riservato sulla sicurezza
nucleare in Francia dicono che ci sono dei rischi di alcuni
centesimi. Essi dicono che abbiamo il 94% di sicurezza che nei
prossimi dieci anni non succederà niente. Ma questo è un rischio
terribile, perchè vuol dire che c’è un 6% di rischio
che nei prossimi dieci anni succeda qualcosa; però se succede non è
che si possa rimediare in qualche modo.
Quindi, dalla sicurezza totale al rischio infinitesimale siamo
arrivati ormai a dei livelli percentuali che sono estremamente
preoccupanti. Di fronte a questo non possiamo rifugiarci in
atteggiamenti così ipocriti.
Del resto, in Francia, in Svizzera, come è già avvenuto in
Italia, stanno andando avanti delle richieste ormai popolari molto
forti di uscire dal nucleare, di percorrere anche la strada
referendaria contro il nucleare. Credo che da parte della nostra
regione si potrebbe e si dovrebbe giocare un ruolo molto più
incisivo su questo terreno.
Presidente
- Pongo in votazione la mozione in oggetto:
Esito della votazione
Presenti: 24
Votanti: 4
Favorevoli: 4
Astenuti: 20 (Agnesod, Andrione, Bich, Faval, Fosson, Gremmo,
Lanivi, Lavoyer, Limonet, Louvin, Milanesio, Mostacchi, Pascale,
Perrin, Rollandin, Stévenin, Trione, Vallet, Viérin e Voyat)
Il Consiglio non approva
***
