Classificazione
CONSIGLIO REGIONALE
Attività consiliare d'aula



Oggetto del Consiglio n. 2421 del 27 ottobre 2016 - Resoconto
OGGETTO N. 2421/XIV - Ordine dei lavori. Iscrizione
all'ordine del giorno di sette risoluzioni.
Rosset (Presidente)
- Con 30 Consiglieri presenti,
possiamo iniziare i lavori. Come concordato nella riunione della
Conferenza dei Capigruppo di ieri, prima di iniziare erano da
consegnare le risoluzioni. Ne sono pervenute sette che stiamo
fotocopiando e che verranno consegnate immediatamente. Prima di
trattarle dobbiamo votare l'iscrizione all'ordine del giorno.
Proporrei di fare adesso una sospensione di dieci minuti, in modo
da poterle valutare e poi procediamo con i lavori. Direi che è la
cosa più opportuna.
Ha chiesto la parola il consigliere Bertschy, ne ha facoltà.
Bertschy (UVP) -
Rispetto alla sua comunicazione, io
credo che sia più utile dare il tempo di leggere e poi sospendere
la seduta di qui a un'oretta, intanto si apre il dibattito.
Presidente -
Devo iscriverle, perché non c'è niente da
fare prima.
Bertschy (UVP) -
Sì, però ci dia il tempo di leggerli
questi sette documenti. Faremo una riunione di maggioranza
per...
Presidente -
Appunto, sospendo i lavori. È quello che ho
detto. Non posso iniziare i lavori, devo obbligatoriamente
sospenderli.
Bertschy (UVP) -
Va bene!
La seduta è sospesa alle ore 9:08 e riprende alle ore
9:53
.
Rosset (Presidente) -
Possiamo riprendere i lavori.
Permettetemi, in apertura della seduta odierna, di esprimere la
vicinanza e la solidarietà del Consiglio regionale della Valle
d'Aosta alle popolazioni del centro Italia che sono state
nuovamente colpite dal terremoto.
Detto questo, credo che possiamo procedere con l'iscrizione
all'ordine del giorno delle risoluzioni pervenute, come concordato
nella Conferenza dei Capigruppo di ieri. Dichiaro aperta la
votazione.
Esito della votazione:
Presenti, votanti e favorevoli: 32
Il Consiglio approva all'unanimità.
Sono pertanto iscritte all'ordine del giorno le seguenti
risoluzioni:
24.01) Risoluzione presentata dai Consiglieri dei gruppi ALPE,
Movimento Cinque Stelle e Gruppo Misto: "Impegno a garantire il
pagamento dell'ex-verde agricolo 2015 e l'accesso al DAR";
24.02) Risoluzione presentata dai Consiglieri Bertschy, Farcoz,
Guichardaz, Marquis e dall'Assessore all'agricoltura e risorse
naturali, Testolin: "Pagamento Misure a superficie PSR 14-20
annualità 2015 e 2016";
24.03) Risoluzione presentata dai Consiglieri Bertschy, Farcoz,
Guichardaz, Marquis e dall'Assessore all'agricoltura e risorse
naturali, Testolin: "Mancato inserimento DAR domanda unica
2015";
24.04) Risoluzione presentata dai Consiglieri dei gruppi ALPE e
Movimento Cinque Stelle: "Situazione relativa alle pulizie degli
uffici regionali";
24.05) Risoluzione presentata dai Consiglieri dei gruppi ALPE,
Movimento Cinque Stelle e Gruppo Misto: "Situazione gestionale
dell'Istituto Musicale";
24.06) Risoluzione presentata dai Consiglieri dei gruppi ALPE,
Movimento Cinque Stelle e Gruppo Misto: "Riconoscimento dei
lavoratori impianti a fune tra le categorie con mansioni
usuranti";
24.07) Risoluzione presentata dai Consiglieri dei gruppi ALPE e
Movimento Cinque Stelle: "Impegno per l'organizzazione di un unico
Trail".
Possiamo nel contempo distribuire anche gli ordini del giorno,
gli emendamenti e il subemendamento pervenuti.
