Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 84 del 30 aprile 1970 - Resoconto
OGGETTO N. 84/70 - Comunicazioni del Presidente del
Consiglio.
Montesano (P.S.D.I.)
- Due anziani lavoratori della Valle
sono stati insigniti della onorificenza di Maestri del lavoro: sono
i Signori Giovanni Amerio della Cogne e Giovanbattista Del Negro
dell'Enel. La Presidenza del Consiglio ha fatto giungere un
telegramma di felicitazioni.
A suo tempo fu inviato un telegramma di cordoglio da parte del
Consiglio regionale per la sciagura in Valle d'Isère determinata
dalla valanga nelle vicinanze di Sallanches. Non ci sono altre
comunicazioni, passeremmo all'altro punto.
Fosson
(U.V.)
- Vorrei solo dire una cosa sulle
comunicazioni che ha fatto il Presidente: è un rilievo che penso
che dovremo farci un pensiero sopra un momento ed è che noi ci
felicitiamo della stella al merito che è stata data, di cui sono
stati insigniti questi due anziani lavoratori. Però non vediamo il
motivo per cui questi due lavoratori debbono essere fregiati,
debbono essere insigniti di questa onorificenza a Torino e non qui
in Vallée d'Aoste. Siamo una Regione autonoma e non facciamo parte
del Piemonte. Quindi bisognerebbe che queste onorificenze venissero
date qui ad Aosta.
Montesano (P.S.D.I.)
- Consigliere Fosson, Lei è stato
molto opportuno in questo rilievo, però la notizia è soltanto di
questa mattina e io l'ho appresa dai giornali e ho appreso anche
che l'onorificenza viene data alla Prefettura di Torino.
Io penso che sia stato fatto sempre così: non mi risulta che sia
mai stato insignito un lavoratore della Valle d'Aosta. Però è un
rilievo che noi possiamo, come Consiglio regionale, fare agli
organi competenti di modificare questa prassi, non credo tanto per
l'attualità, ma perché, negli anni prossimi, possa essere
modificato nel senso voluto da Fosson e da tutti noi e cioè che sia
possibile, qui nella Regione, insignire questi due lavoratori, così
come saranno insigniti i lavoratori anziani nella giornata di
domani, sia nell'ambito della Cogne, sia nell'ambito del Comune di
Aosta.
C'è qualcun altro che chiede la parola? Pollicini.
