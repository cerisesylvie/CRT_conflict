Classificazione
CONSIGLIO REGIONALE
Costituzione e funzionamento degli organi consiliari
Attività consiliare d'aula



Oggetto del Consiglio n. 2160 del 7 giugno 2016 - Resoconto
OGGETTO N. 2160/XIV - Dichiarazioni del nuovo Presidente del
Consiglio regionale.
Rosset (Presidente) -
Prima di andare avanti con l'ordine
del giorno, permettetemi due parole. Pour moi, c'est un grand
honneur d'assumer aujourd'hui la Présidence de cette Assemblée, qui
est la plus haute expression de la démocratie représentative en
Vallée d'Aoste. Je désire remercier mon mouvement, l'UVP, qui m'a
proposé à la Présidence du Conseil, ainsi que tous les collègues
qui m'ont soutenu en me donnant leur confiance. Je remercie aussi
les représentants de l'opposition qui ont eu le courage d'exprimer
leur pensée et je prends acte qu'il n'y a rien de personnel.
Per me è una grande responsabilità quella che assumo oggi: la
responsabilità di rappresentare quest'aula, che è la massima
espressione delle diverse sensibilità della comunità valdostana.
Ecco perché cercherò di guidare quest'Assemblea nel pieno rispetto
del ruolo che è stato attribuito ad ogni Consigliere. Ovviamente
non sarà sufficiente la mia disponibilità a guidare quest'Assemblea
se non ci sarà anche da parte dei Consiglieri la giusta volontà di
collaborazione affinché il nostro Consiglio sia veramente il cuore
della politica valdostana, delle decisioni, del confronto, sapendo
ascoltare, recepire le istanze e le necessità di ognuno di noi e
della nostra comunità.
Ci aspettano dei momenti molto impegnativi, soprattutto sotto il
profilo delle riforme istituzionali, che sono i punti fondamentali
per la nostra Valle. Credo che il programma illustrato questa
mattina evidenzi soprattutto questi aspetti e l'Ufficio di
Presidenza, attraverso anche la mia esperienza come Vicepresidente,
mi ha permesso di poter in qualche maniera capire già che cosa
sarebbe opportuno attivare. Sarà importante valorizzare e
rafforzare la nostra autonomia attraverso l'istituzione, con legge
regionale, di una Costituente - l'abbiamo annunciato - per
l'adeguamento dello Statuto andando anche a ridurre i Consiglieri
regionali (una richiesta già formulata) così come saremo chiamati a
modificare la legge e il sistema elettorale.
Infine, per concludere, permettetemi di ringraziare il
Presidente Marco Viérin, i colleghi dell'Ufficio di Presidenza per
il lavoro svolto in questi anni in un clima dialettico, a volte
anche vivace, ma sempre improntato al rispetto reciproco. Ed è con
lo stesso spirito che mi accingo a lavorare in prospettiva con il
supporto di tutti voi e con chi sarà chiamato a condividere con me
l'Ufficio di Presidenza.
