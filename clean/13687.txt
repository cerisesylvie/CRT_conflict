Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 176 del 6 ottobre 1993 - Resoconto
OGGETTO N. 176/X - Subconcessione alla ditta Favre Ferruccio di
derivazio­ne d'acqua dal torrente Contene­ry in Comune di Ayas, per
produzione di energia elettri­ca.
Deliberazione - Il Consiglio
Premesso che:
con domanda in data 30.08.1988 la Ditta FAVRE Ferruccio ha
chiesto all'Amministrazione regionale la subconcessione di
de­rivare dal torrente Contenery, in Comune di Ayas, moduli max. I
e medi 0,39 di acqua per produrre, sul salto di metri 60, la
potenza nominale media di KW. 22,94;
la domanda, corredata da progetto a firma ing. Giamminuti
Enrico, prevede la costruzione di un impianto del tipo ad acqua
fluente costituito da canale di derivazione, vasca dissabbiatrice,
condotta forzata, edificio di produzione e canale di scarico.
Inoltre:
- il Magistrato per il Po, di Parma, con nota n. 15773 in data
19.12.1988 ha rilasciato il nulla-osta nei riguardi idraulici per
l'ammissione ad istruttoria della domanda di cui si tratta;
- l'ENEL, Compartimento di Torino, con nota Prot. SOR in data
06.02.1989 ha fatto presente di non aver alcuna osserva­zione da
formulare, ai sensi dell'articolo 18 del D.P.R. n. 342 del
18.03.1965 circa la domanda sopraddistinta;
-
l'avviso di presentazione della domanda 30.08.1988
della ditta Favre Ferruccio è stato pubblicato sul Foglio Annunzi
Le­gali della Valle d'Aosta in data 16.11.1991 n.29 e riprodotto
nel n. 289 della Gazzetta Ufficiale della Repubblica Italiana
(foglio inserzioni) in data 10.12.1991, senza dar luogo alla
presenta­zione di domande incompatibili e concorrenti;
-
con Ordinanza dell'Assessore ai Lavori Pubblici n. 153
in data 26.02.1992 è stato disposto il deposito della domanda e del
relativo progetto presso l'Assessorato LL.PP. della Regione per 15
giorni consecutivi, decorrenti dal 23:03.1992, a disposizione di
chiunque intendesse prenderne visione nelle ore d'ufficio;
-
con nota prot. 1902 in data 06.04.1992 il sindaco del
Comune di Ayas ha comunicato che l'Ordinanza n. 153 del 26.02.92,
nel periodo dal 23.03.92 al 06.04.92, non è stata pubblicata presso
l'Albo Pretorio del Comune di Ayas;
-
per la tutela dei pubblici e privati interessi, con
ordinanza dell'Assessore ai LL.PP. n.155 in data 08.04.92, è stato
nuova­mente disposto il deposito della domanda e del relativo
progetto presso l'Assessorato dei LL.PP. della Regione per 15
giorni con­secutivi, decorrenti dal 15.04.92 a disposizione di
chiunque in­tendesse prenderne visione nelle ore d'ufficio;
-
copia dell'ordinanza è stata affissa per il predetto
periodo di 15 giorni all'Albo Pretorio del Comune di Ayas e copia
della medesima è stata inviata al Ministero dei Lavori Pubblici, al
Magistrato per il Po di Parma, alla Sezione Idrografica per il Po
di Torino, alle Associazioni Irrigue Est-Sesia di Novara ed
Ovest-Sesia di Vercelli, all'ENEL Compartimento di Torino, alla
Prima Direzione del Genio Militare di Torino, al Consorzio
regionale Pesca, all'Ufficio Difesa e Protezione del Suolo
dell'Assessorato Agricoltura e Foreste, al Servizio Energia
dell'Assessorato Industria e Commercio, al Servizio Tutela
dell'Ambiente dell'Assessorato dell'Ambiente ed alla ditta Fa­vre
Ferruccio;
- la pubblicazione presso il Comune di Ayas, come risulta dal
referto in calce all'ordinanza, è regolarmente avvenuta ed ha dato
luogo alla presentazione, da parte delle Associazioni
d'Ir­rigazione dell'Agro all'ovest del Sesia di Vercelli e Est
Sesia di Novara di due esposti datati 13.03.1992 e 07.04.1992 con i
quali, a salvaguardia delle dotazioni idriche dei canali Naviglio
d'Ivrea, Depretis e Farini, derivati dalla Dora Baltea, della quale
il torrente Contenery, tramite il torrente Evançon è tri­butario,
le Associazioni Irrigue chiedono che nel disciplinare di
subconcessione vengano inserite le seguenti precisazioni:
a) il manufatto di derivazione dovrà essere dotato di apposito
edificio idoneo alla misura della portata assentita;
b)
le manovre di invaso e svaso del canale di carico
della cen­trale dovranno essere attuate con una gradualità tale da
evita­re turbamenti del regime idraulico del corso d'acqua
pubblico.
Il canale di derivazione, come stabilito nell'articolo 6 del
di­sciplinare di subconcessione, dovrà essere dotato di paratoia
regolabile in modo da garantire che non entri nella derivazione una
quantità d'acqua superiore a quella di concessione; inoltre
l'impianto di cui si tratta è del tipo ad acqua fluente in quanto
la vasca di carico serve esclusivamente alla regolazione della
portata ed è di dimensioni talmente modeste per cui non sono da
temere turbamenti del regime idraulico della Dora Baltea. Comunque,
a maggior tutela delle dotazioni idriche preesisten­ti, poste a
valle della derivazione in oggetto, le precisazioni ri­chieste
dalle citate associazioni irrigue sono state inserite nell'articolo
8 del disciplinare di subconcessione.
Il nulla-osta militare è stato rilasciato con nota n. D/4412 in
data 24.03.1992 dal Comando della Regione Militare Nord-Ovest di
Torino, in quanto l'impianto di cui si tratta non inter­ferisce con
interessi demaniali, né con vincoli militari concer­nenti la difesa
del territorio.
La visita locale d'istruttoria, come stabilito nell'ordinanza, è
regolarmente avvenuta il 22.05.1992 ed alla medesima sono
intervenuti i funzionari dell'ufficio Acque e Concessioni
Idrau­liche della Regione, il geom.. Fabio Dal Molin del Servizio
Si­stemazioni Idrauliche e Protezione del Suolo dell'Assessorato
dell'Agricoltura, Forestazione e Risorse Naturali, i geom. Cor­rado
Vesan e Roberto Pontarollo, tecnici del Comune di Ayas ed il signor
Favre Ferruccio, titolare della domanda di subconces­sione, i quali
hanno accertato che le opere risultano completa­mente eseguite e,
salvo modeste varianti all'opera di presa di cui la ditta ha già
fornito gli elaborati con lo stato di consisten­za delle opere
eseguite nel termine prescritto di 30 giorni dalla data della
visita d'istruttoria, corrispondono, di massima, alle
rappresentazioni grafiche di progetto. Inoltre, poiché vi era un
evidente errore riferito alle quote di presa e restituzione
indica­te in progetto, pur non essendo variati i luoghi di cui
sopra, la ditta ha provveduto a ripetere la livellazione,
determinando quindi un salto effettivo di utilizzazione di mt. 80
anziché 60 come indicato nel progetto.
L'impianto, all'atto del sopralluogo, non risultava in esercizio
e la ditta è stata invitata a porre un lucchetto sulla paratoia di
derivazione, al fine di non consentire l'utilizzo delle acque. La
ditta ha inoltre chiesto che la derivazione venga limitata al
pe­riodo dal 15 giugno al 15 settembre di ogni anno. Sempre in tale
occasione, i tecnici comunali hanno consegnato copia del parere
negativo della Commissione Edilizia e l'Ordinanza del Sindaco del
Comune di Ayas di demolizione delle opere costrui­te senza la
prescritta concessione. In data 30.03.1993 la ditta ha prodotto
copia del verbale del Consiglio Comunale di Ayas n. 82 in data
18.12.1992 con il quale si esprime parere favorevole alla richiesta
in deroga da parte del sig. Favre Ferruccio per la costruzione
della centralina idroelettrica in località Frachey del Comune di
Ayas, nonché copia dell'autorizzazione in sanatoria della
Sovraintendenza in data 21.08.1992 e copia del parere fa­vorevole
della Commissione Edilizia prot. 1079 in data 21.12.1992.
Inoltre:
- l'opera di presa è costituita da una traversa in cls. munita
di due paratoie, che convoglia le acque in una vasca di carico e
de­cantazione delle dimensioni di mt. 2,00 x 1,00, con bocca a
stramazzo per la tracimazione delle acque eccedenti e griglia
attraverso la quale l'acqua viene immessa in una tubazione
metallica del diametro di 200 mm.;
-
la condotta forzata risulta quasi interamente interrata
ed ha una lunghezza di circa 200 mt.;
-
l'edificio di produzione, all'interno del quale sono
state in­stallate le apparecchiature di generazione e di controllo,
ha una dimensione di mt. 3,40 x 4,25 ed un'altezza di mt. 2,00 e
risulta quasi totalmente interrato, con struttura portante in
cemento armato e dotato di aereazione diretta;
-
dopo l'utilizzazione le acque vengono integralmente
restitui­te mediante breve canale in cls., nell'alveo del torrente
Conte­nery;
-
il dislivello fra il pelo morto dell'acqua, nella vasca
di carico dell'impianto, a quota 1675 m.s.m., e quello del canale
di resti­tuzione, a valle dei meccanismi motore, a quota 1595
m.s.m. è di metri 80 (e non 60 come erroneamente indicato nella
do­manda 30.08.1988. All'uopo precisa che le località di adduzione
e di restituzione sono le medesime indicate nel progetto allega­to
alla domanda 30.08.1988, ma che all'epoca non furono misu­rate
correttamente le relative quote). In conseguenza la poten­za
nominale media annua dell'impianto, per la portata di mo­duli medi
0,39 per tre mesi all'anno, che rappresenta una por­tata media
annua di 3: 12 x 0,30 = moduli 0,098, risulta: 9,8 x 80: 120 = KW.
7,69.
In considerazione di quanto sopra esposto:
1)
La derivazione appare tecnicamente ed economicamente
ammissibile;
2)
la quantità d'acqua da derivare, nel periodo dal 15
giugno al 15 settembre di ogni anno, nella misura massima di mod. 1
e media di mod. 0,39 si può subconcedere avendo riguardo delle
condizioni locali, delle utenze preesistenti e della specie di
deri­vazione realizzata;
3) le opere di presa e le successive condotte, tenuto conto
delle clausole imposte nel disciplinare di subconcessione, a tutela
dei diritti dei terzi, sono tecnicamente approvabili e sono innocue
agli interessi pubblici;
4)
la restituzione delle acque avviene integralmente
senza pregiudizio dei diritti dei terzi;
5) la derivazione corrisponde alla razionale utilizzazione del
torrente Contenery ed è compatibile con il buon regime idrauli­co
senza che occorrano, oltre a quelle inserite nel disciplinare di
subconcessione, speciali garanzie a tutela di detto regime;
6) per l'uso della derivazione non sono temibili inquinamenti e
quindi non occorrono particolari cautele al riguardo.
Infine il Magistrato per il Po di Parma, con nota n. 4967 in
data 13.05.1993 ha rilevato che l'istruttoria è stata regolarmente
espletata ed ha espresso parere favorevole all'accoglimento della
richiesta di subconcessione, sotto l'osservanza delle con­dizioni
espresse nel sottoriportato schema di disciplinare.
Visto il parere favorevole rilasciato dall'Ingegnere Capo
incari­cato, Dirigente il Servizio Assetto e Tutela del Territorio
dell'Assessorato dei LL.PP., ai sensi del combinato disposto
dell'articolo 72 della legge regionale n. 3/1956 e successive
mo­dificazioni e dell'articolo 21 della legge regionale n. 18/1990
e successive modificazioni, in ordine alla legittimità della
presen­te proposta di deliberazione.
Richiamato l'articolo 9 della legge costituzionale n. 4 del
26.02.1948;
Visto il parere della IV Commissione consiliare permanente;
Delibera
1) di subconcedere alla Ditta Favre Ferruccio con sede in Ayas,
giusta la domanda presentata in data 30 agosto 1988, di deri­vare
nel periodo dal 15 giugno al 15 settembre di ogni anno, dal
torrente Contenery, moduli medi 0,39 (litri al minuto secondo
trentanove) di acqua per produrre, sul salto di metri 80, la
po­tenza nominale media annua di Kw. 7,69, da utilizzarsi per
produzione di energia elettrica da destinare agli usi domestici
dell'albergo di proprietà della ditta subconcessionaria, sito in
località Frachey del Comune di Ayas;
2) di autorizzare l'emanazione del decreto di subconcessione da
parte del Presidente della Giunta regionale, previa
sottoscri­zi­one del disciplinare da parte del legale
rappresentante della Ditta Favre Ferruccio;
3) di ordinare ed accertare l'introito delle seguenti somme, da
versare presso la Tesoreria dell'Amministrazione regionale:
a) lire 60.535 (sessantamilacinquecentotrentacinque) pari a
mezza annualità del canone, a titolo di cauzione, ai sensi
dell'articolo 11 del T.U. 11 dicembre 1933 n. 1775, somma che verrà
restituita, ove nulla-osti, al termine della subconcessione;
b) lire 15.435 (quindicimilaquattrocentotrentacinque) pari ad
1/40 del canone, per gli scopi di cui al secondo comma
dell'articolo 7 del T.U. 11 dicembre 1933 n. 1775, somma da
introitare al capitolo 08800 della parte ENTRATE del bilancio
preventivo della Regione per il corrente esercizio finanziario
(provento delle concessioni e subconcessioni di acque pubbliche e
miniere);
c) lire 1.500.000 (unmilionecinquecentomila) quale somma a
di­sposizione dell'Amministrazione regionale (Ufficio Acque e
Co­ncessioni idrauliche dell'Assessorato dei LL.PP.) per spese di
sorveglianza, esperimenti di portata, collaudo, registrazione di
atti, eccetera, somma da introitare al Capitolo 13500 della parte
ENTRATE del bilancio preventivo della Regione per il corrente anno
finanziario (Gestione di fondi per conto terzi per istruttoria
domande e pratiche vane);
4) di stabilire come specificato all'articolo 11 del
disciplinare di subconcessione, in lire 121.070
(centoventunomilasettanta) il canone annuo da versare
anticipatamente alla Regione, anno per anno, a decorrere dalla data
del decreto di subconcessione, somma da introitare al Capitolo
08800 della parte ENTRATE del bilancio preventivo della Regione per
il corrente anno fi­nanziario (Provento di concessioni e
subconcessioni di acque pubbliche e miniere);
5) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 1, lettera e) del Decreto Legislativo 13
febbraio 1993, n. 40.
Presidente -
Se nessun Consigliere chiede la
parola pos­siamo passare alla votazione.
Presenti: 25
Votanti e favorevoli: 21
Astenuti: 4 (Chiarello, Marguerettaz, Rini, Marco Viérin)
Il Consiglio approva
