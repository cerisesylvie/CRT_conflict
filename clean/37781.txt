Classificazione
CONSIGLIO REGIONALE
Attività consiliare d'aula



Oggetto del Consiglio n. 1448 del 7 ottobre 2015 - Resoconto
OBJET N° 1448/XIV - Communications du Président du Conseil
régional.
Président
- Je vous communique que à partir du 23
septembre les réunions suivantes ont eu lieu:
Bureau de la Présidence: 2
Conférence des Chefs de groupe: 1
I Commission: 1
II Commission: 2
III Commission: 2
IV Commission: 1
Lunedì 5 ottobre scorso è stata depositata presso la Presidenza
del Consiglio una petizione popolare, sottoscritta da 1188
cittadini residenti e amici di Etroubles e Saint-Oyen, contro il
progetto di costruzione di una centralina idroelettrica privata nel
vallone di Menouve. L'iniziativa sarà prossimamente esaminata
dall'Ufficio di Presidenza del Consiglio, ai fini della sua
ammissibilità e dell'assegnazione alle Commissioni consiliari
competenti.
Scuso l'assenza dell'Assessore alle attività produttive,
Raimondo Donzel, ai lavori della seduta mattutina, in quanto
impegnato a Torino alla premiazione delle migliori idee di business
Start Cup Piemonte Valle d'Aosta 2015, dove è previsto un suo
intervento alle ore 11.30.
Infine vi informo che nelle riunioni di ieri, prima della
Conferenza dei Capigruppo e poi dell'Ufficio di Presidenza, è stato
affrontato il tema dello svolgimento dei lavori in aula. L'Ufficio
di Presidenza, nell'invitare tutti i Consiglieri a tenere un
comportamento rispettoso nei confronti dei colleghi, ha stabilito
di convocare la Commissione per il Regolamento, al fine di definire
alcuni aspetti del Regolamento interno del Consiglio che risultano
essere di dubbia interpretazione.
Riguardo all'ordine del giorno dei lavori odierni, vi segnalo
che, come deciso nella Conferenza dei Capigruppo, i punti 23 e 27
saranno trattati congiuntamente e quindi al punto 27. Grazie.
La parola al collega Bertschy.
Bertschy (UVP)
- Grazie Presidente.
Solo per sollecitarle la messa in atto della risoluzione
approvata lo scorso Consiglio, riguardo alla convocazione del
Presidente del consiglio di amministrazione della Monterosa Ski.
Avevamo chiesto una convocazione urgente, ma sono già passati i
tempi di un Consiglio e, tra l'altro, oggi leggiamo sul giornale
delle dimissioni del direttore amministrativo. Sappiamo che è un
periodo di turbolenza e sono a conoscenza che ci sarà una
convocazione dei sindaci della zona. Mi pare che la necessità fosse
stata ben chiarita ed era stata una risoluzione approvata
all'unanimità. Chiederei di capire con quale Commissione consiliare
si procederà e di fare nei prossimi giorni questa audizione che è
estremamente urgente, anche alla luce di quello che stiamo
sentendo, leggendo e rilevando sul territorio. Grazie.
Presidente
- Grazie collega Bertschy.
Le comunico che la trasmissione della risoluzione al Presidente
della Commissione, per effettuare questa audizione, è stata fatta
immediatamente. Sarà comunque mia cura, nella giornata di oggi o
domani mattina, di sollecitare la convocazione da lei
richiesta.
