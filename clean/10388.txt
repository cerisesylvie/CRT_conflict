Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1381 del 12 luglio 1990 - Resoconto
OGGETTO N. 1381/IX - SUBCONCESSIONE ALL'ENTE NAZIONALE PER
L'ENERGIA ELETTRICA ENEL DI DERIVARE LE ACQUE DELLA DORA BALTEA NEI
COMUNI DI PONT-SAINT-MARTIN E DONNAS PER PRODUZIONE DI ENERGIA
ELETTRICA NELLA CENTRALE DI QUINCINETTO.
PRESIDENTE:
Do lettura della proposta di deliberazione
iscritta al punto 25 dell'ordine del giorno dell'adunanza.
IL CONSIGLIO DELIBERA
1°) di subconcedere all'Ente Nazionale per l'Energia Elettrica -
ENEL con sede in Roma - V. G.B. Martini n. 3 -, come da istanza 01.
04.1980 a variante dell'istanza 06.11.1970, di derivare dalla Dora
Baltea, nei Comuni di Pont-Saint-Martin e Donnas, la portata
massima di moduli 1.100 e media di moduli 702,60 per produrre sul
salto virtuale di m. 8,44 la potenza nominale media di kw 5.813,68
corrispondente alla parte della derivazione dell'impianto di
Quincinetto II ricadente nel territorio della Regione Autonoma
della Valle d'Aosta.
Con provvedimento dell'Amministrazione Statale verrà assentita
all'ENEL la concessione della rimanente parte della derivazione
ricadente nel territorio compreso nella provincia di Torino, con le
seguenti caratteristiche:
- portata derivabile (la medesima di cui sopra) moduli massimi
1,100 e medi 702,60 - salto virtuale m. 15,36;
- potenza nominale media kw 10.580,32.
La subconcessione regionale e la concessione statale sono
subordinate alla osservanza da parte dell'ENEL delle clausole e
condizioni contenute nel sottoriportato disciplinare, alle quali
resta vincolata la derivazione dell'impianto di Quincinetto II
dalla Dora Baltea di moduli massimi 1.100 e medi 702,60 per
produrre sul salto complessivo di m. 23,80 (8,44 + 15,36) la
potenza nominale media di kw 16.394.
2°) di autorizzare l'emanazione da parte del Presidente della
Giunta regionale del relativo decreto di subconcessione, ad
avvenuta sottoscrizione da parte dell'ENEL del sottoriportato
disciplinare, ordinando il pagamento a favore della Regione
Autonoma della Valle d'Aosta delle seguenti somme:
a) £. 61.020.385=
(sessantunmilioniventimilatrecentottantacinque) quale canone annuo
in ragione di £. 10.496= per kw. 5.813,68 da versare alla Tesoreria
regionale a decorrere dalla data del decreto di subconcessione in
quanto i lavori della derivazione risultano ultimati, in virtù
delle autorizzazioni provvisorie all'inizio dei lavori rilasciate
dal Ministero dei Lavori Pubblici con decreto ministeriale n. 1353
in data 14. 01.1982 e dalla Regione Autonoma della Valle d'Aosta
con decreto del Presidente della Giunta regionale n. 138 in data
14.02.1982.
Somma da introitare al capitolo 08800 della parte "ENTRATE" del
bilancio preventivo della Regione per il corrente anno finanziario
("Provento delle concessioni e subconcessioni di acque pubbliche e
miniere").
b) £. 190.690 (centonovantamilaseicentonovanta) quale
quarantesimo del canone annuo a termini dell'art. 7 comma secondo
del T.U. 11 dicembre 1933 n. 1775, somma da introitare al capitolo
08800 della parte "ENTRATE" del bilancio preventivo della Regione
per il corrente anno finanziario ("Provento delle concessioni e
subconcessioni di acque pubbliche e miniere").
c) £. 600.000 (seicentomila) per le spese di sorveglianza,
esperimenti di portata, collaudo dei lavori ed altre analoghe
dipendenti dal fatto della subconcessione; somma da introitare al
capitolo 13500 della parte "ENTRATE" del bilancio preventivo della
Regione per il corrente anno finanziario ("Gestione di fondi per
conto di terzi per istruttoria domande e pratiche varie").
(segue disciplinare di subconcessione)
(...omissis...)
PRESIDENTE:
Ha chiesto la parola
l’Assessore ai Lavori Pubblici, Martin; ne ha
facoltà.
MARTIN (ADP):
Si tratta di una vecchia questione che si
trascina da diverso tempo e che concerne la subconcessione di acque
all'Enel per il funzionamento della centrale idroelettrica di
Quincinetto.
Poiché la relazione è molto ampia ed articolata, penso che non
sia il caso di aggiungere altro.
PRESIDENTE:
Ha chiesto la parola il Consigliere Andrione;
ne ha facoltà.
ANDRIONE (UV):
J'ai demandé la parole pour une question
très brève. Ce canal ne touche aucunement la possibilité
d'inondations qui frappaient régulièrement Pramotton avant les
travaux pour dévier le cours du Lys. Notre problème est simplement
celui-ci: ce canal rétablit la situation précédente, c'est-à-dire
danger pour Pramotton, oui ou non? Est-ce que l'Assessorat a fait
des études là-dessus?
PRESIDENTE:
Ha chiesto la parola
l’Assessore all'Industria, Commercio, Artigianato e
Trasporti, Fosson; ne ha facoltà.
FOSSON (DC):
Je m'excuse si c'est encore moi à répondre,
mais vous connaissez bien qu'on a commencé à étudier ce problème
quand vous étiez Président.
En effet on a fait un modèle hydrologique...
(...Interruzione del Consigliere Andrione...
... En tout cas on pourra aller le voir et je pense que mon
collègue Martin ire le voir.
Je crois qu'on a fait quelque chose pour améliorer la situation
du village de Pramotton, qui, en effet, avant les travaux, était
périodiquement, toutes les années peut-être, frappé par les crues
de la Doire Baltée, augmentées par les crues du Lys. La situation a
été certainement améliorée, mais quand on parle de modèle
hydrologique n'existe pas la certitude absolue, comme je l'avais
déjà dit une fois dans ce Conseil.
PRESIDENTE:
Ha chiesto la parola il Consigliere Andrione;
ne ha facoltà.
ANDRIONE (UV):
Le Lys entrait comme une baïonnette dans la
Doire Baltée et il faisait monter le niveau de la Doire à un tel
point que Pramotton allait régulièrement sous l'eau.
Nous avons fait des études pour détourner le cours du Lys, de
façon qu'il entre dans le sens du courant afin d'améliorer le débit
de la Doire et d'emporter complètement l'eau avec l'accroissement
de la vitesse. Ce canal, qui n'était pas prévu à l'époque, pourrait
avoir restreint l'aire de dépenchement du Lys de façon à provoquer
à nouveau la montée de la Doire, parce que le Lys entre trop
rapidement. Il suffit tout simplement que l'assessorat voie si ce
que je dis c'est un danger réel ou pas.
PRESIDENTE:
Mi corre l'obbligo di precisare al Consiglio
che all'articolo 13, lettera b, del disciplinare di subconcessione
occorre apportare una correzione formale alla cifra 5.183,68, che
deve essere letta 5.813,68.
Ha chiesto la parola il Consigliere Gremmo; ne ha facoltà.
GREMMO (UAP):
La questione delle convenzioni per
l'utilizzo delle acque della nostra regione da parte dell'ente di
Stato, a mio parere, dal punto di vista autonomistico
presupporrebbe qualcosa di più che non la semplice preoccupazione
tecnica relativa al canale in sé. La relazione che accompagna la
proposta di deliberazione è sicuramente interessante, ma credo che
da un punto di vista politico sia subordinata rispetto ad un tipo
di ragionamento che sicuramente ha maggiore pregnanza.
Per la verità, già altre volte si è detto che la Regione Valle
d'Aosta è in qualche modo sempre penalizzata e costretta ad avere
un contenzioso aperto rispetto a quanto essa fornisce agli enti di
Stato ed al potere centrale.
Su questa convenzione, così come essa è articolata, io ho delle
perplessità di ordine politico, nel senso che io continuo a pensare
che bisognerebbe cercare di essere il più possibile sciolti da
vincoli e nella situazione di poter, un domani, riaprire i
contenziosi ed avere la possibilità di "ri-ragionare".
Detto questo, io dichiaro la mia astensione, perché, pur essendo
vero che l'articolato presenta un certo vantaggio per la nostra
regione, io credo che in realtà tale vantaggio sia sottostimato dal
punto di vista più prettamente politico, cioè relativamente alla
possibilità di ottenere quello che in fin dei conti ci spetta.
Ritengo, infatti, che l'astensione sia doverosa rispetto a
provvedimenti senz'altro legittimi ed interessanti, che però, da un
punto di vista autonomistico, dovrebbero permettere anche
l'apertura di discorsi e di ragionamenti successivi.
PRESIDENTE:
Se nessuno chiede la parola, pongo in
votazione la proposta di deliberazione in oggetto, comprensiva
della correzione formale, cui ho fatto cenno prima, all'articolo 12
del disciplinare di subconcessione.
ESITO DELLA VOTAZIONE
Presenti: 29
Votanti: 28
Favorevoli: 28
Astenuti: 1 (Gremmo)
Il Consiglio approva
