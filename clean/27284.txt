Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 246 del 23 ottobre 1971 - Resoconto
OGGETTO N. 246/71 - Costruzione di un nuovo campo di tiro a
volo in Comune di St. Vincent. - Riconoscimento del particolare
interesse regionale dell'opera. - Approvazione e finanziamento di
un primo lotto di lavori per un ammontare di spesa di lire
130.000.000. - Delega alla Giunta.
Milanesio
(P.S.I.)
- Io non relaziono, c'è una
relazione abbastanza esauriente proprio in omaggio alla richiesta
dei tempi. Insisto sulla opportunità e sulla necessità che questo
provvedimento venga portato avanti. Se qualcuno ha delle domande da
fare ...
Montesano (P.S.D.I.)
- C'era il Segretario Andrione che
aveva chiesto la parola.
Andrione
(U.V.)
- A titolo personale, puramente
personale, quindi separo le mie responsabilità da quelle dell'Union
Valdôtaine, io dichiaro che tirare a dei piccioni, che vengono
fatti uscire da una gabbia apposta, è un atto barbaro, feroce ed
inutile e quindi, anche se il testo è esatto perché è
"riconoscimento del particolare interesse", essendo un interesse
molto particolare io, a titolo personale, voto contro, ma puramente
a titolo personale perché per una volta sono dalla parte dei
piccioni e non dalla parte di quelli che sparano contro i
piccioni.
Fosson
(U.V.)
- Io volevo solo sapere chi esegue i
lavori, se è la Regione direttamente o se la SITAV o cosa, perché,
eventualmente, se siamo noi direttamente, ci sarà un controllo
diretto, e allora...
Milanesio
(P.S.I.)
- ... Seguiti dall'Assessore ai
Lavori pubblici ...
Montesano (P.S.D.I.)
- Nessun altro chiede la parola?
Allora, chi approva la delibera alzi la mano. Contrari?
(Andrione:
uno - sono solo credo) - Astenuti?
Allora il Consiglio approva all'unanimità meno uno. Un attimo,
rettifico: l'astenuto è il Consigliere Freppaz. Un astenuto ed uno
contrario. Il Consiglio approva.
