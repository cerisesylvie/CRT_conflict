Classificazione
ENTI LOCALI
Comuni



Oggetto del Consiglio n. 1043 del 16 dicembre 2004 - Resoconto
OGGETTO N. 1043/XII - Studio di fattibilità per la
riqualificazione urbanistica del settore nord-orientale della città
di Aosta. (Interpellanza)
Interpellanza
Premesso che:
- la Giunta regionale ha stanziato 180 mila euro per
conferire un incarico finalizzato alla realizzazione di uno "studio
di fattibilità e piano operativo per la riqualificazione
urbanistica del settore nord orientale della città di
Aosta";
il sottoscritto Consigliere regionale
Interpella
il Presidente della Regione e l'Assessore delegato per
conoscere:
1. se in tale progetto è stata coinvolta l'Amministrazione
comunale interessata;
2. come si inserisce tale incarico rispetto ai precedenti
studi e progetti effettuati in precedenza su parte dei medesimi
beni storico culturali;
3. se in tale incarico rientra anche la riconsiderazione e
revisione del parere espresso dalla sovrintendenza in merito alla
risistemazione della piazza aostana intitolata a Papa Piazza
Giovanni XXIII;
4. quali azioni intende avviare a seguito di tale
studio.
F.to: Frassy
Président - La parole au Conseiller Frassy.
Frassy (CdL) - Per l'illustrazione di questa interpellanza mi
gioverò in parte delle risposte che sono state anticipate
sull'interrogazione che aveva un analogo argomento, seppure con dei
punti diversi, presentata martedì dal gruppo "Arcobaleno". Abbiamo
voluto capire più di quanto la deliberazione non facesse intendere,
di qui il motivo di questa iniziativa. La premessa a questa
interpellanza è che condividiamo la preoccupazione e
l'interessamento alla valorizzazione dell'importante patrimonio
storico, culturale, monumentale della città di Aosta. Patrimonio
che da parecchi lustri a questa parte sembra essere rimasto
abbandonato a sé stesso, a parte alcuni interventi episodici, ma
scollegati rispetto a una valorizzazione complessiva. Ciò detto,
alcune perplessità ci rimangono, perché non possiamo partire dalla
considerazione che questi beni hanno una loro fisicità che insiste
su un territorio urbano. Questo territorio urbano è un territorio
che nel tempo si è modificato, inglobando questi monumenti, in
alcuni casi degradandoli, in altri soffocandoli, ma è un territorio
urbano che ha anche un responsabile che è l'amministrazione
comunale. Ci saremmo perciò aspettati che su questo tipo di
intervento riguardante beni che insistono sul capoluogo regionale
vi fosse stato un confronto preliminare e non successivo con
l'amministrazione comunale, anche perché ricordo, per aver vissuto
l'esperienza nei banchi del consiglio comunale, insieme ad altri
colleghi che sono qui in questa legislatura, che un lungo studio ha
tormentato per ben 2 legislature l'Amministrazione del Comune di
Aosta ed era lo studio sulla revisione del piano regolatore.
Nell'ambito di quello studio erano state fatte anche delle
interessanti - praticabili non lo so - ipotesi di recupero di
valorizzazione dei reperti dell'epoca romana. Sicuramente fra gli
studi che sono stati fatti, non vorrei ricordare male, ma ho il
convincimento abbastanza preciso che fosse stato commissionato
proprio dall'amministrazione nell'ambito dell'insieme degli
incarichi dati per la revisione del PRG... vi era un incarico che
recitava: "valorizzazione della cinta muraria romana della città di
Aosta". Purtroppo di quello studio non è stata data attuazione se
non in minima parte, per quella parte che da via Festaz, con
innesto su via Torino, scende dietro il tribunale ed è stata fatta
quella che sembrerebbe una pista ciclabile, anche se non è
percepita, che costeggia da dietro il tribunale sino a dietro il
mercato la cinta muraria. Tutta una serie di altri interventi sono
rimasti lettera morta, fra cui la valorizzazione di quell'altro
importante pezzo di cinta muraria, che sta dietro i vecchi
Monopoli, ma è rimasta abbastanza trascurata e non realizzata
quella ipotesi di valorizzazione; perciò sicuramente
l'amministrazione comunale aveva espresso delle idee in merito.
La seconda domanda che poniamo all'Assessore di conseguenza è
come si inserisce questo incarico, non solo nelle conclusioni,
perché poi abbiamo letto la deliberazione e la deliberazione dice
che dovrà essere studiata con l'amministrazione comunale una certa
ipotesi; il problema è quello di capire se è stata valutata la
produzione di ipotesi progettuali che sia a livello di
amministrazione comunale, sia a livello di Amministrazione
regionale erano state nel passato conferite. Perché dico questo?
Perché, parlando di uno di quei beni che qui sono indicati, mi
riferisco a Casa Rassat, nel 1997 l'Amministrazione regionale aveva
conferito un incarico per il recupero a una serie di finalità di
servizio all'antistante Teatro romano di questo immobile. La
sensazione che abbiamo nel leggere questa deliberazione di incarico
è che si tenda a partire dall'anno zero, non tanto per i 2.000 anni
di storia che sono trascorsi da quando quegli edifici monumentali
sono stati realizzati, ma quanto più banalmente per gli studi di
progettazione che sono stati conferiti, anche perché abbiamo un
precedente su una materia di cui abbiamo parlato in un precedente
Consiglio: il censimento della cosiddetta "architettura minore". È
sicuramente un contesto diverso rispetto a questo, ma è l'evidenza
di una situazione che non riesce mai ad arrivare a un punto fermo
nella conclusione. Abbiamo la sensazione che anche sulla
valorizzazione dell'Aosta romana vi siano delle difficoltà a fare
un punto fermo e ad iniziare a fare degli interventi.
Devo dire che gli interventi che verranno fatti - e noi
auspichiamo che non vengano fatti - ci preoccupano. Abbiamo visto
fra l'altro che non è indicato espressamente fra le aree che
vengono individuate, ma forse con uno sforzo topografico potrebbe
rientrare nella zona nord-orientale, sicuramente nella zona nord
della città di Aosta, e mi riferisco a Piazza Giovanni XXIII, la
piazza antistante alla cattedrale di Aosta, piazza sulla quale
pende uno scellerato progetto che ha avuto modo di essere discusso
a più riprese, anche con prese di posizione pubbliche da parte di
autorevoli esponenti della diocesi, da parte di amanti delle cose
belle, che avevano espresso più di una perplessità su quel tipo di
progetto, che peraltro risulterebbe essere stato licenziato nel
senso di approvato dalla Sovrintendenza regionale. Ci chiediamo se
non sia necessario a questo punto intraprendere quanto meno un
supplemento di riflessione su tale progetto, in considerazione del
fatto che, per fortuna, al momento quel progetto non ha avuto
ancora concreta attuazione.
Con il quarto punto domandiamo quali sono le azioni concrete che
si intenderanno avviare successivamente, nel senso che vorremmo
capire se verrà poi concordato, immaginiamo con l'amministrazione
comunale, un piano globale o se invece vi è l'intendimento di
procedere, forse l'espressione in questo caso è poco adatta, a
lotti, cioè sui singoli beni, perché riterremmo che in questo caso
sarebbe necessario fare lo sforzo sia in termini di finanziamento,
sia in termini di progettualità, per dare un volto corale diverso
all'insieme di questi beni, che si articolano dalla "Tour de
Pailleron" sino alla "Torre dei Balivi"e proprio sulla "Torre dei
Balivi" vi è un progetto, che ormai è già in fase di esecuzione,
perciò la sensazione è che probabilmente qualche tassello sia
sfuggito. Le considerazioni in merito a queste sensazioni ce le
riserviamo in sede di replica; un'ultima considerazione è
sull'entità di tale incarico e sulla scelta che è stata fatta. Si
tratta di perplessità che nascono da precedenti che non sono
propriamente soddisfacenti per la città di Aosta, nel senso che
questo professionista è lo stesso che ha dato non direi i natali e
neppure lustro alla città, diciamo che ha dato luogo a quella
bruttura che porta il nome di Piazza Severino Caveri, cioè la firma
è quella dell'Architetto Andrea Bruno; di conseguenza, mettere
nelle mani di questo sicuramente nome illustre sulla base del
curriculum, ma quanto meno bizzarro architetto tutto il patrimonio
monumentale della città di Aosta ci crea più di qualche
apprensione.
Président - La parole à l'Assesseur à l'éducation et à la
culture, Charles Teresa.
Charles (UV) - A raison le collègue Frassy, on a déjà parlé de
cet argument dans la journée d'hier et en quelque manière cette
interpellation fait le même parcours que la question qui m'avait
été présentée hier. Enfin la réponse est distincte en quelque
manière, mais je verrai de reprendre aussi quelques thèmes qui ont
déjà été traités hier.
Tout d'abord il faut dire qu'il ne s'agit que d'une étude de
faisabilité sur des bâtiments, qui sont de propriété de
l'Administration régionale et tout de même qui tiennent compte du
plan d'aménagement de la ville d'Aoste. Une étude de faisabilité
qui n'est qu'une première conception de ce que cela pourra être
fait par la suite et sur le projet on devra naturellement se
confronter avec la ville d'Aoste, bien que l'Administration
communale d'Aoste est déjà informée de la volonté d'élaborer
l'étude dont il s'agit et qui sera partie prenante dans la phase de
définition des lignes indicatives principales, finalisées au projet
d'intervention de requalification urbanistique de la zone nord-nord
est de la ville, qui ne comprend ni la "Tour du Pailleron" - que
vous avez citée -, qui se trouve au contraire au midi de la ville,
ni la place Saint-Jean XXIII, qui se trouve au centre de la ville.
L'étude de faisabilité dont il s'agit sera élaborée par
l'architecte mandaté, compte tenu de toutes les interventions
ponctuelles déjà effectuées ou programmées et en harmonie avec les
instruments de planification territoriale et urbanistique existants
et dans la délibération on parle justement du plan d'aménagement de
la ville d'Aoste.
Pour venir à la Place Saint-Jean XXIII, même s'il ne rentre pas
comme site dans cette zone nord-est, je dois tout de même rappeler
ce que j'ai déjà dit hier, c'est-à-dire que cette place pourra être
fonctionnelle et correctement exprimée, lorsque cet espace sera
concrètement utilisé comme lieu d'agrégation des habitants, qui
seront stimulés par les pièces archéologiques présentes sur le site
et comme zone surtout de relais entre la rue de Tillier et la place
Saint-Jean XXIII, telle qu'elle avait été projetée à l'origine, en
accord avec les indications toujours du plan d'aménagement... et
que la récupération de la place se trouve à côté de la "Maison de
Lostan" actuellement en phase de projet, et devrait contribuer
justement à la revitalisation de cet espace urbain.
Par ailleurs même vous... vous parlez de l'architecte, vous avez
des doutes, comme les doutes ont été exprimés hier, il faut que
j'ajoute que la première solution de cet architecte avait été revue
par la Commission des biens culturels et par les techniciens de la
Région, qui avaient proposé des variantes au projet, donc le projet
est un peu né de deux philosophies de projet et en définitive cela
a donné origine à cet ensemble, qui est plutôt hybride et que
justement quelqu'un considère discutable...
(interruption du Conseiller Frassy, hors micro)
... oui, place Severino Caveri, pardon...je vous ai dit que la
place Severino Caveri entre la place Saint-Jean XXIII et la rue de
Tillier devrait faire le relais, mais vous, vous parliez de la
place Severino Caveri?
(nouvelle interruption du Conseiller Frassy, hors
micro)
C'est cela, d'accord. A ce propos aussi, puisque maintenant
aussi Madame Squarzino est là, je dois encore dire une chose. Hier
Madame Squarzino a cité un architecte qui aurait fait des études
sur les remparts de la ville. Je me suis renseignée là dessus et
cet architecte avait simplement commencé à recueillir des données
pour examiner les liens historiques de sauvegarde, relatives à des
dispositions 2908-2911 et cette étude est restée inachevée et
l'architecte en ce moment ne travaille même plus et n'a plus de
cabinet. Il ne s'agit pas donc d'une étude, mais d'un ensemble de
données, qu'on a jamais utilisés véritablement, parce que c'est
quelque chose d'incomplet et qui est resté inachevé.
Pour conclure maintenant avec la réponse, après l'élaboration de
cette étude, dont parle la délibération en question, pour tout ce
qui concerne les zones de propriété régionale, sera activé un
programme à moyen et long terme finalisé au projet et à la
réalisation d'interventions de recherche, rénovation et
valorisation du patrimoine architectonique, archéologique,
historique, artistique présent dans cette portion de la ville, en
particulier pour ce qui concerne la responsabilité institutionnelle
de tutelle des biens et des systèmes de biens culturels qui se
trouvent dans cette zone, mais cela en harmonie avec la ville
d'Aoste, parce qu'on ne peut pas faire une chose sans l'autre.
Si dà atto che dalle ore 17,30 presiede il Vicepresidente
Nicco.
Presidente - La parola al Consigliere Frassy.
Frassy (CdL) - In replica dovremmo dire se siamo soddisfatti o
meno della risposta che è stata data all'insieme delle domande che
costituiscono la nostra interpellanza. In questa iniziativa vi
erano 4 domande e lei ha dato delle risposte abbastanza puntuali,
perciò se dovessimo limitarci ad esprimere soddisfazione sul fatto
che le risposte siano pervenute, dovremmo dirci soddisfatti; invece
ci diciamo abbastanza insoddisfatti e perplessi, perché non sono
state fugate le perplessità che ci hanno portato a scrivere questa
iniziativa, ricordando l'illustrazione dell'interpellanza... ossia
alla condivisione che fosse necessario addivenire a un lavoro
organico di valorizzazione dei reperti della città di Aosta.
Lei ha detto in risposta al punto n. 4, dove domandavamo quali
azioni intende avviare a seguito di tale studio: "progetti a medio
e lungo termine"; questa risposta lascia la sensazione che non vi
sia una visione di insieme, che si proceda per lotti, nel senso che
pensavamo che questo tipo di incarico potesse essere propedeutico a
un concorso di idee, ma un concorso di idee implica un unico
progetto di ampio respiro, che nella mia fantasia e suggestione in
questo momento vede collegare in una maniera articolata la "Tour de
Pailleron", la piazza Plouves scavata a livello di quei reperti
romani che sappiamo essere relativamente poco distanti dall'attuale
calpestio e collegata con la Porta Pretoria, per entrare nel Teatro
Romano e da questo a sinistra avere un rifacimento di quello
spiazzo a cavea per le rappresentazioni estive, che abbia come
quinta suggestiva il Teatro Romano e dall'altra parte la "Torre dei
Balivi" ridestinata alle muse della musica.
La sensazione invece è che qui andremo a fare dei piccoli
interventi, lei mi fa cenno di no, e allora sono convinto che
l'Assessore si sia espresso in una maniera che abbia creato questo
equivoco; perciò prendiamo atto che il pensiero dell'Assessore non
è quello dei progetti a medio e lungo termine, ma di un concorso di
idee che possa portare alla città di Aosta una giusta
valorizzazione della sua memoria dell'epoca romana...
(interruzione dell'Assessore Charles Teresa, fuori
microfono)
... sono tutte torri che sono state costruite utilizzando il
pietrame delle mura romane! Le perplessità che esprimiamo su questo
incarico è che esso non abbia avuto a monte un'attenta ricognizione
di quello che era stato fatto e lei, seppure in maniera non palese,
ce lo ha confermato prima, quando ha detto: "in relazione alle
perplessità espresse dalla collega Squarzino nella giornata di
ieri", quando ha evidenziato quello studio che ho richiamato, ha
detto: "ci siamo informati e abbiamo potuto verificare che quello
studio non era mai stato completato". Ho capito, ma la verifica è
stata fatta dopo l'interrogazione, cioè il rammarico è che, nel
momento in cui lei ha preso possesso del suo Assessorato, abbia
pensato di resettare "l'orologio della storia" del suo Assessorato,
cioè ciò che è accaduto prima "tamquam non esset", da oggi partiamo
con una nuova impostazione. Questa è la sensazione, anche perché è
vero che in deliberazione è citato il dossier del Servizio beni
archeologici, ma quel dossier forse aveva già enucleato una serie
di compiti, che vengono poi richiesti nel disciplinare, perché quel
dossier penso sia forse la versione più sintetica della fase uno di
questo incarico che è la schedatura dei beni. La schedatura dei
beni esiste, sì, sarà tutto incompleto, ma la struttura esiste, è
una schedatura sintetica che forse poteva essere implementata,
anche perché capisce che, quando noi leggiamo una cifra di 180.000
euro e andiamo a vedere cosa chiediamo a questo illustre
professionista, del quale non metto in discussione il curriculum,
ma metto in discussione da cittadino della città di Aosta i
risultati che ha portato in questa città, perché piazza Severino
Caveri... sfido qualsiasi consigliere a difendere da un punto di
vista progettuale, architettonico, urbanistico, ambientale quella
realizzazione, sfido chiunque a dire che quello è un esempio che va
valutato da un altro punto di vista, secondo me non ha attenuanti
ma, come dicevo, quando andiamo a chiamare una personalità - perché
non possiamo disconoscere il curriculum: consulente dell'Unesco e
di tutta una serie di altri prestigiosi istituti, peccato che Aosta
è stata l'eccezione che ha confermato la sua bravura! - e andiamo a
dargli un incarico che per un periodo di 6 mesi, gli comporta la
redazione di una relazione e di un "masterplan", Assessore, sono
180.000 euro! E 180.000 euro per partire da zero, quando in realtà
abbiamo appurato che esistono un insieme di "données" forse
incomplete, sicuramente da completare. Probabilmente la situazione
dello stato di fatto poteva essere affidata a professionisti meno
famosi, ma anche meno onerosi, perché effettuare la consistenza di
questi beni monumentali nella relazione che deve individuare lo
stato di degrado, la lettura urbanistica complessiva e quant'altro
non voglio dire che un qualsiasi geometra lo possa fare, ma
sicuramente poteva essere fatto nell'ambito di quegli incarichi di
"routine" che, se non vengono espletati all'interno
dell'amministrazione, vengono comunque ben espletati da
professionisti locali.
Sul "masterplan" prendiamo atto che dovranno essere individuate
delle linee di indirizzo teorico e pratico, però anche qui,
Assessore, lei diceva: "sì, faremo il concorso di idee", ma il
concorso di idee dovrà poi fare i conti con delle linee di
indirizzo non solo teoriche, ma anche pratiche; non vorremmo che
queste linee pratiche costituissero già un "masterplan" che sia ben
più di uno studio di fattibilità. Normalmente il concorso di idee
deve dare la possibilità a chi partecipa di dare libero sfogo alla
propria fantasia progettuale, alla propria sensibilità
architettonica e culturale.
Perciò, chiudendo questa replica, proprio per il fatto che qui
non stiamo parlando solo di 180.000 euro... che sono una grande
cifra, mi creda, sono una cifra che fa ancora sensazione anche
all'interno di questa amministrazione, dove siamo abituati a veder
scrivere deliberazioni per cifre molto più importanti, ma mi creda,
180.000 euro sono ancora una cifra importante. Il problema non è
neppure qui, il problema è nella preoccupazione, Assessore, e la
prego di cercare di capire cosa le voglio significare, che 180.000
euro possano essere l'inizio di un percorso che, se non gestito in
maniera sapiente, in maniera attenta e condivisa, possa portare non
alla valorizzazione, ma allo scempio finale di vestigia che per
2.000 anni hanno resistito al gelo, al sole, alla neve, alla
pioggia e che rischiano, in nome di interpretazioni fatte da firme
magari di grido, di degradare al complesso - e ritorno sul tasto
dolente - chiamato forense e che è diventata quella desolata
spianata cementificata di piazza Severino Caveri. Questo Signore va
controllato a vista, perché Aosta ha già pagato non solo in termini
di parcella, ma in termini di fruibilità gli errori di tale
Signore! Ci auguriamo che si possa seguire in un percorso condiviso
sul confronto in commissione l'evolversi di questo iter, perché il
patrimonio culturale è di tutti, non è solo della maggioranza o
dell'Esecutivo. Le chiediamo, Assessore, la sensibilità che lei, da
un punto di vista culturale, sicuramente ha... di condividere con
tutte le forze politiche passo passo questo importante progetto di
recupero e valorizzazione dell'Aosta romana e medioevale.
