Classificazione
ASSETTO DEL TERRITORIO
Difesa ed uso del suolo - Sistemazione idrogeologica
CONSIGLIO REGIONALE
Costituzione e funzionamento degli organi consiliari



Oggetto del Consiglio n. 1240 del 20 maggio 2015 - Resoconto
OGGETTO N. 1240/XIV - Interpellanza: "Relazione alla
competente commissione consiliare in merito al collaudo delle opere
di contenimento della frana del Mont de la Saxe di
Courmayeur".
Presidente
- Per l'illustrazione, la parola alla
Consigliera Certan.
Certan (ALPE)
- Grazie Presidente.
Veniamo al vallo del Mont de la Saxe. Com'era peraltro
preventivato, abbiamo notato che c'è stata un'ordinanza del 22
aprile 2015 della Presidenza del Consiglio dei ministri che ha
disposto che la Regione Valle d'Aosta viene individuata
"quale
Amministrazione competente al coordinamento degli interventi
necessari e che per tali finalità è stato individuato quale
responsabile il Coordinatore del Dipartimento
- eccetera -
della difesa del suolo e risorse idriche dell'Assessorato
regionale difesa del suolo e edilizia residenziale pubblica della
Regione Valle d'Aosta"
. Com'era già stato anche annunciato a
dicembre con quest'ordinanza di protezione civile viene cioè in
qualche modo fatto il passaggio, il regolare subentro della Regione
autonoma Valle d'Aosta nelle iniziative finalizzate al superamento
della situazione di criticità determinata dalla frana de la
Saxe. In quest'ordinanza viene specificato che questo
subentro verrà preso dal Commissario straordinario; passeranno
tutte le iniziative al Coordinatore del Dipartimento, che è
individuato quale responsabile delle iniziative finalizzate al
definitivo subentro e quindi al termine di tutti i lavori e degli
eventuali...non so, stati di avanzamento o comunque lavori in
variazione che devono essere ancora fatti. Abbiamo preso anche
visione della relazione trimestrale del periodo novembre
2014-gennaio 2015 che il Capo Dipartimento della Protezione civile
ha fatto, in cui vengono evidenziate tutte le varie attività che
sono state svolte e nelle attività tecniche, in particolare, si
parla dell'intervento sull'acquedotto, ma anche della questione del
bypass
della Dora di Ferret. Abbiamo poi audito nel mese di
dicembre il Commissario Rocco per quanto riguarda tutte le opere
anche di collaudo che in quel periodo erano oggetto anche di
trattativa della Regione, perché comunque c'era stato qualche
problema anche per il collaudo. Oggi le chiediamo, Assessore, quali
sono le iniziative che a questo punto verranno prese, che sono
state predisposte, perché comunque è passato un mese, quindi
immaginiamo che il nuovo Coordinatore sopracitato abbia già, a
seguito della sua nomina, in qualche modo predisposto un
cronoprogramma o comunque una serie di azioni. Chiediamo in
particolare che ci venga anche spiegato se c'è un piano un po' più
preciso riguardante il
bypass
sulla Dora di Ferret, perché
ricordo che il
bypass
sulla Dora di Ferret ha avuto
un'evoluzione alquanto originale: uso questa parola per non dire
altro. Inizialmente era nel bando di concorso uno dei criteri,
diciamo, pena esclusione...era proprio uno dei criteri più
importanti, poi però, appena assegnati i lavori, c'è stata una
variazione sin da subito riguardo ai lavori per il
bypass
e
diciamo che in qualche modo i lavori riguardanti questo nello
specifico sono stati in qualche modo posticipati. Noi - si
ricorderà Assessore - avevamo sollevato questo problema sin
dall'inizio annunciando...proprio riportando, diciamo,
vox
populi
e avevamo chiesto delucidazioni perché pareva che si
sapesse da subito che il
bypass
non si sarebbe fatto o
comunque non era una priorità, mentre noi l'abbiamo ritrovato
sempre come priorità. Fummo allora smentiti da lei qua in
Consiglio...o da lei, o dall'Assessore Marco Viérin, non ricordo
più...dicendo che assolutamente non ci sarebbero stati...sarebbe
stato preso in considerazione tutto. I fatti poi sono andati in
effetti come li avevamo preventivati, tant'è che anche viene
confermato questo cambio di rotta anche nell'audizione dallo stesso
Commissario Rocco, che parla di due criticità in particolare: una
riguardante il reperimento dei materiali e l'altra, il secondo
aspetto era oltre alla logistica del cantiere...poi uno dei
requisiti che dice che era stato richiesto era appunto questo del
bypass
, diventava una delle categorie specialistiche da
richiedere. Questo requisito quindi adesso...beh, è stato
richiesto, ma di fatto non è stato in qualche modo utilizzato.
Vorremmo veramente adesso sapere se è già stato predisposto un
piano ben preciso e quali decisioni - penso che lei sia stato
informato e immagino che sia stato anche sentito per quanto
riguarda quest'aspetto - si intendono assumere.
Nella nostra interpellanza, che chiaramente adesso...aspetti che
la cerco...ecco, chiediamo anche se è sua intenzione ritornare in
commissione e magari fare anche il punto della situazione riguardo
a tutti i lavori, anche perché, riguardo al collaudo, ci eravamo
lasciati anche con il Commissario che avrebbe poi fornito
successivi chiarimenti e quindi le chiediamo per intanto questo.
Grazie.
Presidente
- Per la risposta, la parola all'Assessore
Baccega.
Baccega (SA) -
Grazie Presidente.
Torniamo a parlare della frana del Mont de La Saxe, in
particolare del vallo che è stato oggetto, appunto, di una serie di
interventi qui in Consiglio regionale. Lei ha citato l'ordinanza di
protezione civile n. 235 del 2015 che richiede che...le iniziative
da intraprendere entro 30 giorni dalla comunicazione, quindi dal 5
maggio in avanti, sono quelle necessarie a consentire la
prosecuzione delle attività sia dal punto di vista operativo, sia
dal punto di vista dei rapporti giuridici che erano stati
instaurati e che ovviamente erano stati approvati dalla gestione
del commissario. Per quanto concerne la gestione operativa degli
interventi già approvati dal Commissario, le ordinanze
individuavano quali soggetti attuatori i dirigenti competenti per
materia, che hanno continuato ad operare anche in questi mesi:
parlo del Dirigente della struttura Assetto idrogeologico dei
bacini montani e del Dirigente della struttura Attività
geologiche.
Per quanto riguarda i rapporti giuridici, il Coordinatore del
Dipartimento Programmazione, difesa del suolo e risorse idriche sta
completando la ricognizione e il loro accertamento per la
successiva formalizzazione dell'affidamento ai due dirigenti
competenti per materia. Connesso ai rapporti giuridici vi è anche
l'aspetto finanziario degli stessi. Il Coordinatore ha provveduto
con la Banca d'Italia a ridefinire l'intestazione della contabilità
speciale per poter procedere ovviamente alla liquidazione delle
fatture che saranno presentate dai diversi prestatori di servizio.
Come previsto dal comma 3 dell'articolo 1 dell'ordinanza n. 235, il
Coordinatore, questa volta nella qualità di Commissario, dovrà
relazionare al Capo del Dipartimento della Protezione civile
nazionale, il dottor Curcio, sempre entro 30 giorni elencando i
provvedimenti adottati, gli interventi conclusi e quelli ancora in
corso.
Al quesito n. 2 rispondiamo dicendo che il Coordinatore del
Dipartimento Programmazione sta aggiornando il cronoprogramma degli
interventi, attività che è in corso, e non è ancora definita. Com'è
stato richiesto ad inizio anno, ha inoltrato per l'emissione
dell'ordinanza n. 235, proprio il cronoprogramma degli interventi
ora in aggiornamento. Si stanno definendo anche gli eventuali
interventi ancora necessari che dovranno far parte di un piano
specifico da sottoporre all'approvazione della Protezione civile,
come stabilito al comma 6 dell'articolo 1 dell'ordinanza.
Un'ulteriore verifica specifica richiede invece la realizzazione
del
bypass
sulla zona di Ferret alla luce delle risultanze
dei nuovi scenari di evoluzione del sistema franoso che il
professor Crosta e l'ingegnere Cancelli, oltre al dottor Tamburini
dell'Imageo di Torino, stanno predisponendo e la cui consegna in
via definitiva è prevista per la fine di maggio. Le informazioni
relative agli scenari di evoluzione sono infatti fondamentali per
definire da un lato, le eventuali integrazioni al sistema di
monitoraggio e di protezione civile della frana e, dall'altro, le
priorità e le caratteristiche degli interventi ancora necessari. È
sicuramente nostra intenzione tornare in commissione per
approfondire e dare tutte le informazioni, che, in realtà, oggi non
sono stato in grado di dare proprio perché quest'attività è
in
itinere
e si concluderà il 5 giugno, il tempo di assemblarla.
Chiederei quindi al Presidente della commissione di convocare una
commissione nella seconda quindicina di giugno per entrare nel
merito e avere tutti i dati e tutti gli approfondimenti necessari
per dare delle risposte ancora più certe ai suoi quesiti.
Grazie.
Presidente
- Per la replica, la parola alla Consigliera
Certan.
Certan (ALPE) -
Grazie Assessore per le risposte.
È vero, siamo stati troppo solleciti e abbiamo richiesto
immediatamente gli aggiornamenti. È vero anche che mi pare che non
si sia spostato molto dal Commissario al Coordinatore, così come ha
confermato lei e anche per quanto riguarda i dirigenti che
seguiranno...rimangono gli stessi, quindi è per quello che le
avevamo chiesto, pensando appunto che ci fosse già un
cronoprogramma, proprio perché ci sembrava ci fosse una totale
continuità fra i due. Sicuramente già a dicembre ci era stato detto
che la questione economica, o comunque giuridica doveva essere
approfondita e analizzata e su questo vorremmo veramente che a metà
giugno venisse fatta luce definitiva e si capisse fino in fondo
come sono avvenuti i passaggi.
Quando lei parla di ulteriore verifica per quanto riguarda il
bypass
sulla Dora, credo che si riferisca anche
all'evoluzione della situazione sul posto, anche agli smottamenti o
a quello che è avvenuto successivamente. Siccome però poi lei parla
di scenari in evoluzione e che per fine maggio, insomma questo
monitoraggio sarà fatto, credo che su questo dovremo porre
particolare attenzione, perché questi scenari in evoluzione ci
suonano un po' come dei campanelli di allarme, non solo, per quanto
riguarda la protezione civile, anche di altra protezione. Vorrei
veramente quindi che fosse chiarito bene in commissione com'è la
situazione reale, a che cosa ci si riferisce quando parlate di
scenari in evoluzione, perché anche quando non c'erano stati gli
smottamenti dell'ultimo periodo e degli ultimi mesi, adesso non ho
le date, non so se è due mesi fa, comunque, le piogge di qualche
mese fa...anche prima di queste evoluzioni il
bypass
sulla
Dora di Ferret è comunque stato oggetto di confronti e di cambi di
direzione, di cambi, diciamo, di ricerca di soluzioni alternative,
viene scritto e viene portato in tutte le relazioni. Noi quindi
vorremmo avere una situazione chiara, definita e direi definitiva
anche riguardo a questo, perché ci sembra che sia stato anche
troppo tralasciato e troppe volte rinviata la precisazione;
comunque sia, non è mai stato affrontato fino in fondo e quindi
vorremmo veramente che su questo ci venisse fatta luce...
(interruzione di un Consigliere, fuori microfono)
...va bene entro metà giugno, se fino a fine maggio state
monitorando e vengono fatte le verifiche...va bene a metà giugno,
teniamo questa data. Grazie.
Presidente -
Punto 20 all'ordine del giorno.
