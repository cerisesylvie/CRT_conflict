Classificazione
ACQUE
Acque pubbliche


Resoconto integrale del dibattito dell'aula
Oggetto del Consiglio n. 1462 del 13 luglio 1995 - Resoconto
SEDUTA POMERIDIANA DEL 13 LUGLIO 1995
OGGETTO N. 1462/X Subconcessione in via di sanatoria al C.M.F.
di Echallod di derivazione d'acqua ad uso irriguo dal torrente La
Sache, in comune di Arnad.
Deliberazione Il Consiglio
Riferito che con domanda in data 14 aprile 1989 il C.M.F. di
Echallod, con sede in Arnad, ha chiesto all'Amministrazione
regionale la subconcessione in via di sanatoria, di derivare dal
torrente La Sache, nel periodo dal 21 marzo al 21 settembre di ogni
anno, mod. 0,45 di acqua per irrigare complessivi ha 44.75.85 di
terreni siti nei comuni di Issogne (ha 10.98.25) ed Arnad (ha
33.77.60).
Comunicato che la domanda corredata da progetto in data 4 aprile
1989 a firma geom. Arturo Marchetti, prevede la costruzione di un
impianto d'irrigazione a pioggia del tipo fisso, composto di opere
di derivazione, dissabbiatore, vasche di carico e rete di
distribuzione dell'acqua ai vari irrigatori.
Riferito che:
- il Magistrato per il Po di Parma, con nota n. 11663 in data 19
novembre 199l, ha rilasciato il proprio nulla osta nei riguardi
idraulici per l'ammissione ad istruttoria della domanda di cui si
tratta;
- l'avviso di presentazione della domanda 14 aprile 1989 del
C.M.F. Echallod, è stato pubblicato sul Foglio Annunzi Legali della
Valle d'Aosta n. 8 in data 18 marzo 1992 e riprodotto nel n. 90
della Gazzetta Ufficiale della Repubblica Italiana (foglio
inserzioni) in data 16 aprile 1992 senza dar luogo alla
presentazione di domande incompatibili e concorrenti;
- con ordinanza n. 159 in data 19 aprile 1993 dell'Assessore
regionale ai Lavori Pubblici è stato disposto il deposito della
domanda e del relativo progetto presso l'Ufficio Concessioni Acque
dell'Assessorato dei Lavori Pubblici della Regione per 15 giorni
consecutivi, decorrenti dal 3 maggio 1993, a disposizione di
chiunque intendesse prenderne visione nelle ore d'ufficio;
- copia dell'ordinanza è stata affissa per il predetto periodo
di 15 giorni all'Albo Pretorio del Comune di Arnad e copia della
medesima è stata inviata al Ministero dei Lavori Pubblici, al
Magistrato per il Po di Parma all'Associazione d'Irrigazione
Est-Sesia di Novara, all'Associazione Ovest-Sesia di Vercelli,
all'ENEL Compartimento di Torino, alla 1 Direzione del Genio
Militare di Torino, al Consorzio Pesca della Valle d'Aosta,
all'Assessorato dell'Agricoltura e Forestazione, Servizio S.I.D.S.,
all'Assessorato dell'Ambiente, Servizio Tutela dell'Ambiente,
all'Assessorato dell'Industria e Commercio, Servizio Energia,
all'Assessorato del Turismo, Ufficio Sovraintendenza, alla 1 A
Direzione del Genio militare di Torino, alla sezione idrografica
per il Po di Torino, ed al Consorzio di Miglioramento Fondiario di
Echallod;
- la pubblicazione presso il Comune di Arnad, come risulta dal
referto in calce all'ordinanza è avvenuta regolarmente e ha dato
luogo alla presentazione da parte delle Associazioni Irrigue
Est-Sesia di Novara ed Ovest-Sesia di Vercelli di due esposti in
data 28 maggio 1993 con i quali premesso:
- che sono titolari, tramite il canale Cavour, di derivazioni
d'acqua dalla Dora Baltea di cui il torrente La Sache è
tributario;
- che la progressiva diminuzione delle portate del canale Cavour
è dovuta principalmente al depauperamento delle portate dei fiumi,
alimentatori, causato dal continuo arretramento dei ghiacciai
alpini, dal moltiplicarsi ed incrementarsi delle utilizzazioni nei
tronchi a monte di tali fiumi e dagli invasi praticati, specie
nella stagione estiva dalle centrali idroelettriche;
- che tali ricorrenti carenze nelle portate dei canali Cavour
impongono continue riduzioni percentuali delle erogazioni di acqua,
che nella stagione estiva 1990, hanno raggiunto punte del 60
percento con gravi danni per le colture agricole;
- che il richiesto attingimento dal torrente La Sache accentua
di fatto la diminuzione delle disponibilità idriche del canale
Cavour così come già in atto;
- che le risorse idriche alimentate dal bacino imbrifero
interessante la Dora Baltea sono vincolate al soddisfacimento delle
utenze irrigue preesistenti, sottese dalla rete del canale Cavour e
di tutte le altre utenze precostituite;
hanno presentato formale opposizione all'autorizzazione alla
derivazione d'acqua dal torrente La Sache in quanto detta
derivazione risulta sottrarre acqua alle utenze irrigue già
assentite ed è contraria al buon regime delle acque ed agli
interessi generali dell'agricoltura nel comprensorio delle suddette
Associazioni irrigue.
Fatto presente che la visita locale d'istruttoria è regolarmente
avvenuta 1'11 giugno 1993 ed alla medesima oltre ai funzionati
dell'Ufficio Concessioni Acque dell'Assessorato dei Lavori
Pubblici, sono intervenuti i signori: Milani Sergio,
delI'Assessorato dell'Ambiente e Fresc Gino presidente del C.M.F.
Echallod, i quali hanno accertato che le opere risultano
completamente eseguite e di massima corrispondenti alle
rappresentazioni grafiche di progetto ed hanno inoltre rilevato che
la derivazione avviene mediante due opere di presa, di cui una sul
torrente Epiney, che non risulta inscritto nell'elenco delle acque
pubbliche, ed i funzionari dell'Ufficio Concessioni Acque hanno
provveduto alla misura delle portate derivate, riscontrando
rispettivamente l/sec. 16,068 dal torrente Epiney e l/sec. 33,433
dal torrente La Sache.
Riferito che sempre in tale occasione i presenti hanno pure
accertato che l'impianto non era in esercizio, per cui, le acque
derivate ed immesse nella vasca di carico, ubicata poco a valle
dell'opera di presa, venivano integralmente restituite nel torrente
La Sache, e che circa un centinaio di metri, a valle della
restituzione nel torrente, si infiltravano ed il torrente risultava
asciutto. Il Geom. Milani, ha inoltre constatata l'assenza di dati
sulla portata del torrente, ha dichiarato di non ritenere possibile
esprimere un parere ed ha invitato il Consorzio a fornire i dati
necessari.
Comunicato che il Presidente del Consorzio ha preso atto degli
esposti dei Canali Demaniali e delle osservazioni ed ha fatto
presente che:
1) la domanda, in quanto riferita ad un impianto già in
esercizio da tempo immemorabile, deve essere intesa come richiesta
di riconoscimento di antico diritto, per il quale non è stata
presentata tempestiva domanda, per cui non dovrebbero essere
danneggiate le competenze dei Canali Demaniali;
2) il torrente, salvo brevi periodi di morbida dovuti allo
scioglimento delle nevi o a piogge abbondanti, non risulta
tributario della Dora Baltea in quanto a causa della particolare
conformazione del fondo dell'alveo, le acque non utilizzate si
disperdono per infiltrazione;
3) nei due giorni precedenti alla misurazione vi sono state
intense piogge e, nonostante ciò, come sopra accennato circa un km.
a monte della sua immissione nella Dora Baltea il torrente risulta
completamente asciutto;
4) provvederà ad effettuare periodiche misure di portata e
chiede sessanta giorni di tempo per presentare le proprie
deduzioni.
Fatto presente che durante il sopralluogo d'istruttoria è
inoltre emerso che una parte del comprensorio irriguo insiste sul
territorio del Comune di Issogne, pertanto, poiché l'ordinanza
d'istruttoria era stata pubblicata solo nel comune di Arnad con
ordinanza dell'Assessore ai Lavori Pubblici n. 165 in data 06
luglio 1993 è stata effettuata una nuova pubblicazione della
domanda, e dei relativi elaborati tecnici, presso l'Ufficio
Concessioni Acque dell'Assessorato dei Lavori Pubblici della
Regione per 15 giorni consecutivi, decorrenti dal 3 maggio 1993 a
disposizione di chiunque intendesse prenderne visione nelle ore
d'ufficio.
Riferito che:
- copia dell'ordinanza è stata affissa per il predetto periodo
di 15 giorni all'Albo Pretorio dei comuni di Arnad ed Issogne e
copia delle medesime è stata inviata agli stessi Enti indicati
nell'Ordinanza no 159 in data 19 aprile 1993.
- la pubblicazione presso i comuni di Arnad ed Issogne, come
risulta dai referti in calce alle ordinanze, è avvenuta
regolarmente ed ha dato luogo alla presentazione di un nuovo
esposto datato 3 agosto 1993, da parte dell'Associazione irrigua
Ovest-Sesia di Vercelli con il quale mitigando la portata delle
proprie opposizioni ha chiesto che:
a) la derivazione della portata concessa venga sospesa nei
periodi in cui viene a mancare la competenza del Naviglio d'Ivrea,
del Depretis e del Farini;
b) il manufatto di derivazione sia dotato di apposito edificio
idoneo alla misura della portata assentita;
c) le manovre di invaso e di svaso del canale di carico debbano
essere attuate con gradualità tale da evitare turbamenti del regime
idraulico del corso d'acqua pubblica.
Segnalato che la nuova visita d'istruttoria è regolarmente
avvenuta in data 30 agosto 1993 senza che siano state presentate
opposizioni ed osservazioni e che alla medesima hanno partecipato i
funzionati dell'Ufficio Concessioni Acque ed il sig. Fresc Gino,
presidente del C.M.F. Echallod, i quali hanno rinunciato al
sopralluogo alle località interessate dalla derivazione in quanto a
tutti conosciute e, come accertato nella precedente visita di
istruttoria dell'11 giugno 1993, corrispondenti di massima alle
rappresentazioni grafiche di progetto.
Riferito che con controdeduzioni in data 18 ottobre 1993 il
C.M.F. di Echallod, in merito alle sopraccitate opposizioni, ha
confermato che:
1) la domanda prevede il riconoscimento di un antico diritto in
quanto le acque sono derivate da tempo immemorabile: ne sono
testimoni i tratti di scanalature in pietra usate per il deflusso a
scopo irriguo e per l'alimentazione di un antico mulino azionato ad
acqua presente in zona;
2) il torrente "La Sache", essendo di tipo pluviale, si rende
tributario della Dora Baltea solo in caso di abbondanti piogge e
durante lo scioglimento delle nevi. In assenza di questi fenomeni
le acque si disperdono per infiltrazione, nel fondo del suo alveo,
senza raggiungere il fiume Dora Baltea;
3) le acque del torrente La Sache vengono convogliate in un
bacino di raccolta solo per riserva ad uso irriguo, a bacino pieno
esse defluiscono dallo stesso e rientrano nuovamente nel
torrente.
Fatto presente che il torrente La Sache, durante il periodo
irriguo è alimentato esclusivamente dallo scioglimento delle nevi e
dalle precipitazioni per cui l'incidenza che può avere l'apporto di
acqua di questo modesto bacino nel complesso del bacino dominante
della Dora Baltea, dalla quale derivano i canali delle sopraccitate
Associazioni Irrigue è talmente irrilevante che non sembra valga la
pena di tenerne conto, inoltre, nel caso si verificasse nella Dora
Baltea una carenza tale d'acqua da non consentire l'alimentazione
dei canali Naviglio d'Ivrea, Depretis e Farini, questa dovrebbe
essere provocata da fenomeni metereologici particolari quali una
scarsa precipitazione nevosa nel periodo invernale ed una ancora
più scarsa piovosità nel periodo primaverile. In questi casi
limite, si avrebbe, come logica conseguenza, che il torrente La
Sache non sarebbe in grado di dare alcun contributo idrico ai
canali demaniali in quanto la sua dotazione d'acqua, durante il
periodo irriguo è fornita esclusivamente dallo scioglimento delle
nevi e delle piogge.
Rilevato inoltre che le misure effettuate dal consorzio
nell'estate del 1993, naturalmente in periodi non piovosi, hanno
riscontrato le seguenti portate (l/sec. 33,5 all'l1 giugno 1993 -
l/sec 5,5 il 18 luglio 1993 - l/sec. 3,71'8.08.1993 e l/sec. 2 il
22 agosto 1993) che evidenziano come il torrente La Sache, se si
escludono i periodi delle precipitazioni, non risulta tributario
della Dora Baltea, come del resto evidenziato nelle controdeduzioni
del consorzio in data 18 ottobre 1993 e che l'esame di dette misure
di portata rilevate ritiene quindi che i quantitativi d'acqua da
derivare dal torrente La Sache, anziché max mod. 0,45, debbano
essere limitati a max. mod. 0,30 in considerazione del fatto che il
Consorzio utilizza anche le acque del torrente Epiney per una
portata di circa 15 litri al secondo, per cui la portata
complessiva dell'impianto d'irrigazione risulta comunque essere di
mod. 0,45 corrispondente ad una dotazione idrica per ettaro di
circa 1 litro/secondo.
Comunicato che per quanto riguarda le richieste delle
Associazioni irrigue Ovest Sesia di Vercelli ed Est-Sesia di Novara
ritenute ammissibili esclusivamente le richieste di cui ai
paragrafi b) e c) della nota 8 marzo 1993, apposita clausola
cautelativa è stata inserita nel disciplinare di
subconcessione.
Precisato che per quanto concerne l'utilizzazione delle acque
del torrente Epiney, con l'entrata in vigore della legge n. 36 del
5 gennaio 1994, che stabilisce che tutte le acque sono pubbliche
(Articolo 1), il C.M.F. di Echallod dovrà richiedere il
riconoscimento del diritto esercitato nei termini prescritti
dall'articolo 34 della succitata legge.
Considerato inoltre che è da osservare che il bacino d'invaso
(500 mc.) è modesto e serve soprattutto alla regolazione della
portata, e che i quantitativi d'acqua da derivare dal torrente La
Sache, nella misura di max. mod 0,30 sono talmente modesti per cui
non sono da temere turbamenti nelle portate della Dora Baltea, tali
da arrecare danni alle dotazioni di competenza dei succitati canali
irrigui.
Rilevato quindi in considerazione di quanto sopra esposto
che:
1) la derivazione risponde allo scopo di provvedere
all'irrigazione di ha 45.75.85 di terreni di cui ha 10.98.25 in
Comune di Issogne ed ha 33.77.60 in Comune di Arnad;
2) la quantità d'acqua da derivare, nella misura di max mod.
0,30, nel periodo dal 21 marzo al 21 settembre di ogni anno
alimenterà un impianto di irrigazione che permetterà di utilizzare
razionalmente le acque derivate, con prelievi limitati al minimo
indispensabile ed agli esclusivi periodi della giornata in cui sono
attivati gli irrigatori per cui si può subconcedere avendo riguardo
delle condizioni locali, delle utenze preesistenti e della specie
di derivazione da realizzare;
3) la derivazione è razionale in quando l'utilizzo di max l/sec.
1,00 di acqua per ha, tenuto conto dei terreni sabbiosi da
irrigare, rientra nella media, le opere sono tecnicamente
approvabili e non sono di pregiudizio agli interessi pubblici ed a
quelli dei terzi;
Richiamata la deliberazione del Consiglio regionale n. 1193/X in
data 22 febbraio 1995 concernente l'applicazione dei criteri
provvisori di valutazione per l'esame delle domande di concessione
e subconcessione di derivazione d'acqua e riferito che si tratta di
riconoscimento di antico uso per il quale non era stata presentata
tempestiva domanda e considerate le modeste portate del torrente
nonché la particolare conformazione del fondo dell'alveo per cui
poco a valle della derivazione le acque si disperdono per
infiltrazione lasciando asciutto l'alveo, rilevata l'assoluta
mancanza di fauna ittica risulta superfluo imporre dei deflussi
minimi a valle della derivazione.
Riferito infine che il Magistrato per il Po di Parma con nota
6923 in data 11 luglio 1994 ha rilevato che l'istruttoria è stata
regolarmente espletata ed ha espresso parere favorevole
all'accoglimento della richiesta di subconcessione, sotto
l'osservanza delle condizioni espresse dal sottoriportato schema di
disciplinare.
Visto lo statuto speciale per la Valle d'Aosta, promulgato con
legge Costituzionale n. 4 del 26 febbraio 1948 e successive norme
di attuazione;
Vista le legge regionale n. 4 dell'8 novembre 1956;
Visto il parere favorevole rilasciato, dal Vice-dirigente
reggente del posto di Ingegnere Capo Dirigente il Servizio Assetto
e Tutela del Territorio dell'Assessorato dei LL.PP., ai sensi del
combinato disposto dell'art 72 della legge regionale n. 3/1956 e
successive modificazioni e dell'articolo 21 della legge regionale
n. 18/1980 e successive modificazioni in ordine alla legittimità
della presente proposta di deliberazione.
Visto il parere della III Commissione consiliare permanente;
Delibera
1) di subconcedere in via di sanatoria e per la durata di anni
30 decorrenti dalla data del decreto di subconcessione, al C.M.F.
Echallod con sede in Arnad, giusta la domanda presentata in data 14
aprile 1989 di derivare dal torrente La Sache, in Comune di Arnad,
mod. 0,30 di acqua nel periodo dal 21 marzo al 21 settembre di ogni
anno, per irrigare una superficie complessiva di ha 44.75.85 di
terreni di cui ha 10.98.25 in Comune di Issogne ed ha 33.77.60 in
Comune di Arnad;
2) di approvare l'allegato schema di disciplinare di
subconcessione;
3) di autorizzare l'emanazione del decreto di subconcessione da
parte del Presidente della Giunta regionale, previa sottoscrizione
del disciplinare da parte del legale rappresentante del C.M.F.
Echallod;
4) di ordinare ed accertare l'introito delle seguenti somme, da
versare presso la tesoreria dell'Amministrazione regionale:
a) lire 20.000 (ventimila) pari al minimo prescritto
dall'articolo 5 della legge 21 dicembre 1961 n. 1501 e per gli
scopi di cui all'articolo 11 del T.U. 11 dicembre 1933, n. 1775, a
titolo di cauzione, somma che verrà restituita ove nulla osti, al
termine della subconcessione;
b) lire 10.000 (diecimila) pari al minimo fissato dall'articolo
3 della legge 21 dicembre 1961 n. 1501 e per gli scopi di cui al
secondo comma dell'articolo 7 del T.U. 11 dicembre 1933 n. 1775,
somma da introitare al capitolo 08800 della parte ENTRATE del
bilancio preventivo della Regione per il corrente esercizio
finanziario (provento delle concessioni e subconcessioni di acque
pubbliche e miniere);
c) Lire 1.500.000 (unmilionecinquecentomila) quale somma a
disposizione dell'Amministrazione regionale (Ufficio Concessioni.
Acque dell'Assessorato dei Lavori Pubblici) per spese di
sorveglianza, esperimenti di portata, collaudo, registrazione di
atti, eccetera somma da introitare al capitolo 13500 della parte
ENTRATE del bilancio preventivo della Regione per il corrente
esercizio finanziario (gestione di fondi per conto terzi per
istruttorie domande a pratiche varie);
5) di stabilire, come specificato dall'articolo 8 del
disciplinare di subconcessione, che nessun canone è dovuto
dall'utenza essendo l'uso irriguo esente ai sensi dell'ultimo comma
dell'articolo 9 dello Statuto Speciale della Valle d'Aosta,
promulgato con Legge Costituzionale 26 febbraio 1948, n. 4;
6) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
Decreto Legislativo 22 aprile 1994 n. 320 e di darne
esecuzione.
Disciplinare
(...Omissis...)
Presidente Qualcuno chiede la parola? Se nessuno chiede la
parola, pongo in votazione la delibera in oggetto:
Presenti, votanti e favorevoli: 28
Il Consiglio approva all'unanimità
