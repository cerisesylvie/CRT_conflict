Classificazione
BILANCIO E CONTABILITA' REGIONALE


Resoconto integrale del dibattito dell'aula
Oggetto del Consiglio n. 2784 del 7 ottobre 1997 - Resoconto
SEDUTA POMERIDIANA DEL 7 OTTOBRE 1997
OGGETTO N. 2784/X Disegno di legge: "Primo provvedimento di
variazione al bilancio di previsione della Regione per l'anno
finanziario 1997 e rideterminazione di autorizzazioni di
spesa".
Articolo 1 (Aumenti di autorizzazioni di spesa recate da leggi
regionali)
1) La spesa sanitaria di parte corrente già determinata in lire
218.430 milioni con l'articolo 14 della legge regionale 24 dicembre
1996, n. 48 e rideterminata in lire 222.460 dall'articolo 10 della
legge regionale 7 luglio 1997, n. 24, è elevata a lire 222.710
milioni. La maggiore spesa di lire 250 milioni è interamente
trasferita all'USL per il rifinanziamento di spese correnti quale
"quota indistinta" (cap. 59900);
2) Per l'erogazione alle società concessionarie di servizi di
autolinee, dei corrispettivi derivanti dai contratti di servizio
stipulati con la Regione, ai sensi della legge regionale 11 aprile
1995, n. 11, (spesa determinata in lire 22.500 milioni con
l'articolo 18, comma 2, della legge regionale 24 dicembre 1996, n.
48 e rideterminata in lire 23.700 con l'articolo 11, comma 2, della
legge regionale 7 luglio 1997, n. 24) è autorizzata l'ulteriore
spesa di lire 1.500 milioni (cap. 67670);
3) Per l'applicazione dell'articolo 1 della legge regionale 2
maggio 1995, n. 13, in materia di recupero funzionale di strutture
afferenti ad aree naturali protette, è autorizzata per l'anno 1997,
l'ulteriore spesa di lire 100 milioni (cap. 67385);
4) Per l'applicazione dell'articolo 1 della legge regionale 14
giugno 1989, n. 30, in materia di diritto allo studio, è
autorizzata per l'anno 1997, l'ulteriore spesa di lire 150 milioni
(cap. 55560);
5) Per l'applicazione dell'articolo 1 della legge regionale 6
luglio 1984, n. 30, in materia di contributi nel settore del
miglioramento fondiario, è autorizzata per l'anno 1997, l'ulteriore
spesa di lire 3.830 milioni, di cui lire 530 milioni per il titolo
II (cap. 41720) lire 1000 milioni per l'articolo 7 comma 6 (cap.
41760) lire 300 milioni per il titolo V (cap. 42800) e lire 2000
milioni per il titolo VIII (cap. 43700);
6) Per l'applicazione dell'articolo 1 della legge regionale 11
novembre 1974, n. 44, in materia di esproprio e occupazione di beni
immobili, è autorizzata, per l'anno 1997, l'ulteriore spesa di lire
521 milioni (cap. 35100);
7) Per l'applicazione dell'articolo 1 della legge regionale 1°
dicembre 1992, n. 65, in materia di contributi a sostegno degli
agricoltori nella conduzione aziendale, è autorizzata, per l'anno
1997, l'ulteriore spesa di lire 100 milioni (cap. 42830);
8) Per l'applicazione dell'articolo 1 della legge regionale 6
giugno 1977, n. 41, in materia di contributi per l'incremento delle
attività delle imprese artigiane, è autorizzata, per l'anno 1997,
l'ulteriore spesa di lire 600 milioni (cap. 47300);
9) Per l'applicazione dell'articolo 22, comma 2, della legge
regionale 6 novembre 1991, n. 66, concernente lavori di
ammodernamento e sistemazione dell'Envers, è autorizzata, per
l'anno 1997, l'ulteriore spesa di lire 2.790 milioni (cap.
51490);
10) Per il funzionamento e le attività degli organi collegiali
scolastici (spesa determinata in lire 1.975 milioni con l'articolo
21, comma 1, della legge regionale 24 dicembre 1996, n. 48 e
rideterminata in lire 2.015 milioni con l'articolo 8, comma 1,
della legge regionale 7 luglio 1997, n. 24), è autorizzata
l'ulteriore spesa di lire 80 milioni (cap. 55130);
11) Per l'applicazione dell'articolo 4, comma 3, della legge
regionale 3 agosto 1971, n. 10 in materia di partecipazioni
azionarie e conferimenti, è autorizzata, per l'anno 1997,
l'ulteriore spesa di lire 100 milioni (cap. 35400);
12) Per l'applicazione della legge regionale 7 novembre 1994, n.
66 in materia di agricoltura e zootecnia (spesa determinata in lire
6.500 milioni con l'articolo 20, comma 2, della legge regionale 24
dicembre 1996, n. 48 e rideterminata in lire 7.200 milioni con
l'articolo 9, comma 2, della legge regionale 7 luglio 1997, n. 24)
è autorizzata, per l'anno 1997, l'ulteriore spesa di lire 200
milioni (cap. 42810);
13) Per l'applicazione dell'articolo 13 della legge regionale 17
febbraio 1989, n. 13, in materia di politica del lavoro, è
autorizzato, per l'anno 1997, il rifinanziamento di lire 25 milioni
(cap. 26010);
14) Per l'ulteriore applicazione dell'articolo 1 della legge
regionale 23 giugno 1994, n. 27, concernente interventi conseguenti
agli eventi alluvionali del 1993, è autorizzata, per l'anno 1997,
la spesa di lire 800 milioni (cap. 37962);
Articolo 2 (Riduzioni di autorizzazioni di spesa recate da leggi
regionali)
1) L'autorizzazione di spesa per il piano di politica del lavoro
di cui all'articolo 13 della legge regionale 24 dicembre 1996, n.
48, è ridotta di lire 145 milioni (cap. 26030);
2) L'autorizzazione di spesa per l'acquisto di beni immobili di
cui all'articolo 3, comma 1, della legge regionale 24 dicembre
1996, n. 48, è ridotta di lire 389 milioni. (cap. 35060);
3) L'autorizzazione di spesa per l'acquisizione di beni immobili
tramite procedura espropriativa di cui all'articolo 3, comma 3,
della legge regionale 24 dicembre 1996, n. 48, è ridotta di lire
521 milioni (capp. 35080 e 35081);
4) L'autorizzazione di spesa per interventi per lo sviluppo
economico delle strutture agricole di cui al titolo IX della legge
regionale 6 luglio 1984, n. 30, è ridotta di lire 350 milioni (cap.
41360);
5) L'autorizzazione di spesa per interventi delle direttive CEE
in agricoltura di cui alla legge regionale 18 agosto 1986, n. 49, è
ridotta di lire 55 milioni (cap. 43340);
6) L'autorizzazione di spesa per interventi per la realizzazione
di impianti per la lavorazione e lo stoccaggio di prodotti
forestali di scarto e dei rifiuti lignei di cui alla legge
regionale 15 gennaio 1997, n. 1 è ridotta di lire 400 milioni per
il cap. 48820 e di lire 250 milioni per il cap. 48830;
7) L'autorizzazione di spesa per la realizzazione di
infrastrutture tecniche per il parco del Mont Avic di cui
all'articolo 11 della legge regionale 24 dicembre 1996, n. 48, è
ridotta di lire 1.200 milioni (cap. 50150);
8) L'autorizzazione di spesa per interventi per costruzione di
acquedotti e fognature di cui all'articolo 1 della legge regionale
19 gennaio 1996, n. 1, è ridotta di lire 1.537 milioni (cap.
52500);
9) L'autorizzazione di spesa per il contributo annuo per il
funzionamento dell'istituto "Gervasone" di cui all'articolo 21,
comma 4, della legge regionale 24 dicembre 1996, n. 48, è ridotta
di lire 20 milioni (cap. 55230);
10) L'autorizzazione di spesa per interventi in materia di
smaltimento rifiuti, di cui all'articolo 19 della legge regionale
24 dicembre 1996, n. 48, è ridotta di lire 700 milioni (cap.
59270);
11) L'autorizzazione di spesa riguardante interventi per il
museo Beck Peccoz nel Comune di Gressoney St. Jean, di cui alla
legge regionale 28 novembre 1996, n. 35, è ridotta di lire 200
milioni (cap. 66050);
12) L'autorizzazione di spesa per iniziative per lo sviluppo
ferroviario e riqualificazione della linea ferroviaria Aosta - Pré
Saint Didier, di cui all'articolo 18, comma 3, della legge
regionale 24 dicembre 1996, n. 48, è ridotta di lire 350 milioni
(cap. 67950);
13) L'autorizzazione di spesa per il potenziamento delle
infrastrutture dell'aeroporto "Corrado Gex" di Aosta, di cui
all'articolo 18, comma 6, della legge regionale 24 dicembre 1996,
n. 48, è ridotta di lire 1.500 milioni (cap. 68150);
Articolo 3 (Copertura finanziaria)
1) Alla copertura della maggiore spesa di lire 11.046.000.000
complessivamente autorizzata dall'articolo 1, si provvede quanto a
lire 7.617.000.000 mediante utilizzo delle risorse derivanti dalle
riduzioni di spesa di cui all'articolo 2 e quanto a lire
3.429.000.000 mediante parziale utilizzo di maggiore entrata di
lire 5.150.500.000 accertata sul bilancio dell'esercizio in corso,
derivante da alienazione di titoli del debito pubblico e titoli
azionari (cap. 10300);
Articolo 4 (Variazione alla parte Entrata del bilancio)
1) Alla parte Entrata del bilancio di previsione della Regione
per l'anno finanziario 1997 sono apportate le seguenti variazioni
in aumento, sia in termini di competenza che di cassa:
Cap. 10300 "Alienazione di titoli del debito pubblico o di
titoli azionari"
Lire 5.150.500.000.
Articolo 5 (Variazioni alla parte spesa del bilancio)
1) Alla parte spesa del bilancio di previsione della Regione
sono apportate variazioni in diminuzione per lire 25.119.500.000 in
termini di competenza e per lire 20.854.500.000 in termini di cassa
e variazioni in aumento, per lire 30.270.000.000 in termini di
competenza e lire 26.005.000.000 in termini di cassa, risultanti
dall'allegato A della presente legge.
Articolo 6 (Fondi globali)
1) La variazione in diminuzione sul capitolo di spesa n. 69000,
di lire 6.000 milioni ricompresa nel precedente articolo 5, risulta
dalla riduzione dell'accantonamento A1 "regionalizzazione dei
servizi antincendio", iscritto nell'allegato 11 al bilancio di
previsione per l'anno 1997.
Articolo 7 (Pareggio del Bilancio)
1) Il bilancio di previsione della Regione per l'anno
finanziario 1997, a seguito delle variazioni approvate con la
presente legge, pareggia nelle risultanze di lire 2.894.014.631.189
per la competenza e di lire 3.167.809.104.971 per la cassa.
Articolo 8 (Dichiarazione di urgenza)
1) La presente legge è dichiarata urgente ai sensi dell'articolo
31, comma terzo, dello Statuto speciale ed entrerà in vigore il
giorno successivo a quello della sua pubblicazione nel Bollettino
Ufficiale della Regione.
Allegato A
(...omissis...)
Presidente Ha chiesto la parola il relatore, Consigliere
Bavastro.
Bavastro (UV) Il presente provvedimento di variazione di
bilancio apporta alcuni aggiustamenti al bilancio di previsione per
l'anno in corso.
I primi tre articoli sono quelli che esprimono il contenuto più
importante della legge. L'articolo 1 autorizza tutta una serie di
spese che sono ritenute urgenti e necessarie e che riguardano molti
campi: dalla spesa sanitaria alla spesa per servizi di trasporto
pubblico, contributi ad artigiani ed agricoltori e via dicendo.
Queste spese, che comportano un aumento della spesa di oltre 11
miliardi, sono in parte compensate da spese - elencate
nell'articolo 2 - per lo più ripartite in vari anni che vengono
rinviate al prossimo esercizio ritenendo che tale rinvio sia
opportuno e non pregiudizievole e che comunque sia reso necessario
dalla maggiore urgenza degli interventi di cui al precedente
articolo.
Visto che le spese che vengono portate in diminuzione sono per
un importo di 7,617 miliardi, vi sarebbe ancora una differenza
però, vi è un'entrata di 5,15 miliardi derivante dalla vendita di
titoli che consente il finanziamento per la parte che sarebbe
scoperta.
Gli articoli da 4 a 7 apportano tutte le variazioni tecniche
negli importi di entrata e uscita e di pareggio di bilancio;
l'articolo 8 contiene la dichiarazione di urgenza.
Presidente È aperta la discussione generale. Ha chiesto la
parola il Consigliere Dujany.
Dujany (Aut) Dovrei fare solo un'osservazione e poi porre una
domanda. Mi pare che non sia un provvedimento di grande rilevanza
politica ad eccezione di una scelta che ci vede discordi che è
quella relativa alla riduzione di spesa per 1,5 miliardi su una
tematica così importante e strategica per la Valle d'Aosta qual è
la realizzazione e il potenziamento dell'aeroporto Corrado Gex.
Sotto questo profilo abbiamo appunto una diminuzione all'articolo
2, punto 13, di 1,5 miliardi di spesa relativa al potenziamento di
quest'importante iniziativa.
Correlativamente a questo, coincide una ripresa della politica
dell'asfalto, tanto denigrata a parole dai Verdi, laddove
all'articolo 1, punto 9, si prevede una spesa di 2,79 miliardi per
i lavori di allargamento della strada dell'Envers. Noi non
condividiamo quest'impostazione.
La seconda osservazione è invece una richiesta di chiarimenti
per quel che riguarda l'articolo 4, punto 1, cap. 10300: vorremmo
conoscere a cosa si faccia riferimento nell'alienazione di titoli
azionari del debito pubblico per lire 5.150.500.000.
Presidente Se nessun altro chiede la parola, dichiaro chiusa la
discussione generale.
Ha chiesto la parola l'Assessore ai lavori pubblici,
infrastrutture e assetto del territorio, Lavoyer.
Lavoyer (ADP-PRI-Ind) Prendo la parola per rispondere ad una
parte dell'osservazione del Consigliere Dujany che forse non ha
esaminato attentamente questo documento. Infatti i 2,9 miliardi sul
punto 9 dell'articolo 1 non vanno per gli asfalti. Se il
Consigliere Dujany guarda i capitoli in diminuzione, trova il cap.
51340 "Spese per la manutenzione della viabilità su strade
regionali" per 2,975 miliardi; va proprio in diminuzione il
capitolo degli asfalti, quindi forse ha preso un abbaglio.
Questi fondi vanno destinati su dei progetti specifici, in
particolare quest'incremento di spesa sull'articolo 22 del comma 2
della legge regionale concernente l'ammodernamento della strada
dell'Envers è per sistemare i danni alluvionali recati sulla strada
dell'Envers non prevedibili nel Comune di Aymavilles. C'è il
rifacimento del ponte che è stato asportato, quindi c'è stato un
incremento notevole di spesa in quel punto e, proprio per
realizzare e dare priorità a quest'intervento definitivo sulla
strada dell'Envers, abbiamo spostato circa 3 miliardi dagli
asfalti.
Presidente Ha chiesto la parola l'Assessore all'ambiente,
urbanistica e trasporti, Riccarand.
Riccarand (VA) Rispetto all'osservazione fatta dal Consigliere
Dujany in merito all'aeroporto, vorrei evidenziare che la minore
spesa prevista non deriva da un cambiamento delle previsioni
rispetto alle iniziative di miglioramento della funzionalità
dell'aeroporto, anzi direi che nel corso di quest'anno si sono
fatti ulteriori ed importanti passi avanti nel rendere a tutti gli
effetti funzionale e fruibile l'aeroporto. È stato aperto il nuovo
terminal e sono stati regolarizzati i voli di linea, quindi si sta
procedendo secondo il programma che avevamo previsto.
La minore spesa è legata anche al fatto che con le scelte che
sono state fatte sul sistema di radioassistenza, indirizzandosi
verso un sistema di tipo satellitare, abbiamo dei costi di
infrastrutturazione e di gestione sicuramente minori rispetto ad un
impianto tradizionale. È un sistema che richiederà più tempo per
essere messo a punto, ma è il sistema del futuro ed è anche un
sistema economicamente molto più conveniente, quindi la
ricalibrazione fatta del capitolo di spesa non intacca minimamente
quelle che sono le politiche di potenziamento della struttura.
Presidente Ha chiesto la parola il Presidente della Giunta,
Viérin Dino.
Viérin D. (UV) Sur la dernière question qui a été posée par
Monsieur Dujany, à savoir les 5.150.500.000 lires, de nouvelles
recettes que nous allons inscrire au budget de l'année en cours,
ces recettes sont dues et à la vente des actions de la Banque de la
Vallée d'Aoste au CAB, et à la vente des actions ATIVA, 1,70 pour
cent. Donc de la vente de ces actions nous avons 5 milliards de
recettes supplémentaires, que nous avons inscrites au budget.
Presidente Si passa all'esame dell'articolato. Sull'articolo 1
ha chiesto la parola il Consigliere Dujany.
Dujany (Aut) Per dichiarazione di voto, solo per dire che le
precisazioni fatte dall'Assessore ai lavori pubblici, che gioca
sulle parole, non convincono assolutamente perché non si tratterà
di asfalto, ma si tratta pur sempre di lavori di ammodernamento e
di realizzazione di opere stradali, quelle previste in 2,79
miliardi; è possibile da indicarsi in quella cifra proprio perché
viene meno il potenziamento dell'infrastruttura dell'aeroporto che
permette di recuperare 1,5 miliardi.
Per quel che riguarda invece i chiarimenti forniti dal
Presidente della Giunta, lo ringrazio.
Presidente Ha chiesto la parola l'Assessore ai lavori pubblici,
infrastrutture e assetto del territorio, Lavoyer.
Lavoyer (ADP-PRI-Ind) Per dichiarazione di voto. Chiaramente
voterò a favore di questo provvedimento, però non so il Consigliere
Dujany se vuole dare della disinformazione o cos'altro.
La variazione di bilancio in oggetto è uno spostamento per
quanto attiene l'Assessorato dei lavori pubblici di una cifra da un
capitolo all'altro, quindi non c'entrano niente fondi
dell'Assessorato dell'ambiente, dell'aeroporto.
È uno spostamento dal capitolo degli asfalti per una scelta ben
precisa che è quella di integrare il capitolo della strada
dell'Envers sull'intervento nel Comune di Aymavilles a seguito di
danni alluvionali che hanno asportato il ponte.
Mi pare una scelta mirata che va anche nella direzione di fare
un intervento qualificante per l'Amministrazione regionale, però
questo spostamento di somma non va assolutamente a danno di altri
tipi di interventi: è uno spostamento all'interno del capitolo
dell'Assessorato, in particolare dal capitolo degli asfalti per
creare la struttura di collegamento nel Comune di Aymavilles.
Presidente Ha chiesto la parola il Consigliere Perrin Joseph
César.
Perrin G.C. (UV) Puisque les habitants d'Aymavilles depuis de
temps immémorable avaient un pont qui les unissait à Champagnola
pour aller non seulement à Villeneuve, mais aussi sur leurs
propriétés de l'autre côté et, puisque le pont est tombé et les
Aymavillois n'ont plus l'habitude de passer le torrent à gué et vu
qu'on prévoit ici la reconstruction d'un pont, mon avis est
favorable.
Presidente Pongo in votazione l'articolo 1:
Presenti: 24
Votanti e favorevoli: 21
Astenuti: 3 (Dujany, Lanièce e Lanivi)
Presidente Pongo in votazione l'articolo 2:
Presenti: 24
Votanti e favorevoli: 21
Astenuti: 3 (Dujany, Lanièce e Lanivi)
Presidente Pongo in votazione l'articolo 3:
Presenti: 24
Votanti e favorevoli: 21
Astenuti: 3 (Dujany, Lanièce e Lanivi)
Presidente Pongo in votazione l'articolo 4:
Presenti: 24
Votanti e favorevoli: 21
Astenuti: 3 (Dujany, Lanièce e Lanivi)
Presidente Pongo in votazione l'articolo 5:
Presenti: 24
Votanti e favorevoli: 21
Astenuti: 3 (Dujany, Lanièce e Lanivi)
Presidente Pongo in votazione l'articolo 6:
Presenti: 24
Votanti e favorevoli: 21
Astenuti: 3 (Dujany, Lanièce e Lanivi)
Presidente Pongo in votazione l'articolo 7:
Presenti: 24
Votanti e favorevoli: 21
Astenuti: 3 (Dujany, Lanièce e Lanivi)
Presidente Pongo in votazione l'articolo 8:
Presenti: 24
Votanti e favorevoli: 21
Astenuti: 3 (Dujany, Lanièce e Lanivi)
Presidente Pongo in votazione l'allegato A:
Presenti: 24
Votanti e favorevoli: 21
Astenuti: 3 (Dujany, Lanièce e Lanivi)
Presidente Ci sono alcune correzioni formali da apportare che
sono:
- articolo 2, comma 2, sostituire la cifra 13 con la cifra
3;
- articolo 2, comma 5, correggere la parola "agricoltura";
- articolo 2, comma 11, sostituire la cifra 5 con la cifra
35.
Pongo in votazione la legge nel suo complesso:
Presenti: 24
Votanti e favorevoli: 21
Astenuti: 3 (Dujany, Lanièce et Lanivi)
Il Consiglio approva
