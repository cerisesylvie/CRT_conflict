Classificazione
CONSIGLIO REGIONALE
Attività consiliare d'aula



Oggetto del Consiglio n. 737 del 9 ottobre 2014 - Resoconto
OBJET N° 737/XIV - Communications du Président du Conseil
régional.
Presidente -
Punto 1 all'ordine del giorno.
Je vous communique que les projets de loi suivants ont été
déposés à la Présidence du Conseil:
- Projet de loi n° 37 présenté par le Gouvernement régional le
29 septembre 2014: "Modificazioni alle leggi regionali 9 febbraio
1995, n. 4 (Elezione diretta del sindaco, del vice sindaco e del
consiglio comunale) e 7 dicembre 1998, n. 54 (Sistema delle
autonomie in Valle d'Aosta)" à l'examen de la I
e
Commission;
- Projet de loi n° 38 présenté par le Gouvernement régional le
30 septembre 2014: "Disposizioni per la partecipazione della
Regione autonoma Valle d'Aosta-Vallée d'Aoste all'iniziativa Expo
Milano 2015" à l'examen de la II
e
et de la
IV
e
Commissions;
- Projet de loi n° 39 présenté par le Gouvernement régional le 7
octobre 2014: "Revisione della disciplina regionale concernente la
concessione di agevolazioni. Modificazione di disposizioni
regionali";
- Projet de loi n° 40 présenté par le Gouvernement régional le 7
octobre 2014: "Modificazioni alla legge regionale 17 marzo 1992, n.
9 (Norme in materia di esercizio di uso pubblico di piste da
sci)".
Une proposition d'acte administratif a été également
déposée:
Rafforzamento finanziario del Resort e Casinò di Saint-Vincent
in carico alla Finaosta S.p.A. di sottoscrivere in nome e per conto
della Regione l'aumento di capitale della Casino de la Vallée
S.p.A. à l'examen de la IV
e
Commission.
Je vous informe aussi qu'à partir du 24 septembre les réunions
suivantes ont eu lieu:
Bureau de la Présidence: 2
Conférence des Chefs de groupe: 1
I
e
Commission: 1
II
e
Commission: 3
III
e
Commission: 1
IV
e
Commission: 2
V
e
Commission: 4
Petizione popolare. L'Ufficio di Presidenza, nella sua riunione
di mercoledì 7 ottobre, ha deliberato la ricevibilità e
l'ammissibilità della petizione popolare, sottoscritta da 71
commercianti ed operatori economici della città di Aosta, per
richiedere la garanzia di un riconoscimento economico per i danni
subiti dalla realizzazione della rete di teleriscaldamento. È stato
altresì deciso di trasmettere la petizione per i chiarimenti
necessari per l'istruttoria del caso al Presidente della Regione,
in quanto legale rappresentante della Regione, all'Assessore alle
attività produttive, energia e politiche del lavoro, in quanto
competente in materia di risparmio energetico e sviluppo delle
fonti rinnovabili, e all'Assessore al turismo, sport, commercio e
trasporti, in quanto competente in materia di commercio, e alla IV
Commissione consiliare "Sviluppo economico".
Assemblée régionale Europe de l'APF. Une délégation du Conseil,
composée par moi-même, par les Conseillers Chantal Certan et
Stefano Borrello, membres de la section valdôtaine de l'Assemblée
parlementaire de la francophonie, a participé aux travaux de
l'Assemblée régionale Europe de l'APF qui s'est tenue à Varsovie le
29 et 30 septembre derniers. L'Assemblée a approuvé un ordre du
jour portant sur l'apprentissage et la pratique du français, visant
aussi à promouvoir toutes les opportunités qui peuvent résulter de
l'appartenance à l'espace économique francophone. Copie de la
documentation est à la disposition des Conseillers.
CALRE. Il 2 ottobre scorso, a Milano, ho partecipato a una
riunione del gruppo di lavoro "Sussidiarietà" della Conferenza
delle Assemblee legislative regionali europee. L'incontro rientrava
nell'ambito di un percorso che ha portato i vari Parlamenti
regionali a riflettere su un approccio politico e culturale del
principio di sussidiarietà, condividendo l'idea che le Regioni e le
Assemblee regionali debbano svolgere un ruolo più incisivo nella
costruzione della politiche europee e di un'Europa che parta dal
basso, dai cittadini e dai territori.
Conferenza dei Capigruppo. Su indicazione unanime dei Capigruppo
nella riunione della Conferenza dei Capigruppo di ieri, verrà
trasmessa nella giornata di oggi a tutti i Consiglieri la nota
della sezione di controllo della Corte dei conti con la quale non è
stata fornita puntuale risposta alla richiesta di chiarimenti in
ordine ad una spesa imputabile ai fondi dei gruppi consiliari,
formulata da un gruppo.
Sempre nella riunione di ieri, la Conferenza ha deciso di
rinviare a lunedì 13 ottobre, alle ore 12, la scadenza per il
deposito degli atti di sindacato ispettivo in vista del Consiglio
regionale del 22 e 23 ottobre. Conseguentemente, la convocazione
del medesimo partirà mercoledì 15 ottobre e non martedì 14 ottobre.
Grazie colleghi.
Qualcuno sulle comunicazioni?
Punto 2 all'ordine del giorno: "Communications du Président de
la Région". La parole au Président de la Région.
Rollandin (UV) -
Merci Président. Bonjours à toutes et à
tous...
Presidente
- ...chiedo scusa,
collega Laurent
Viérin, siamo ancora sul punto 1? Allora la parola al collega
Bertschy.
Bertschy (UVP) -
Merci Monsieur le Président.
Scusate per l'interruzione, ma vorremmo solo capire, rispetto al
noto tema con il quale ci siamo lasciati a fine luglio, come
intendono procedere i gruppi dell'Union Valdôtaine e della Stella
Alpina, se l'argomento legato alla Presidenza del Consiglio verrà
affrontato al punto 4 - e quindi lo sappiamo e faremo le nostre
valutazioni al riguardo - o se ci sono altre procedure, ecco;
semplicemente per capire qual è l'intervento e quali saranno anche
le comunicazioni che ci verranno date.
Presidente -
La parola al collega Farcoz.
Farcoz (UV) -
Sì, buongiorno, e grazie Presidente.
Sì, secondo me andrebbero in qualche modo divisi i due temi,
ovvero l'elezione della Vicepresidenza con il problema della
Presidenza. Come già ricordato la volta scorsa, sul problema della
Presidenza avevamo ribadito appunto che, con quel documento
consegnato con 17 firme, noi ridavamo la fiducia al nostro
Presidente, e pertanto lo invitiamo a rimanere al suo posto.
Presidente -
Altri? La parola al collega Borrello.
Borrello (SA) -
Grazie Presidente, e buongiorno a tutti i
colleghi.
Non sto a ripetere quella che era l'analisi politica più di
carattere generale che avevamo fatto già nella seduta di fine
luglio e poi ripreso nell'ultima seduta di settembre. Abbiamo già
detto - e l'abbiamo già citato all'interno di questo Consiglio -
della presenza di un documento firmato da tutta la maggioranza che
riconferma la totale fiducia al Presidente del Consiglio Marco
Viérin. Di conseguenza, siamo qui, in questo momento, a nome della
Stella Alpina - e ringrazio il collega dell'Union Valdôtaine che
l'ha fatto per il suo gruppo politico -, a riconfermare piena e
totale fiducia al Presidente Marco Viérin, anche in virtù della
necessità di avere una figura rappresentativa che ricopra questo
ruolo apicale importantissimo e istituzionale all'interno
dell'assise regionale. Vi ringrazio per l'attenzione. Spero di aver
dato una risposta definitiva rispetto a questo tema che riteniamo
sicuramente importante dal punto di vista politico.
Presidente -
La parola al collega Donzel.
Donzel (PD-SIN.VDA) -
Sì, grazie Presidente.
Ho verificato che il collega Bertschy non volesse intervenire
subito lui...ma sono alquanto sorpreso che se il collega Bertschy,
appunto, non sollevava questa questione, si faceva finta di nulla e
si procedeva come se nulla fosse sulla base di un misterioso
"documento", che non è stato illustrato in questa sede e non è
stato oggetto di alcun dibattito! Francamente io vorrei capire se
questo è il vostro dibattito, un documento misterioso che non viene
neanche presentato e qualificato per tale in aula...io naturalmente
chiedo poi di nuovo la parola e chiedo di intervenire nel merito, a
questo punto, se questo è il vostro modo di condurre una
discussione così delicata! Perché io non penso che si possa dire:
"cominciamo a sfangare volta per volta, cominciamo a togliere via
il problema del Vicepresidente, poi vediamo", passa un altro mese e
"vediamo cosa succede" e poi, dopo due mesi, ci dite: "ma sì, tutto
sommato non ha dato granché fastidio la Presidenza di Marco Viérin,
lasciamola lì com'è"...io non penso che le questioni politiche che
sono in campo e che sono connesse a una sfiducia si possano
affrontare in questo modo! Se siete una maggioranza qualificata,
per definirvi tale...cosa che io ho dichiarato pubblicamente, non è
un segreto, ritengo che non ci sia una maggioranza in quest'aula,
ritengo che non ci sia, che si proceda giorno per giorno, un po'
con delle affermazioni estemporanee degli Assessori, in
commissione, per cui prendono posizione nelle stanze segrete contro
le decisioni del Governo di cui fanno parte, o perlomeno con dei
continui
distinguo
che io non riesco francamente a capire,
perché se uno fa parte di un Governo, i
distinguo
li fa
pubblicamente...che i cittadini sappiano quali sono le posizioni
dei nostri Assessori in aula, non che dicano: "ah, ma questa cosa
me l'ha imposta il Presidente, su quest'altra io non c'entro
niente, su questa io ho dei dubbi"...ma questo è un'assenza palese
di maggioranza!
Intorno alla questione della Presidenza del Consiglio si gioca
la qualificazione o meno della maggioranza, quindi non è un fatto
personale nei confronti del collega Marco Viérin, si tratta di
discutere se quest'aula ha una maggioranza o meno. Voi avete fatto
un fantomatico documento di sostegno a una persona, ma qui è in
discussione se c'è la maggioranza o no, e, per quanto mi riguarda,
ogni giorno, nei lavori di commissione, negli atti che vengono
proposti, si ha la netta sensazione che questa maggioranza non ci
sia! Caso clamoroso, un Governo che, dopo aver detto che c'era un
accordo politico rispetto alla legge elettorale comunale per cui le
forze politiche potevano anche esprimere delle loro sensibilità,
presenta una legge a livello di Governo regionale, quindi
interviene non come forze politiche...dopodiché, al mattino,
scopriamo che la Stella Alpina non la pensa come il
Governo...allora, fa parte di questa maggioranza o non ne fa parte?
Perché chiunque...purtroppo i cittadini non sono degli addetti ai
lavori, eleggono dei Consiglieri perché si occupino di queste
questioni tecniche, ma è una questione politica la legge elettorale
comunale! Può un Governo presentare una legge in cui la componente
fondamentale per sostenere questo Governo, la Stella Alpina, la
pensa esattamente diversa dal Governo? Allora, Baccega e Marquis
fanno parte della Stella Alpina o giochiamo al "no, ma su questa
cosa...", cioè, a seconda dei turni, un giorno Marguerettaz è
dell'Union, un giorno non è dell'Union, l'Assessore Fosson è
dell'Union, non si sa...questo non è un modo serio di procedere,
sta portando allo stallo la politica in Valle d'Aosta, con
gravissime, gravissime conseguenze, perché non c'è una discussione
politica seria e trasparente sui problemi dei cittadini.
Presidente -
La parola al collega Bertschy.
Bertschy (UVP) -
Sì, direi: meno male che ci siamo posti
il problema di chiedere come si intendeva procedere, perché
altrimenti un fatto che politicamente ha preso ore di discussione
qui e pagine di giornali e di interviste da parte del Presidente al
quale è stato rivolto l'invito di dimettersi da parte del Consiglio
regionale, durante l'estate, sarebbe stato risolto un po' alla
chetichella, con un documento firmato in una stanza parallela a
quella del Consiglio regionale e comunicato in Consiglio regionale,
dove invece è stato votato un documento che chiede e invita il
Presidente del Consiglio a dare le dimissioni perché non garante,
in una certa fase di discussione politica, del lavoro dei
Consiglieri... Ci stupiamo che pensiate di risolvere il problema in
questo modo qua, ecco!
Se la maggioranza (come ritiene, immagino), presentando questo
documento vuole andare avanti e vuole dimostrare di essere in grado
di procedere...il Presidente del Consiglio, anche per l'orgoglio
che come persona ha dimostrato di avere in quest'aula, si dimette,
rimette il mandato all'aula in una maniera molto trasparente, a
dimostrazione della serenità che i 18 Consiglieri che hanno firmato
il documento di sostegno hanno nel riportare il Presidente del
Consiglio su quel banco, ecco! Altrimenti la politica è tutta una
finzione, tutto un sistema di essere o non essere e coprirsi a
seconda di dove si è, e se vogliamo ripartire...15 giorni fa,
abbiamo approvato, e con soddisfazione, il fatto che il movimento
dell'Union Valdôtaine avesse lanciato due segnali importanti: che
la maggioranza così non può procedere e con un invito ad aprire un
tavolo di discussione con le altre forze politiche. Poi ci sono
stati 15 giorni di grandi chiacchierate, quelle che interessano
forse le persone nella loro singolarità, ma non interessano invece
i progetti politici. Queste "chiacchierate", se poi voi le
riconducete a un documento nascosto, non ci trovate come Union
Valdôtaine Progressiste, ma forse fate anche in modo che ci si
ritrovi in tre minuti come forze di opposizione per decidere poi
cosa fare veramente. O siamo seri quando annunciamo alla comunità
delle cose, coi nostri rappresentanti politici, e qui, in Consiglio
regionale, o sennò decidiamo ognuno liberamente che partita fa,
però non pensate di poter venire fuori con un documento che non ha
l'approvazione del Consiglio regionale, ma in termini politici,
perché sappiamo tutti che il Regolamento del Consiglio oggi non
prevede le dimissioni del Presidente del Consiglio! Lo sappiamo
tutti, è l'unica figura che all'interno del Regolamento non ha
ancora la possibilità di essere sfiduciata, perché prima o poi,
magari, affronteremo anche quell'argomento lì...
Quindi politicamente, "politicamente" decidete se avete la forza
di procedere, come procedere, magari è anche un bagno di salute,
chi lo sa? ripartite ancora più volentieri di prima...ma non se ne
viene fuori da questa vicenda, se non con la trasparenza che ci
deve essere! Tra un po' diremo che la Vicepresidente si deve
dimettere perché è stata eletta attraverso il sostegno forse di chi
avrebbe potuto a questo punto qua esprimere un proprio candidato,
così avremmo composto l'Ufficio di Presidenza con ancora più
rappresentanti da parte nostra...si dimette, siete pronti ad
affrontare l'elezione di un Vicepresidente e non siete pronti ad
affrontare l'elezione di un Presidente? Ma che gioco strano state
facendo? Qual è il problema che vi fate, se non avete paura dei
vostri 18 voti? Ripartite decisi! Presidente, uno scatto
d'orgoglio, e vediamo che questa vicenda si chiuda una volta per
tutte e si possa lavorare!
Presidente -
La parola alla collega Morelli.
Morelli (ALPE) -
Merci Président.
Partirei dalla sintetica affermazione del collega Farcoz che ha
evocato il problema della Presidenza...rileviamo quindi che c'è "un
problema della Presidenza". Capiamo l'imbarazzo dei Capigruppo di
maggioranza che si sono trovati a dover raffazzonare un intervento
all'ultimo, perché evidentemente non intendevano affrontare "il
problema della Presidenza", il loro intervento, quello che è stato
sollecitato dall'opposizione, dal collega Bertschy.
Credo che non possiamo accontentarci delle dichiarazioni così
sintetiche e un po' superficiali anche dei Capigruppo di
maggioranza, non possiamo accontentarci, il Consiglio regionale non
può accontentarsi di due dichiarazioni così e, secondo me, non
dovrebbe neanche accontentarsi il Presidente Marco Viérin. Noi, di
certo, non ci accontentiamo dell'annuncio di un documento firmato
da 17 persone di cui non abbiamo mai visto traccia. Noi riteniamo
che, in risposta ad un atto del Consiglio regionale, votato a
maggioranza, ci debba quantomeno essere un atto di fiducia nei
confronti del Presidente, palese, chiaro, che ribadisce che questa
maggioranza ripone la sua fiducia nel Presidente Marco Viérin, e
quindi ribadisce la sua fiducia in questo Governo, nei suoi metodi,
nei suoi modi, nelle persone...che sia qualcosa di chiaro,
comprensibile a tutta la comunità valdostana, perché dei
rumor
della politica credo che i cittadini siano un po'
stanchi!
Crediamo che sia necessario un atto che non dia adito ad
interpretazioni; altrimenti, se così non è, se questa maggioranza
non addiviene a questa dichiarazione palese e condivisa da tutti,
di cui tutti poi si prendano le responsabilità, allora si riconosca
che questa maggioranza è in crisi, e questa maggioranza deve aprire
la crisi se vuole dare soluzione al problema, che non è solo il
problema della Presidenza, ma è un problema molto più generale,
molto più grave, molto più serio. Noi crediamo che una maggioranza
che si definisce tale debba procedere in questo senso: con estrema
chiarezza e senza fraintendimenti. Ciascuno si prenda le sue
responsabilità.
Presidente -
La parola al collega Cognetta.
Cognetta (M5S) -
Sì, grazie Presidente. Buongiorno a
tutti.
Mi associo anch'io a quanto già detto dai colleghi rispetto a
questa vicenda. Lo traduco soltanto per chi, magari come me, a
volte non ha chiaro il politichese. La questione non è tanto su di
lei, Presidente Marco Viérin, la questione qui è un'altra, e cioè:
o si comincia a capire con chi fare la nuova maggioranza oppure
questo discorso andrà avanti sempre. Forse la questione è ben
diversa, come ponevano già i miei colleghi. Dovete ad un certo
punto capire che non siete più 18, scendere a patti con qualcuno,
con un qualsiasi...diciamo gruppo, o persone, o Consiglieri, e fare
una nuova maggioranza. Perché questo è il nocciolo della questione,
è inutile che ce la stiamo a raccontare, no? Quindi muovetevi,
perché tanto non siete più 18! A questo punto fate quello che
dovete fare e andiamo avanti! La gente non sopporta più di vedere
questa manfrina, come non lo sopportiamo più neanche noi due! È
vero che noi due non contiamo assolutamente nulla, ma non è questo
il punto...il punto è che là fuori, come dice qualcuno, qui sta
andando a catafascio tutto e voi continuate a girare sulle
questioni, così...non siete più 18, fatevene una ragione, aprite un
benedetto tavolo politico, un discorso, fate come ritenete,
trovatevi in cantina, vedete voi qual è la questione che potrebbe
permettere la soluzione di questo problema e risolvetelo per il
bene della Valle d'Aosta, di cui vi riempite sempre tanto la bocca!
Sono stato chiaro? Grazie.
Presidente -
Grazie Cognetta. Altri? Non vedo altri...
Punto 2 all'ordine del giorno...ho chiesto se ci sono altri,
collega Laurent Viérin!
Viérin L. (UVP) -
Sì, Presidente, quando lei chiedeva se
c'erano altri noi pensavamo che intendesse sé stesso, ecco, perché
ci aspettavamo che almeno per rispetto nei confronti di quest'aula,
dei colleghi che sono intervenuti, anche dei colleghi di
maggioranza, intesi come noi tutti Consiglieri, lei almeno
intervenisse per dire, da un punto di vista anche della persona,
come intende porsi nei confronti dell'aula che lei rappresenta e
che presiede.
Questa mattina presto, sono andato a rileggermi il dibattito di
quest'estate, perché rinfrescarsi la memoria fa sempre bene e devo
dire che il dibattito è stato abbastanza articolato su un ordine
del giorno che è stato approvato...neanche con 18 voti, ma con 19
sì, con 19 sì, che invitava alle immediate dimissioni del
Presidente del Consiglio, immediate... Allora, noi crediamo che da
un punto di vista delle forze politiche e dei colleghi presenti in
quest'aula, siamo stati molto tolleranti. Quest'estate, la pausa
estiva doveva servire per cercare di ricomporre quella che è una
maggioranza che - come altri hanno detto - secondo noi non ha più i
numeri, ed è stato dimostrato in questa legislatura. Abbiamo anche
soprasseduto alle richieste della maggioranza dell'ultima seduta,
perché noi avevamo inteso che questo doveva essere un momento per
chiarire certe posizioni e noi avevamo anche dato disponibilità a
discutere intanto sui temi per poi affrontare questa questione...ma
se oggi la questione non veniva sollevata dal collega Bertschy, si
procedeva tranquillamente e lei continuava a ignorare - "lei"
inteso come figura istituzionale di Presidente del Consiglio -
questo invito.
E allora noi, oggi, le chiediamo Presidente, al di là di tutte
le considerazioni politiche che possono essere state fatte dai
colleghi della maggioranza che le hanno riconfermato una fiducia su
un documento che nessuno ha visto, con 17 firme, e che non
abbiamo...secondo noi, ecco...che non abbiamo inteso come valenza
politica, proprio perché quest'aula si è espressa in un certo
senso...è la stessa aula che ha approvato la restituzione del
premio dell'Amministratore unico della Casa da gioco che poi,
sistematicamente, non l'ha restituito nei tempi e come il Consiglio
lo aveva chiesto, malgrado anche le sollecitazioni del Presidente
del Consiglio dell'epoca e, a quanto pare, anche del Governo, non
ha dato corso alle dimissioni della dirigenza del Casinò che questo
Consiglio aveva approvato...e sulla questione delle dimissioni
della Giunta avevamo la questione tecnica della mozione di
sfiducia. Questo per dire che questo Consiglio continua a
deliberare azioni che poi non vengono attese da un punto di vista
della sequenzialità e noi crediamo che sia grave, ma molto più
grave è che un'aula sfiduci il proprio Presidente dell'aula, il
proprio Presidente del Consiglio, che lo inviti a dimettersi, e che
questo faccia finta di niente!
Quindi noi poniamo questa questione, Presidente, con garbo, ma
la invitiamo almeno a dirci che cosa lei intende fare nei confronti
di quest'aula, perché lo avevano detto altri colleghi: noi crediamo
che quel documento, che nessuno ha visto e in cui vi sono 17 firme
che contraddicono il voto che è arrivato qui, in quest'aula, prima
della pausa estiva, sia qualcosa che secondo voi non conta. Allora,
da un punto di vista politico la riflessione è profonda e aperta.
Noi crediamo che lei, per rispetto a quest'aula, debba almeno,
"almeno" darci delle giustificazioni. Se lei crede che quel
documento sia sufficiente a riconfermare una fiducia, che è una
fiducia parziale per un Presidente del Consiglio, che dovrebbe
essere garante di tutti, ecco, noi questo non lo condividiamo! La
figura istituzionale del Presidente del Consiglio deve garantire
tutti noi, non solo le persone che l'hanno sfiduciata e che le
hanno riconfermato la fiducia, ma tutti noi. Quindi continuiamo,
malgrado tutti i proclami, ad avere questa situazione di stallo,
che non volete vedere e lei in particolare, oggi, Presidente, è un
po' oggetto di questo dibattito.
È chiaro che poi non possiamo chiedere alla gente la fiducia nei
confronti della politica, perché la gente ci dice: "ma che cosa
state a fare in Consiglio, ore di discussioni, palline nere,
palline bianche, votate delle cose e il giorno dopo è tutto come
prima?", e se la prende anche con l'opposizione e dice: "voi a cosa
servite? tanto fanno quello che vogliono"! E lì nasce la sfiducia
nei confronti delle istituzioni e della classe politica...e poi
andiamo nelle scuole a parlare di "democrazia"? E poi la Presidenza
del Consiglio organizza la Scuola di democrazia? Ma le regole della
democrazia sono che quando uno non ha più i numeri, quando è
sfiduciato dalla sua stessa aula, almeno per dignità si dimette!
Poi, forse, si può ricomporre una frattura politica con nuovi
orizzonti, con gli stessi orizzonti, con quello che la politica
deciderà di fare, ma almeno, Presidente, lei dica qualcosa nei
confronti di quest'aula! Ha continuato a convocare l'Ufficio di
Presidenza, le manifestazioni, ha presieduto come se fosse ancora
Presidente del Consiglio...per quanto ci riguarda non è più
Presidente del Consiglio, perché la sua stessa aula l'ha
sfiduciata!
Presidente -
Altri? Non ci sono altri? Punto 2 all'ordine
del giorno. Bertschy, terzo intervento...prego.
Bertschy (UVP) -
Non è un intervento, ma una mozione
d'ordine. Chiedo una sospensione per una riunione dei gruppi di
opposizione.
Presidente -
Sospensione accordata.
Si dà atto che la seduta è sospesa dalle ore 9,35 alle ore
9,56.
Viérin M. (Presidente)
- Riprendiamo i lavori, è finita
la sospensione. C'è qualcuno che chiede la parola? La parola al
collega Bertschy.
Bertschy (UVP) -
Sì, grazie.
Intanto prendiamo atto che avete succhiato le ruote della
minoranza con la sospensione e vi siete fatti, anche voi, un
momento di confronto; abbiamo chiesto se in termini di Regolamento
è regolare, ma non è codificato, e quindi accettiamo questo
comportamento politico. Chiederei, a nome dei gruppi di
opposizione...quello che ci siamo detti è che assolutamente non
intendiamo allungare questo dibattito, però vogliamo anche esser
molto chiari con voi... Riguardo al documento politico che avete a
sostegno, vi chiediamo (e pretendiamo), per rispetto dell'aula,
delle istituzioni che lei rappresenta, del nostro ruolo, del
rispetto che questo Consiglio deve avere per tutti, vi chiediamo
che quel documento diventi un documento politico da portare in
quest'aula al più presto e, se possibile, già alla ripresa dei
lavori questo pomeriggio, in modo che ci sia chiarezza sulle
posizioni politiche che sono in campo.
Noi abbiamo presentato un documento politico per invitarla alle
dimissioni. Chiediamo che se la maggioranza intende andare avanti,
che vada avanti con un documento politico da riportare in
quest'aula, da sostenere in quest'aula e da votare in quest'aula.
Rispetto a questo pretenderemmo, senza usare l'arroganza del verbo,
però pretenderemmo in questo momento una risposta.
Presidente -
La parola al collega Borrello.
Borrello (SA) -
Sì, ringrazio il collega Bertschy di aver
riassunto quello che è stato il tema del vostro incontro e
ringrazio anche per le tempistiche, perché avete "definito a
livello temporale" la ripresa pomeridiana. In ogni caso, a nome
della maggioranza, chiediamo ancora un attimo di sospensione per un
confronto interno.
Presidente -
La sospensione viene accordata.
Si dà atto che la seduta è sospesa dalle ore 9,59 alle ore
10,32.
Viérin M. (Presidente)
- Riprendiamo i lavori a seguito
della sospensione. Chi chiede la parola? Il collega Borrello.
Borrello (SA)
- Grazie Presidente. Ancora per una mozione
d'ordine. Chiedo la disponibilità dei Capigruppo per un confronto
nell'immediato, quindi una nuova sospensione. Grazie.
Presidente
- Chiedo scusa, collega Borrello, ha chiesto
una sospensione per una riunione di Capigruppo? Si sospende per una
riunione dei Capigruppo.
Si dà atto che la seduta è sospesa dalle ore 10,32 alle ore
10,59.
Viérin M. (Presidente)
- Riprendiamo i lavori. Chi chiede
la parola? Abbiamo fatto una sospensione per i Capigruppo. La
parola al Presidente della Regione.
Rollandin (UV)
- Si, grazie Presidente.
Questi momenti di sospensione dei gruppi e della Conferenza dei
Capigruppo hanno permesso di fare un po' il punto di questa
situazione che è stata illustrata nei precedenti interventi.
Ora, per quanto riguarda la scelta che era stata citata, cioè
quella di portare il documento che a suo tempo - questo documento è
del 30 luglio - era stato fatto a sostegno del Presidente del
Consiglio, che è un documento sicuramente non segreto, è un
documento che aveva quel significato di dire che c'era questo
sostegno al Presidente, noi, rispetto a questa proposta che viene
fatta di portare in discussione quel documento, oggi, in aula,
vorremmo fare alcune osservazioni e precisazioni di natura
politica. Noi abbiamo, durante questo periodo, fatto una serie di
valutazioni sulla situazione che ha avuto delle evoluzioni, sia nel
periodo estivo che in precedenza, la presentazione di documenti
che, in qualche modo, portavano ad indicare la via di un percorso
che tenesse conto dell'esigenza di riposizionare alcune cose e
rivedere alcuni aspetti. Questo è stato un punto che è stato
analizzato anche dalla maggioranza, che ha ritenuto utile e
necessario attivare una fase in cui ci sia la possibilità per le
forze politiche di parlarsi - naturalmente dove c'è la
disponibilità, bisogna che ci sia per colloquiare, per trovare
degli accordi bisogna che ci sia una disponibilità - a partire
proprio dalle questioni più delicate e più importanti per arrivare
a verificare se ci sono le condizioni per trovare delle nuove
possibilità che diano a questo Consiglio la possibilità di lavorare
in modo più efficace, di avere quindi la capacità di trovare anche
soluzioni, magari più innovative e più performanti.
Credo che l'evoluzione a cui assistiamo a livello anche
nazionale, anche europeo, ci porti a dire che non è assolutamente
fuori luogo una riflessione approfondita su tematiche di tutto
rilievo che, di volta in volta, sono, sì, tematiche economiche che
hanno risvolti sociali importanti, ci sono delle situazioni che si
stanno creando... Come giustamente si è voluto fare una riflessione
e si farà in quest'aula sul dibattito politico a livello nazionale
sulle grandi riforme, credo che anche sia giusto fare una
riflessione corretta e puntuale su una serie di punti che diventano
impegnativi per il futuro della nostra Regione. Sotto questo
aspetto, quindi, noi riteniamo che sia questa una fase di
transizione che deve essere sfruttata con questo spirito. Quindi
oggi non è tanto essenziale ribadire quello che ho appena detto,
credo che sia molto più importante capire che in questa fase di
trasformazione o tutti troviamo la capacità di dialogo, che molte
volte è mancato...lo diciamo anche per noi, non lo dico per voi, lo
diciamo per noi...e, con questo spirito, trovare quella capacità di
confronto che però arrivi. Non è che qui stiamo cercando di
guadagnare tempo, lo voglio dire chiaro, perché non è quello lo
spirito con cui facciamo questa dichiarazione. Lo spirito con cui
facciamo questa dichiarazione è che è iniziata una fase di contatto
anche a livello...perché qui siamo espressione anche di movimenti e
partiti politici che, giustamente, devono trovare anche la loro
capacità, la loro forza di dare gambe ad un certo dialogo che è
iniziato.
Ora, questa credo che sia l'essenza della ragione per cui noi vi
chiederemmo di soprassedere a questo tipo di votazione; il
documento, per chi lo vuole vedere, è molto semplice, non è un
documento...come dico, era del 30 luglio, e aveva questo spirito
che giustamente è stato sottolineato. Oggi chiediamo di avere
questa disponibilità, in modo tale da poter vedere se c'è, se
traduciamo in fatti quello che ci diciamo molto spesso, perché
sennò dobbiamo prenderne atto e allora le conseguenze io non so
immaginarle, perché lo ribadisco qui: la soluzione del voto molte
volte è una non soluzione, mi permetto di dirlo, tenendo conto che
rimarrebbe lo stesso criterio, la stessa legge elettorale e tutto
il resto...sono discorsi che abbiamo già fatto, sono discorsi che
abbiamo già fatto anche così, per le vie brevi, ma credo che sia
l'apertura di un confronto serio alla base di una possibile
evoluzione nei rapporti tra queste forze politiche, sennò da qui
noi rimarremo sempre con delle fasi ambigue, delle fasi che hanno
dei lati che la gente non capisce, e quella è la preoccupazione di
tutti: di non essere capiti da chi poi deve essere in grado di
valutare quello che si fa e, se valutazioni devono essere fatte,
devono essere fatte alla luce del sole, con la possibilità di
spiegare perché si arriva a determinate conclusioni.
Con questo spirito chiudo l'unico punto serio - l'ho detto in
altre sedi - per cui abbiamo lavorato in poco tempo trovando una
conclusione: è la legge sui Comuni, c'erano due proposte e siamo
riusciti a trovare... Ci sono altri appuntamenti importanti anche
per leggi che riguardano le elezioni comunali che verranno fatte a
breve, sono discussioni importanti che vanno fatte con questo
spirito, le soluzioni si possono trovare. Io sono convinto che con
un po' di buona volontà c'è la possibilità di arrivare a delle
conclusioni che possano essere soddisfacenti per tutti. Non si
tratta di avere la rivendicazione di uno sull'altro, della
primogenitura, sono cose che non ci interessano, ciò che ci
interessa invece è la sostanza del cambiamento che ci deve essere
per dare contezza della possibilità di dare delle risposte in tempi
brevi, che siano possibilmente delle risposte le più condivise
possibili, in modo che il messaggio possa essere un messaggio
valido di rispetto dell'elettorato di tutti (quindi non faccio
distinzione per nessuno), dell'elettorato che, in qualche modo,
possa riconoscersi in quello che emerge, in quello che è il frutto
del lavoro di quest'aula. Grazie.
Presidente
- Grazie Presidente. La parola al collega
Bertschy.
Bertschy (UVP)
- La ringrazio Presidente, anche per
questo momento ulteriore di dibattito, ma credo che il momento sia
talmente importante in questa legislatura che meriti di uscire un
po' dalle regole che ci siamo dati con il Regolamento del
Consiglio.
Presidente, lei ha fatto dichiarazioni estremamente di buon
senso, come quelle che ci ha fatto nella riunione di poc'anzi,
nella Conferenza dei Capigruppo. Finalmente si prende atto che la
situazione straordinaria che la Valle d'Aosta vive non può essere
gestita con questi rapporti politici che, da inizio legislatura,
hanno messo in condizioni la maggioranza di non poter lavorare, di
non poter esprimere...diciamo le proprie direttive, ma soprattutto
ha messo in condizioni le opposizioni di esprimere, invece, tutta
la loro forza e tutta la loro azione propositiva. Ha fatto delle
dichiarazioni di estremo buon senso e mi rendo conto che è
difficile far uscire dalla sua bocca la parola: "la maggioranza è
finita". È chiaro che le dichiarazioni, sinteticamente, portano a
fare questo tipo di valutazione da parte nostra e immagino che, pur
non potendolo dire, ve ne rendiate conto, ecco.
Oggi non si tratta tanto di vincere una battaglia, ma di aprire
finalmente un tavolo di discussione, serio, tra persone che hanno a
cuore l'interesse della propria comunità, ognuno per le proprie
sensibilità, di aprire questi tavoli di confronti che sono stati
annunciati ma non ancora aperti. Lei, oggi, giustamente lo
ribadisce: che i movimenti che tanto amano annunciare, questa volta
si mettano a lavorare seriamente, che ci mettano nelle condizioni
di aprire i dossier più importanti, di fare delle valutazioni di
tipo politico, di garantire al Consiglio regionale di lavorare poi
con degli obiettivi più chiari.
Quindi la cosa che ci fa più piacere è che finalmente - come ho
potuto dire anche ai Capigruppo - si prende atto che la situazione
straordinaria che viviamo ha bisogno di un'organizzazione politica
e di una dimensione dell'approfondimento dei problemi completamente
diversa. Questi giorni che si apriranno dopo il Consiglio ci
permetteranno di valutare chi seriamente ha voglia di approfondire
questi argomenti e anche di valutare se potranno nascere progetti
politici differenti, o semplicemente percorsi che ci porteranno ad
essere più attenti, più capaci e più efficaci nell'azione di
governo della nostra comunità. Quindi non lo facciamo dire a lei,
lo diciamo noi: la maggioranza da oggi deve capire che siamo tutti
uguali qua dentro, che ci sono 6 gruppi che hanno pari dignità e
che, anche se c'è ancora un Governo che è giusto che ci sia perché
la conduzione dei temi va portata avanti, si apre una discussione
perché tutto questo possa finalmente aprire una pagina diversa a
questa legislatura.
Concludo, Presidente Marco Viérin, dicendo che oggi - ne abbiamo
parlato anche in una riunione di opposizione e in una Conferenza
dei Capigruppo - noi non chiederemo di procedere con l'approvazione
del documento, però vogliamo che tutto questo sia fatto in maniera
seria, che non si trascini il tavolo politico all'anno che verrà,
ma che, finito il Consiglio, si cominci veramente a lavorare perché
qualche cosa possa succedere già nei prossimi giorni e che, da qui
al prossimo Consiglio, si possano chiarire posizioni politiche,
perché altrimenti vorrebbe dire prendere tempo per mantenere
semplicemente le proprie poltrone. Grazie.
Presidente
- La parola al collega Chatrian.
Chatrian (ALPE)
- Sì, grazie Presidente.
Presidente Rollandin, apprezziamo lo sforzo che lei oggi fa,
davanti a tutti noi, davanti a quest'aula e, soprattutto, davanti a
tutti i cittadini valdostani. Da una parte, lei ci dice che oggi
dobbiamo soprassedere a questo documento...giustamente, perché
diciamo che questo suo passaggio è quello che noi riteniamo forse
il più importante, quello che oggi lei ha annunciato. Traduciamo in
fatti quello che ci diciamo. Lei capisce perfettamente che, per
tradurre in fatti quello che ci diciamo, dobbiamo essere molto
chiari e forse, mai come in questo momento, essere schietti e dire
a tutto il popolo valdostano che si chiude una fase e si apre una
nuova fase. In seconda battuta, prendo sempre una frase che lei ha
citato: "apertura di un confronto alla luce del sole". Ecco, noi
sottoscriviamo "alla luce del sole": alla luce del sole su
qualsiasi dossier, documento...perché noi non immaginavamo questo
suo primo sforzo, oggi, e quindi, nelle sue dichiarazioni ci
eravamo preparati su tutta una serie di dossier, proprio dossier
dove la luce non c'è, dove la luce è cupa e dove le altre province
sono più avanti di noi.
Lei ben sa che, in questo momento che noi stiamo discutendo, la
Provincia di Trento e la Provincia di Bolzano sono in trattativa,
oggi, questa mattina, con il Sottosegretario, con...sì, sì,
immagino con Delrio. È proprio di ieri l'annuncio del Presidente
della Provincia di Bolzano e l'annuncio del Presidente Rossi, della
Provincia di Trento, che hanno aggiornato gli Assessori sullo stato
della trattativa in corso tra Provincia di Trento e Bolzano con il
Governo nazionale. Sono talmente in trattativa che l'obiettivo di
questa trattativa è di impegnarsi a versare ogni anno una quota
fissa, come compartecipazione al risanamento del debito pubblico,
in prima battuta, e, in contropartita, si chiede a Roma la garanzia
dell'esenzione da altre manovre statali e da ulteriori prelievi
straordinari che potrebbero colpire le Regioni. Faccio questo
passaggio perché, per noi, questa è la vera condivisione e il vero
affrontare alla luce del sole i dossier, non può essere una fase di
transizione, Presidente Rollandin, ma, come dicevamo, dev'essere
una nuova fase e si deve chiudere da parte nostra una vecchia
fase.
Noi, ieri, probabilmente abbiamo già aperto...avete, la
maggioranza ha aperto una crisi già in V Commissione, ieri mattina,
perché abbiamo fatto i ragionamenti che lei oggi ha fatto in
quest'aula. Avevamo un'audizione sul G. B. Festaz e tutti insieme
abbiamo condiviso e abbiamo convenuto sul fatto che non potevamo
stare delle giornate e giornate come commissari a discutere dei 500
euro, con tutto rispetto, per un singolo dossier, ma che forse, una
settimana fa, la Giunta ha scaricato un atto di 60 milioni di euro,
60 milioni di euro reperiti senza condivisioni, senza confronto,
senza poter neanche confrontarci su tale portata, e l'appello da
parte di tutti i commissari era sulla confusione che si è creata
all'esterno. Allora c'è qualcuno che racconta frottole all'interno
del Consiglio regionale, che non ci sono più risorse, ma il Governo
regionale, senza nessuna condivisione e confronto con i commissari
dell'opposizione, scarica, reperisce 60 milioni liquidi...capisce,
Presidente, quando lei ci dice che traduciamo in fatti quello che
ci diciamo... Bene, mai come in questo momento, a nostro
avviso...lei prima citava la legge elettorale per quanto riguarda i
Comuni...io citerei la finanziaria, forse è la principale da
mettere nero su bianco, con tutte le carte scoperte, come mi sembra
i nostri
partner
della Provincia di Bolzano e della
Provincia di Trento che stanno mettendo in campo alla luce del
sole, dicendo, nero su bianco: "Abbiamo aperto una trattativa in
modo che ci impegniamo a versare ogni anno una quota fissa, ma non
vogliamo assolutamente delle manovre statali ed ulteriori prelievi
straordinari".
Questa nuova fase che ci auspichiamo può avvenire solo
attraverso nuovi metodi di lavoro, alla luce del sole e con tanta
trasparenza e, soprattutto, con un confronto reale, e termino
dicendo che a questo punto ci è sembrato proprio di capire che la
maggioranza non ci sia più; quindi la nuova fase deve essere
aperta, ma i valdostani devono saperlo in maniera diretta e
schietta. Grazie.
Presidente
- La parola al collega Donzel.
Donzel (PD-SIN.VDA)
- Grazie Presidente.
Presidente Rollandin, le do atto che, a nome di tutta la
maggioranza...quindi do atto anche ai colleghi Consiglieri che
questo riconoscere, in aula, la crisi oggettiva della maggioranza,
la fine di un percorso storico tra Union e Stella Alpina - in
termini di percorso da soli - da compiere per gestire la Valle
d'Aosta, è un fatto storico, molto importante, ecco, di grande
rilievo. Ho molto apprezzato che, nel ragionamento fatto, si
dicesse con chiarezza che si vuole finalmente iniziare un dialogo
serio, a partire dai contenuti...a partire dai contenuti, quindi
persone e numeri saranno eventualmente la conclusione di un dialogo
che le forze politiche apriranno sui contenuti. Forse, in questo
modo, i cittadini valdostani riusciranno di nuovo ad essere
partecipi di un percorso politico, di un processo politico,
potranno dire magari la loro sui contenuti e quindi essere
coinvolti in questo percorso. Io non lo vedo come un percorso che
riguarda soltanto i 35 del Consiglio regionale. Ho apprezzato anche
la schiettezza sul fatto che non possiamo perdere tempo e che
questa non è una perdita di tempo, non è una perdita di tempo
perché, dietro l'angolo, questo comportamento altrimenti ci
porterebbe inevitabilmente alle elezioni, che lei, correttamente,
non ha evocato esplicitamente, ma ha fatto ben capire che tante
altre soluzioni ormai non ci sono più, quindi o si trovano degli
accordi precisi su dei contenuti o, altrimenti, saranno altre le
strade che percorriamo.
Naturalmente, perché il dialogo ci possa essere, è stato
fondamentale per me che lei abbia indicato, alla fine, la parola
"cambiamento", perché, se un dialogo ci porta a fare di nuovo le
cose che abbiamo fatto fino ad oggi, è chiaro che questo dialogo
parte in modo virtuale ma non parte in modo concreto. Bisogna che
tutti, tutti, non solo noi del Partito Democratico, ma tutti
guardino a una prospettiva di cambiamento, cioè bisogna far capire
ai valdostani che lo
status quo
è impossibile, cioè non è
possibile che ognuno mantenga la sua posizione, perché poi ognuno
guarda l'altro, dicendo: "ma il privilegiato sei tu, ma il
privilegiato sei tu"...si sta girando in tondo e si ritorna al
punto iniziale, in cui se nessuno cambia nulla, nessuno cambia
nulla di sé stesso, è chiaro che questa situazione non è
sostenibile.
Indipendentemente da questo percorso, noi ribadiamo in
quest'aula - essendo anche parte di un partito nazionale - quello
che abbiamo sempre detto rispetto alla nostra disponibilità a
favorire i rapporti con gli omologhi piemontesi, a favorire i
rapporti con gli omologhi di Trento e del Friuli e a favorire anche
un rapporto con il Governo nazionale, con una distinzione
fondamentale rispetto a una forza politica che usò anche in
quest'aula questo tipo di percorso, cioè il PdL: che noi, per
questo tipo di lavoro (lei se lo ricorderà) nulla abbiamo mai
chiesto in cambio. Quello che noi chiediamo è di condividere i
contenuti, quindi nessun ricatto, nessuna forzatura, ma l'apertura
e la disponibilità confermata, indipendentemente da come
procederanno anche i tavoli di lavoro delle forze politiche, perché
davvero la situazione per Valle d'Aosta è difficile e mi fa piacere
che, avendo scritto queste cose durante tutta l'estate, finalmente,
insomma, con l'autunno, le mele sono mature e possiamo cogliere i
risultati di questo percorso.
Presidente
- La parola al Consigliere Cognetta.
Cognetta (M5S)
- Grazie Presidente.
Anch'io mi associo a quanto detto dai colleghi. Credo che
finalmente questa nuova fase possa anche sgombrare il campo da
tutta quella ridda di voci che si sono susseguite in questi ultimi
tempi rispetto a posizioni magari differenti all'interno
dell'opposizione; in alcuni casi sono stati semplici pettegolezzi,
ma altre volte, invece, erano semplicemente voci messe in giro ad
arte. Credo che invece un confronto politico serio e alla luce del
sole sia molto meglio di quello che è accaduto fino ad adesso;
soprattutto, così, riusciamo magari anche a fare qualcosa di più
concreto, come auspicavo già prima, e come auspichiamo noi da tanto
tempo...per il bene della Valle d'Aosta.
Noi, già in passato, ci siamo espressi a favore dei
provvedimenti che magari sono stati fatti da voi e che ci andavano
bene, in altre occasioni ci siamo espressi contro, anche magari in
contrasto con quanto fatto tra i 17. L'esempio che citava lei sulla
legge dei Comuni, ci ha visti infatti gli unici che hanno votato
con l'opposizione rispetto a quel provvedimento, perché non lo
vedevamo giusto, ma ciò non toglie che siamo sempre stati pronti a
collaborare e a discutere di tutti gli argomenti e a cercare di
apportare la nostra esperienza e la nostra visione. Quindi siamo
particolarmente...piacevolmente anche sorpresi di questa cosa.
Speriamo che non sia appunto, come detto, semplicemente un
passaggio per prendere tempo, anzi, ci auspichiamo effettivamente
che non lo sia, perché, insomma, ormai non c'è più tempo. Per fare
un esempio sul Casinò, con 60 milioni, di fatto prendiamo solo
tempo, non è che risolviamo il problema, no? ...per dirla in parole
semplici... E quindi anche noi saremmo pronti, in qualsiasi momento
ci venga chiesto, per risolvere tutti i problemi. Chiaramente noi
vorremo le nostre idee e le nostre azioni venissero valutate da
voi, come abbiamo sempre fatto, quindi speriamo che le cose possano
procedere.
Presidente
- Grazie collega Cognetta. Altri interventi?
Non vedo altre richieste. Passiamo al punto 2 all'ordine del
giorno.
