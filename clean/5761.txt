Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 184 del 25 novembre 1983 - Resoconto
OGGETTO N. 184/VIII - RATIFICA DI DELIBERAZIONI ADOTTATE
DALLA GIUNTA REGIONALE IN VIA D'URGENZA.
Oggetto n. 6172 in data 21 ottobre 1983:
Lavori
di allargamento della strada regionale Antey-Torgnon (6° tronco). -
Approvazione di perizia suppletiva. - Approvazione ed impegno di
spesa.
PRESIDENTE
: Ha chiesto di parlare il Con sigliere
Riccarand, ne ha facoltà.
RICCARAND (N.S.):
Questa è la prima di una serie di nove
deliberazioni di Giunta che riguardano perizie suppletive, tutte
quante proposte dall'Assessore Borbey in assenza del titolare
dell'Assessorato ai Lavori Pubblici, Assessore Chabod. Nel caso di
tre lavori si tratta della seconda perizia suppletiva, in un caso
addirittura della terza; complessivamente con queste perizie
arriviamo ad un miliardo e seicento milioni di perizie suppletive
contro un importo iniziale dei lavori previsto di ca. 2,5 miliardi,
quindi siamo ben oltre quella che è la soglia normale di una
perizia suppletiva di questa procedura. Il caso più macroscopico è
quello della deliberazione n. 6194 in cui avevamo un importo
iniziale di 106 milioni previsto e siamo arrivati con due perizie
suppletive ad altri 290 milioni, quindi cambiando completamente
quello che era lo stanziamento iniziale. Già in altre occasioni, in
questo Consiglio, da parte mia e di altri Consiglieri era stato
criticato questo uso abnorme delle perizie suppletive; non posso
che ripetere queste cose e non voterò queste perizie
suppletive.
PRESIDENTE
: Ha chiesto di parlare il Consigliere
Torrione, ne ha facoltà.
TORRIONE (P.S.I.):
A parte il fatto che condivido le
osservazioni del Consigliere Riccarand, vorrei però avere un minimo
di informazione in più. Posso capire perchè ho fatto anch'io
l'Assessore ai Lavori Pubblici al Comune di Aosta che nel corso
dell'esecuzione dei lavori siano necessarie delle perizie
suppletive perchè non è facile prevedere tutto; oppure ci si rende
conto che il progetto non è rispondente a quelle che sono le
esigenze dell'opera. Vorrei chiedere però ai due Assessori (visto
che abbiamo la possibilità di avere sia l'Assessore ai Lavori
Pubblici che l'ex Assessore): è possibile che questi progetti siano
così approssimativi che ogni volta si deve ricorrere alla perizia
suppletiva, quando poi questa - come diceva giustamente il
Consigliere Riccarand - in certi casi supera l'importo iniziale a
base d'asta? Voteremo là dove l'importo della perizia ci sembra
ragionevole, in questo caso su un importo di 195 milioni
l'approvare una perizia suppletiva di 60 milioni può anche essere
giustificato.
Obiettivamente si ha la sensazione che l'importo iniziale
relativo al progetto sia un fatto del tutto secondario, quella che
conta è poi la perizia suppletiva. L'impresa che concorre può fare
un ribasso di un certo tipo perchè dopo è ampiamente ricompensata
dall'arrivo a pioggia di perizie suppletive per importi che sono
uguali o superiori allo importo iniziale. Il nostro atteggiamento è
critico non per fare del moralismo peloso, ma perchè la cosa non
può diventare un metodo di amministrazione.
PRESIDENTE
: Ha chiesto di parlare il Consigliere Berti,
ne ha facoltà.
BERTI (Art. e Comm. Vald
.): Vorrei fare un'osservazione
ed una raccomandazione all'Assessore ai Lavori Pubblici. In ogni
adunanza del Consiglio abbiamo queste ratifiche di delibere di
Giunta con centinaia di milioni di perizie suppletive. E' chiaro
che abbiamo sempre le solite imprese che concorrono per questi
lavori, le quali abbassano il prezzo perchè sanno che
successivamente si è ormai adottata la prassi delle perizie,
addirittura del 100%.
Vorrei chiedere alla Giunta se non è possibile, con gli
strumenti ed il personale che ha, fare un capitolato e nell'arco di
un anno o due eseguire questi lavori con l'indice che è anche
previsto per i lavori ministeriali (sappiamo che può essere del
15-20%); mi pare che sia necessario cambiare questo sistema delle
perizie con centinaia di milioni di aumento. Mi pare che sia anche
una forma di concorrenza sleale fra queste stesse imprese che
concorrono a prendere questi lavori perchè sono sempre le stesse
imprese che fanno un ribasso d'asta fino al 30%, a scapito di altre
che non sanno che ci sono tutti questi sistemi per rivalutare
l'appalto.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA (P.C.I.):
Abbiamo notato in precedenti delibere
di Giunta che riguardano i lavori pubblici che in effetti, per una
serie di appalti, si sono usati metodi diversi da quello del
massimo ribasso. Ricordo che nel marzo scorso c'era stata una
discussione in Consiglio sul modo migliore per garantire la Regione
rispetto all'appalto di opere regionali. Il fatto di ricorrere
oltre che al metodo del miglior ribasso anche a qualcuno dei
differenti metodi proposti con la media, significa che almeno al
momento dell'appalto c'è stato uno sforzo di cambiare sistema, di
avere una più articolata possibilità da parte della Regione nella
scelta delle imprese.
Non è invece ancora intervenuto nessun cambiamento rispetto alle
perizie suppletive. Facendo delle osservazioni deliberazione per
deliberazione sembra quasi o di parlare ai sordi o di ripetersi e
diventa faticoso per il Consiglio; invitiamo la Giunta regionale a
ripensare, oltre al momento della licitazione o dell'appalto, anche
ad una revisione di questi metodi della perizia, perchè le
giustificazioni che possono reggere, possono anche essere viste in
forma differente. Prevedere dei lotti può significare diluire nel
tempo i pagamenti, essere più tempestivi nell'esecuzione delle
opere, però comporta altri rischi che è meglio tenere presenti
rispetto al fatto che le imprese su questa che è diventata una
prassi, possono giocare.
Ci auguriamo che l'Assessore Chabod faccia l'Assessore ai Lavori
Pubblici lui, non sia per sue assenze sostituito da altri.
PRESIDENTE
: Ha chiesto di parlare il Consigliere
Segretario Tamone, ne ha facoltà.
TAMONE (U.V.):
Sulla questione degli appalti vorrei solo
dire un proverbio che è italiano: "chi lascia la strada vecchia per
la nuova, sa quel che lascia ma non sa quel che trova". Credo che
avrei degli esempi classici da fare su questo argomento.
PRESIDENTE
: Ha chiesto di parlare lo Assessore al
Turismo, Urbanistica e Beni Culturali Borbey, ne ha facoltà.
BORBEY (D.C.):
Vorrei chiarire una cosa al Consigliere
Mafrica: le delibere le ha preparate l'Assessore ai Lavori Pubblici
Chabod con i suoi funzionari; venerdì mattina ha dovuto andare a
Roma (è partito giovedì sera) per cui il mattino seguente la
segretaria dell'Assessore Chabod mi ha portato in ufficio alle ore
9 meno 5, la fotocopia delle deliberazioni ed in Giunta è stato
deciso che presenterà le delibere dell'Assessore Chabod l'Assessore
Borbey, quelle dell'Assessore Rollandin l'Assessore Marcoz. Tutto
lì. Io ne ho già a sufficienza dell'Assessorato al Turismo,
Urbanistica e Beni Culturali!
PRESIDENTE
: Ha chiesto di parlare l'Assessore ai Lavori
Pubblici Chabod, ne ha facoltà.
CHABOD (D.C.):
Devo ringraziare il Consigliere Mafrica
che mi ha detto di fare L'Assessore.
Per quel che riguarda la strada Vignerosa-Verana di Champorcher,
era successo che il primo tratto finiva in un punto, in cui abbiamo
trovato molta acqua e se non si continuavano i lavori, questa
avrebbe rovinato quello che avevamo già fatto fino ad allora.
Dunque andando sul posto con i tecnici abbiamo deciso di finire
questo lavoro per risparmiare dei soldi.
E' vero, la perizia è un po' alta, ma certe volte purtroppo
capitano queste cose, proprio come capita che non si prevedono
degli sbancamenti nè dei muri da fare. Nel caso dei lavori i
proprietari si mettono a bisticciare, non si può più andare avanti
e siccome i terreni in Valle d'Aosta sono così pochi, cerchiamo di
tenere i muri più alti possibile per poter sfruttare il terreno al
di sopra. Voi sapete che con 10,20 o 30 milioni non è che si faccia
granché. Ad ogni modo c'è sempre la buona fede dell'Assessore,
ricordatevelo.
PRESIDENTE
: Ha chiesto di parlare il Consigliere
Torrione, ne ha facoltà.
TORRIONE (P.S.I.):
Riesce difficile rispondere
all'Assessore Chabod per una serie di motivi che non sto qui ad
elencare. Si chiede almeno l'impegno che si ponga fine a questo
metodo perchè non è possibile continuare così. Nel limite del
possibile, al suo buon cuore.
PRESIDENTE
: Metto in approvazione la ratifica della
deliberazione in oggetto:
ESITO DELLA VOTAZIONE
Presenti 31
Votanti 20
Favorevoli 19
Contrari 1
Astenuti 11 (Bajocco, Baldassarre, Berti, Breuvé, Cout, Dolchi,
Mafrica, Millet, Pascale, Tonino e Torrione)
Il Consiglio approva
Oggetto n. 6173 in data 21 ottobre 1983:
Lavori di ampliamento e sistemazione strada
Chatelard-Cheverel in Comune di La Salle. - Approvazione di perizia
suppletiva. - Approvazione ed impegno di spesa.
PRESIDENTE
: Metto in approvazione la ratifica della
deliberazione in oggetto:
ESITO DELLA VOTAZIONE
Presenti 31
Votanti 20
Favorevoli 19
Contrari 1
Astenuti 11 (Bajocco, Baldassarre, Berti, Breuvé, Cout, Dolchi,
Mafrica, Millet, Pascale, Tonino e Torrione)
Il Consiglio approva
Oggetto n. 6174 in data 21 ottobre 1983:
Lavori di sistemazione ed allargamento strada di accesso
all'Ospedale Geriatrico regionale (1° tronco) in Comune di Aosta. -
Approvazione di perizia suppletiva. -Approvazione ed impegno di
spesa.
PRESIDENTE
: Metto in approvazione la ratifica della
deliberazione in oggetto:
ESITO DELLA VOTAZIONE
Presenti 31
Votanti 20
Favorevoli 19
Contrari 1
Astenuti 11 (Bajocco, Baldassarre, Berti, Breuvé, Cout, Dolchi,
Mafrica, Millet, Pascale, Tonino e Torrione)
Il Consiglio approva
Oggetto n. 6175 in data 21 ottobre 1983:
Lavori
di costruzione della strada di Fey di sopra, in Comune di Perloz. -
Approvazione di perizia suppletiva. - Approvazione ed impegno di
spesa.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA (P.C.I.):
Noi voteremo questa perizia perchè, per
il momento, è la prima in termini ragionevoli. Abbiamo già discusso
in altre occasioni, è vero che la Giunta può anche superare il
limite del 20%, ma quando lo supera intervengono dei fattori di
discrezionalità della Giunta che possono non essere condivisi dal
Consiglio. Quindi mentre alcune rientrano nella norma generale,
altre comportano dei giudizi discrezionali che possono non essere
condivisi.
PRESIDENTE
: Metto in approvazione la ratifica della
deliberazione in oggetto:
ESITO DELLA VOTAZIONE
Presenti 30
Votanti 29
Favorevoli 29
Astenuti 1 (Riccarand)
Il Consiglio approva
Oggetto
n. 6176 in data 21 ottobre 1983:
Lavori
di ampliamento e sistemazione strada Col San Carlo in Comune di La
Thuile. - Approvazione di perizia suppletiva - Approvazione ed
impegno di spesa.
PRESIDENTE
: Metto in approvazione la ratifica della
deliberazione in oggetto:
ESITO DELLA VOTAZIONE
Presenti 30
Votanti 19
Favorevoli 18
Contrari 1
Astenuti 11 (Bajocco, Baldassarre, Berti, Breuvé, Cout, Dolchi,
Mafrica, Millet, Pascale, Tonino e Torrione)
Il Consiglio approva
Oggetto n. 6177 in data 21 ottobre 1983:
Lavori
di sistemazione della frana in località Bonne del Comune di
Valgrisenche. - Esecuzione dei lavori in economia diretta. -
Approvazione ed impegno di spesa.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti 30
Votanti 19
Favorevoli 18
Contrari 1
Astenuti 11 (Bajocco, Baldassarre, Berti, Breuvé, Cout, Dolchi,
Mafrica, Millet, Pascale, Tonino e Torrione)
Oggetto n. 6192 in data 21 ottobre 1983:
Lavori
di arredamento della sala consiliare dell'edificio cumunale di Nus.
- Esecuzione dei lavori in economia diretta. - Approvazione ed
impegno di spesa.
PRESIDENTE
: Ha chiesto di parlare il Consigliere
Torrione, ne ha facoltà.
TORRIONE (P.S.I.):
Non sono riuscito a capire il senso di
questa deliberazione. Perchè i lavori di arredamento della sala
consiliare di un Comune devono essere fatti a carico della Regione?
C'è una legge regionale che, oltretutto, dà dei contributi ai
Comuni per l'esecuzione di opere; quindi i Comuni hanno la loro
autonomia. Al Comune di Nus invece si danno no in un primo tempo,
50 milioni per lo arredamento della sala consiliare e ora se ne
danno altri 14!
Sono favorevole al discorso che i Comuni abbiano delle sale
consiliari dignitose, anche perchè quella del Comune di Aosta è
diventata indecente, ma perché una sala consiliare, che è
l'espressione massima dell'autonomia comunale, deve essere fatta a
spese dell'Amministrazione regionale?
PRESIDENTE
: Ha chiesto di parlare l'Assessore Borbey, ne
ha facoltà.
BORBEY (D.C.):
Mi permetto di rispondere io, anche perchè
era una questione che avevamo seguito direttamente. L'appalto del
primo lotto del nuovo edificio comunale di Nus (solo il primo
lotto, perchè il progetto completo commissionato dal Comune prevede
anche un grande salone) prevedeva un finanziamento per il 60% con
legge statale (una legge speciale, di cui si era interessato allora
il sen. Fillietroz per il comune di Nus) e per il 40% con fondi che
la Regione dava a mo' di contributo. La Regione è stata
inadempiente, per mancanza di fondi, verso il Comune di Nus per un
centinaio di milioni ed il Comune ha, con propri finanziamenti,
completato il primo lotto. Quando l'edificio è stato inaugurato,
mancava ancora il completamento della sala consiliare. In quella
occasione abbiamo promesso agli amministratori di Nus che, per
coprire l'inadempienza, avremmo completato noi la sala consiliare -
non l'arredamento, ma controsoffittatura, perlinatura speciale che
è costata molto perchè sono stati usati materiali pregiati, e poi
pavimentazione, rivestimenti, corpi illuminanti ecc. Logicamente
non è prassi normale.
PRESIDENTE
: Metto in approvazione la ratifica della
deliberazione in oggetto, con la modifica che anzichè di "lavori di
arredamento" si tratta di "lavori di completamento della sala
consiliare".
ESITO DELLA VOTAZIONE
Presenti 29
Votanti 28
Favorevoli 28
Astenuti 1 (Riccarand)
Il Consiglio approva
Oggetto n. 6193 in data 21 ottobre 1983:
Lavori
di ammodernamento della strada regionale n. 7 di Erésaz fra le
progressive 9+660 e 10+100. - Approvazione di perizia suppletiva. -
Approvazione ed impegno di spesa.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA (P.C.I.):
Siccome questa è la seconda perizia
suppletiva, ci asteniamo sulla deliberazione.
PRESIDENTE
: Metto in approvazione la ratifica della
deliberazione in oggetto:
ESITO DELLA VOTAZIONE
Presenti 29
Votanti 19
Favorevoli 18
Contrari 1
Astenuti 10 (Bajocco, Berti, Breuvé, Cout, Dolchi, Mafrica,
Millet, Pascale, Tonino e Torrione)
Il Consiglio approva
Oggetto n. 6194 in data 21 ottobre 1983:
Lavori
di costruzione della strada di Vignerosa-Verana, in Comune di
ChamporCher - Approvazione di perizia suppletiva. - Approvazione ed
impegno di spesa.
PRESIDENTE:
Ha chiesto di parlare il Consigliere Tonino,
ne ha facoltà.
TONINO (P.C.I.):
In merito ad alcune osservazioni che
sono state fatte stamani mattina sull'affidabilità dei progetti, a
me risulta che questo tratto di strada da Vignerosa a Verana sia
stato realizzato al di fuori del tracciato previsto dal progetto,
tant'è che esiste addirittura - porterò la documentazione
all'Assessore - un piano di espropri pubblicato che non
corrisponde, nei mappali, all'effettivo tracciato della strada.
Volevo chiedere se in Giunta sono informati di questo fatto e
naturalmente chiedere chi è che ha deciso. Sulla delibera valgono
le osservazioni fatte prima.
PRESIDENTE:
Ha chiesto di parlare l'Assessore Borbey, ne
ha facoltà.
BORBEY (D.C.):
Per mettere al corrente i colleghi che il
primo appalto è stato eseguito dalla Regione, ma con fondi del
Comune ed è per questo che forse all'interno dell'Assessorato ai
Lavori Pubblici non si sanno determinate cose perchè sono quei
fondi della legge 10.
Per quanto riguarda la perizia, dato che l'Amministrazione
regionale aveva determinati fondi, ha messo a disposi-ne del
Comune, ma è per questo che alcune volte non si sanno determinate
cose.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti 29
Votanti 22
Favorevoli 17
Contrari 5
Astenuti 7 (Bajocco, Berti, Cout, Dolchi, Mafrica, Millet e
Tonino)
Il Consiglio approva
Oggetto n. 6199 in data 21 ottobre 1983:
Lavori
di costruzione delle opere civili dell'impianto di depurazione
reflui idrici dell'Ospedale regionale di Aosta. Aggiudicazione dei
lavori a trattativa privata alla ditta Meggiolaro Geom. Enzo di
Aosta. - Approvazione ed impegno di spesa. - Approvazione del
progetto e del capitolato speciale d'appalto. - Esonero dal
versamento della cauzione. - Anticipo del 20% del prezzo
contrattuale.
PRESIDENTE:
Ha chiesto di
parlare il Consigliere
Torrione, ne ha facoltà.
TORRIONE (P.S.I.):
Dopo quello che ci ha detto stamani in
risposta ad una nostra interpellanza l'Assessore alla Sanità e
Assistenza Sociale Marcoz sull'ospedale, potremmo guardare anche
con occhio diverso questa deliberazione, purchè si arrivi alla fine
dei lavori. Però non vedo la ragione della trattativa privata -
perchè è il metodo che contestiamo. Non si sapeva che questa opera
doveva essere fatta? Perchè una gara ufficiosa all'ultimo momento?
Perchè le solite buste che vengono poi aperte dall'Assessorato,
anzichè procedere regolarmente con un gara d'appalto?
Ma scusate, dell'estrema urgenza si sapeva anche prima, visto
che si era fatto un reparto nuovo è chiaro che il discorso delle
opere per l'impianto di depurazione delle acque reflue andava
fatto. Non capiamo neanche perchè è legata questa deliberazione
alla 6136 con cui si dà, per delle opere elettromeccaniche sempre a
trattativa privata, alla impresa S.A.C.E.D.E. e si procede con lo
stesso metodo.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA (P.C.I.):
Effettivamente dalla deliberazione non
si riesce a capire se è una trattativa privata vera e propria
oppure se si è fatta una specie di gara ufficiosa con dei
concorrenti che offrivano i loro prezzi rispetto ad un parametro
predisposto dalla Regione. Al 4° comma della deliberazione si legge
che sono pervenute tre offerte, si tratterebbe di chiarire questo
primo punto, se c'è stata o no una gara.
La seconda osservazione è come mai, mentre per altri casi si
elencano nella deliberazione le ditte offerenti e le rispettive
percentuali di ribasso o di aumento sui prezzi di capitolato, in
questo caso si parla solo della ditta "miglior offerente".
La terza osservazione è di tipo un po' tecnico: come mai per la
pista forestale della deliberazione n. 6164, rispetto ai prezzi
calcolati dalla Regione, c'è stato un ribasso del 52% mentre in
questo caso anche se sono lavori differenti seguiti all'interno
dell'ospedale, c'è un aumento, rispetto ai calcoli fatti degli
uffici, addirittura del 37%? Queste oscillazioni, se i calcoli sono
fatti, come penso, con tutta la cura dovuta, devono avere qualche
spiegazione.
PRESIDENTE
: Ha chiesto di parlare l'Assessore ai Lavori
Pubblici Chabod, ne ha facoltà.
CHABOD (D.C.):
Per la questione della gara d'appalto
erano state invitate otto ditte. Voi sapete bene che fare quello
impianto di depurazione non è un bel lavoro; abbiamo dovuto
supplicare che almeno qualche impresa partecipasse a questa gara,
perchè non so se avete visto ultimamente l'ospedale, quella specie
di sifone che c'è fa paura e dobbiamo iniziare i lavori al più
presto. Se volete posso portarvi nel pomeriggio l'elenco delle
ditte che hanno partecipato con i ribassi e posso dirvi anche il
perchè di questo aumento così forte.
PRESIDENTE
: La ratifica della deliberazione in oggetto è
rinviata al pomeriggio.
Oggetto n. 6202 in data 21 ottobre 1983:
Lavori
di ristrutturazione dell'ex Ambulatorio di Hône da destinare a
centro diurno di sostegno per handicappati. - Esecuzione dei lavori
in economia diretta. - Approvazione ed impegno di spesa.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti 27
Votanti 26
Astenuti 1 (Riccarand)
Favorevoli 26
Il Consiglio approva
Oggetto n. 6204 in data 21 ottobre 1983:
Lavori
di pavimentazione in conglomerati bituminosi della strada di Terre
Blanche in Comune di Pollein. - Aggiudicazione mediante trattativa
privata all'impresa MONTROSSET S.N.C., con sede in Aosta.
Approvazione ed impegno di spesa.
PRESIDENTE
: Ha chiesto di parlare il Consigliere Millet,
ne ha facoltà.
MILLET (P.C.I;)
: Vorrei chiedere chi è che ha chiesto
questa pavimentazione, dal momento che mi risulta che il Comune di
Pollein non ha chiesto di asfaltare questa strada (e non è una voce
perchè il sottoscritto era Assessore in quel Comune). Questa non è
una strada comunale; se si tratta di un privato, allora, a questo
punto, tutti i privati che hanno un pezzo di strada chiedono di
asfaltarselo.
Poi mi si dovrebbe spiegare come mai si può classificare questa
strada dal punto di vista dell'interesse regionale, perchè fra
l'altro questa è una di quelle strade famose tabellate e poi costa
75 milioni.
La stessa cosa sulla questione della delibera 6371, strada
collinare di La Salle che non conosco.... potrebbe essere benissimo
una strada comunale quindi va bene. Per l'altra asfaltatura fatta a
Pollein sulla strada che va all'auto-porto, capisco invece
l'interesse regionale.
PRESIDENTE
: Ha chiesto di parlare il Consigliere
Torrione, ne ha facoltà.
TORRIONE (P.S.I.):
E' un'osservazione che si ripete; la
Giunta ovviamente fa quello che ritiene più opportuno, non ha mica
da seguire le osservazioni che si fanno in questo Consiglio! Si
trovi un'altra giustificazione, però.
La ditta MONTROSSET ha avuto questo lavoro a trattativa privata
perchè era già sul luogo. Capisco tutto perchè ho fatto
l'Amministratore, però non si può andare a cercare l'impresa; se si
instaura questo principio prima si spostano le imprese e poi si
fanno i lavori.... è un paradosso! Posso capire che ci siano dei
vantaggi per l'Amministrazione per il fatto che l'impresa è già lì,
ma non ci si costringa a dire quello che non vogliamo dire!
Il metodo della trattativa privata è previsto dalla legge ma non
si trovi questa giustificazione, anche perchè la impresa in
questione ha sede in Comune di Aosta; però fra il Comune di Aosta e
quello di Pollein ci sono 3 km., quindi non è che non si può
spostare il cantiere. Assessore Borbey, ci dia una risposta che ci
convinca, sennò ce la faccia dare dal suo collega Chabod che è
molto più convincente.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA (P.C.I.):
Sulla questione della trattativa
privata, in effetti le deliberazioni della Giunta sono fatte con
dei clichés che si ripetono di delibera in delibera, cambiano solo
i nomi delle imprese interessate ma le formule sono sempre le
stesse; quelle per le perizie suppletive, siccome si è verificata
l'esigenza di nuovi lavori, ecc., trattativa privata siccome si
trovava sul posto. In questo Consiglio sembra quasi che ci siano
delle imprese onnipresenti e vale quell'osservazione che avevamo
già fatto in passato che con questa giustificazione: uno può
partire da Pont-Saint-Martin e arrivare a Courmayeur, perchè si
trova sempre sul posto, si sposta man mano più sù, quindi bisogna
che siano chiarite le ragioni nel testo delle deliberazioni. Ogni
lavoro ha una sua storia, devono esserci delle precisazioni e delle
informazioni migliori per il Consiglio, altrimenti valgono le
osservazioni del Consigliere Torrione, si cade addirittura nel
ridicolo.
PRESIDENTE
: Ha chiesto di parlare l'Assessore Borbey, ne
ha facoltà.
BORBEY (D.C.):
Rispondo io perchè sono stato pregato
dall'Assessore Chabod di farlo in quanto si tratta di un lavoro
programmato nel periodo in cui ero ancora Assessore ai Lavori
Pubblici, anche se è stato eseguito dopo. L'intervento del
Consigliere Torrione è più che giusto, lo ammetto, ma non quello
del Consigliere Mafrica, che non ha ancora capito che il discorso
sugli asfalti è diverso, anche se l'abbiamo detto in una conferenza
stampa e l'abbiamo ripetuto; invece lui vuol sempre fare lo stesso
miscuglio delle cose! Lo ha ripetuto anche il Presidente della
Giunta in qualità di Capo di questo esecutivo.
Il sottoscritto ha sempre detto che determinate perizie
suppletive, determinati lavori a trattativa privata si poteva anche
non farli ed abbiamo accettato le critiche, ma ci siamo prese la
responsabilità ed abbiamo detto che abbiamo fatto questa scelta
perchè l'abbiamo ritenuta nell'interesse dell'Amministrazione
regionale. Ma per la questione degli asfalti è un falso problema.
Siamo obbligati come Regione ad appaltare, allora quando ci sono in
bilancio ca. 800 milioni all'anno e facciamo 4 lotti, uno Alta
Valle, due Media Valle, un quarto Bassa Valle, suddividendo 200
milioni per ogni lotto. Si invitano le imprese che fanno asfalti:
Montrosset, Follioley, Freydoz e Bertino (Ramella non ha neanche
aperto gli impianti, noi l'invitiamo ma non risponde più,
purtroppo). Non ci sono altre ditte, infatti l'appalto dello scorso
anno lo hanno mandato deserto. Abbiamo chiamato queste imprese ed
abbiamo minacciato: guardate che noi quest'anno non facciamo una
lira di asfalti, però abbiamo riconosciuto che i prezzi non erano
troppo elevati e li abbiamo poi aumentati del 7%. I lotti sono
stati assegnati a queste imprese.
I Comuni, pur usando i loro fondi, non fanno gli appalti per i
loro piccoli tratti perchè sennò pagano 13.000 lire quello che la
Regione paga 7.000. Allora, in base alla legge 10 il Comune chiede
alla Regione di fare l'appalto per i tratti di strade comunali da
asfaltare. E dato che la legge 10 prevede che la Regione lo può
fare, se il Comune di Pollein, nel caso in esame, vuole asfaltare
per 30 milioni, la Regione chiama la ditta che ha vinto quel lotto
(cioè Media Valle) e le affida il lavoro con delibera, a trattativa
privata, con lo stesso ribasso dell'appalto di 200 milioni cui ho
fatto riferimento prima. Questa è una di quelle delibere in cui si
è deciso dopo di fare anche l'asfalto di questa strada e il lavoro
è stato dato, a trattativa privata, all'impresa Montrosset, la
quale aveva vinto questo lotto, perchè se era invece una strada a
Champdepraz rientrava nel lotto Bassa Valle e si faceva la
trattativa privata con la ditta Follioley, al ribasso con il quale
aveva vinto allora quell'appalto. Ed ecco, in realtà, perchè per
gli asfalti vengono fatte tante trattative private e sembra succeda
chissà cosa, con un appalto di fondi regionali: ma per 1'80% sono i
fondi iscritti al capitolo 22701, della legge 10, e sono i Comuni
stessi che vengono a pregarci di fare così!
Per quanto concerne la domanda del Consigliere Millet, non c'era
una richiesta specifica in relazione al piano lavori del Comune di
Pollein per la questione della strada di Terre Blanche, sollecitata
da diversi proprietari del posto. Abbiamo fatto un sopralluogo con
un Consigliere regionale della zona - che era Ugo Voyat, ma se ci
fosse stato il Consigliere regionale Millet invitavo anche lui - il
Sindaco di Pollein e due proprietari. E' vero che in quel momento
il Sindaco di Pollein ha detto che, oltre alla richiesta di questo
asfalto, ci avrebbe dato una lettera in cui indicava come
prioritari altri due tratti da asfaltare. Va bene, questo lavoro è
andato in porto, andranno in porto anche gli altri, non lo so di
preciso.
Per quanto concerne il discorso dell'interesse regionale, è
dovuto al fatto che anche questa è una strada pubblica, e sia che
si tratti di strada comunale o strada pubblica si ritiene di
interesse regionale. Ma quella non è una strada interpoderale,
questo è bene specificarlo: la strada è stata costruita dalla
Regione con cantieri forestali, il Comune di Pollein aveva
stanziato allora 40 milioni, che corrispondono adesso a 400
milioni. E' successo che questa strada è stata fatta con fondi
pubblici, però non era stata richiesta dai proprietari. Noi non la
dichiariamo comunale perchè dopo dobbiamo pensare noi alla
manutenzione, quindi quella è ancora la strada di nessuno, però
nessuno può confutare che è una strada di uso pubblico, perchè ci
sono oltre ad alpeggi, case e gente che rimane su otto o nove mesi
all'anno. Questa mi sembra, Consigliere Millet, la risposta più
sincera possibile, perchè lei ne sa più di me su questo
problema.
PRESIDENTE
: Ha chiesto di parlare il Consigliere Millet,
ne ha facoltà.
MILLET (P.C.I.):
Se vogliamo stare sulle battute possiamo
anche farlo, però mi pare che questa sia una cosa seria, dal
momento che ho avuto un'esperienza su quella zona per altri
problemi; chiaramente il favore è stato fatto ad alcuni proprietari
perchè non si può sancire il principio per cui si asfalta, con una
spesa di 65 milioni, un pezzo di strada senza dichiarare che c'è un
interesse regionale; c'è l'interesse di alcuni privati. A questo
punto vorrei vedere quale sarebbe il comportamento della Regione di
fronte a richieste di altri privati che in base a questo precedente
avrebbero diritto. La palina non si può dire c'è o non c'è: quella
è una di quelle strade che, in base ad una famosa legge regionale,
è vietata al transito quindi se il sottoscritto passa di lì e trova
una guardia forestale, questa gli fa la multa (poi pagarla o meno è
un altro discorso). Quindi è una strada privata fatta con i soldi
pubblici e non si può venire qua a dire che c'è un interesse
regionale!
Il fatto grave è che, al di là del Sindaco, ci sono la Giunta ed
il Consiglio comunale che ha fatto delle richieste di asfaltatura
per quest'anno e questo tratto non c'era: quindi c'è anche una
violazione. A me risulta che anche adesso non è stato fatto quindi
la Regione ha soddisfatto alcuni interessi privati. Per questo ci
asteniamo.
PRESIDENTE
: Ha chiesto di parlare l'Assessore Borbey, ne
ha facoltà.
BORBEY (D.C.):
Non è una questione di interesse
privato... perchè se c'è una strada comunale che va in una frazione
dove ci sono tre famiglie secondo il tuo parere è interesse
privato? Allora se si vuole fare polemica per fare polemica, la
faccio anch'io, dato che sono della zona e le cose le so bene:
questa è una strada di uso pubblico e non privato. Va bene, è una
strada che è stata fatta con i fondi pubblici ma non a contributo
con la legge delle strade inter-poderali, ma completamente con i
fondi pubblici; non c'è stato un minimo consorzio costituito che ha
messo una lira. Quindi la legge regionale 1.4.1977, n. 18 dice che
la Regione autorizza l'ente proprietario di una strada, consorzio o
cooperativa, a mettere il divieto di transito quando lo ritiene
opportuno perchè è il consorzio proprietario di questa strada: qui
non c'è nessun consorzio costituito, non c'è nessuno proprietario
della strada e, sino a prova contraria, la giurisprudenza dice che
quando c'è una strada ad uso pubblico la competenza è del
Comune.
PRESIDENTE
: Ha chiesto di parlare il Consigliere
Riccarand; ne ha facoltà.
RICCARAND (N.S
.
):
Non ho capito questo concetto
del Consigliere di zona riferito al collega Ugo Voyat; vorrei che
lo Assessore mi spiegasse cosa significa ed in base a quali criteri
ha deciso che Voyat è il Consigliere della zona di Pollein, visto
che questo Comune confina con molti altri Comuni e non solo con
quello di Gressan.
PRESIDENTE
: Ha chiesto di parlare l'Assessore Borbey, ne
ha facoltà.
BORBEY (D.C.):
E' perchè chi siede su questi banchi, per
conoscere le questioni sempre più a fondo, invita anche il
Consigliere di zona. Io personalmente quando facevo dei
sopralluoghi a Issogne e Champdepraz, tendenzialmente invitavo il
Consigliere Cout.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA (P.C.I.):
Da quello che dice l'Assessore rimane
chiaro che questa strada non è regionale. Un ex amministratore del
Comune di Pollein ci dice che non è stata riconosciuta dal Comune
come strada comunale. L'Assessore ha detto adesso che non è neanche
una strada del Consorzio, quindi continua ad essere una strada che
passa su terreni di proprietà di privati. La Regione asfalta una
strada che di fatto esiste, di cui però non è accertata la
titolarità! Mi chiedo se il Consiglio regionale possa votare una
delibera di questo tipo, solo dal punto di vista formale, lasciando
da parte le altre questioni sostanziali.
PRESIDENTE
: Ha chiesto di parlare il Consigliere Voyat;
ne ha facoltà.
VOYAT (U.V.):
Penso sia inutile cercare di insistere a
far capire a chi non vuol capire. L'ha spiegato molto bene
l'Assessore Borbey, ed io lo ringrazio perchè, in genere quando si
facevano dei lavori in quelle zone mi chiedeva di essere presente
per vedere i lavori. Ritengo che questa dovrebbe essere una prassi
che dovrebbero adottare tutti gli Assessori, per mettere al
corrente anche chi forse, essendo del luogo, può dare dei
consigli.
Non è colpa dell'Assessore Borbey se il Sindaco di Pollein non
ha messo al corrente della questione un suo Assessore o un suo
Consigliere; però quel giorno il Sindaco ha detto,"dietro la
richiesta di tutti i proprietari, che hanno dei problemi per andare
nella zona, farò una lettera all'Assessore". E l'Assessore ha
risposto che se non gli fosse pervenuta questa lettera non si
sarebbe fatto niente.
PRESIDENTE
: Ha chiesto di parlare il Consigliere
Maquignaz, ne ha facoltà.
MAQUIGNAZ (Féd.DP-UVP):
Visto che oggi in questo
Consiglio è stata istituita la figura del Consigliere di zona, e
visto che io rappresento la Comunità Montana del Marmore, vorrei
rivolgere un caldo invito a tutti gli Assessori affinchè richiedano
la mia presenza quando fanno un sopralluogo nella mia zona.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA (P.C.I.):
A nome dei 18 Consiglieri della zona di
Aosta rivolgo analogo invito per tutte le opere che riguardano
Aosta.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti 30
Votanti 19
Favorevoli 18
Contrari 1
Astenuti 11 (Aloisi, Bajocco, Baldassare, Breuvé, Cout, Dolchi,
Mafrica, Millet, Pascale, Tonino, Torrione)
Il Consiglio approva
Oggetto n. 6205 in data 21 ottobre 1983:
Lavori di sistemazione ed adeguamento di alcuni locali
del fabbricato sito in Via de l'Archet ad Aosta da adibire ad
uffici regionali. - Esecuzione dei lavo
ri in economia
diretta. - Approvazione ed impegno di spesa.
PRESIDENTE
: Metto in approvazione la ratifica della
deliberazione in oggetto:
ESITO DELLA VOTAZIONE
Presenti 28
Votanti 27
Favorevoli 27
Astenuti 1 (Riccarand)
Il Consiglio approva
Oggetto n. 6246 in data 21 ottobre 1983:
Concessione e liquidazione di un 2° contributo straordinario di
£ 1.800.000 al Centre Culturel di Challand-Saint-Anselme per
l'espletamento della propria attività nell'anno 1983. -
Approvazione e finanziamento di spesa.
PRESIDENTE
; Ha chiesto di parare il Consigliere Cout, ne
ha facoltà.
COUT (P.C.I.):
Je pense que tous les centres disposent
déjà d'une contribution financière pour l'activité normale, il
s'agit de donner une deuxième contribution de presque 2 millions
des lires. La question que je pose à l'Assesseur est de connaître
le montant de la première contribution normale et l'activité
extraordinaire pour laquelle l'Assesseur propose cette deuxième
allocation.
PRESIDENTE:
Ha chiesto di parlare l'Assessore Faval, ne
ha facoltà.
FAVAL (U.V.):
Je ne connais. pas le montant précédent
parce qu'on l'a approuvé depuis longtemps. En. ce qui concerne la
subvention qu'on a pensé d'allouer pour la deuxième fois, on nous a
présenté un programme que le gouvernement régional a évalué être
bon et digne d'être réalisé; on a pensé donc de donner une partie
de ce qui avait été demandé. En tout cas, je peux montrer ce
programme.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti 28
Votanti 27
Favorevoli 27
Astenuti 1 (Riccarand)
Il Consiglio approva
Oggetto n. 6303 in data 21 ottobre 1983:
Acquisto terreni in frazione Buisson del Comune di
Antey-Saint-André, da destinare alla sistemazione del piazzale
della funivia. - Rettifica, modificazione ed integrazione della
deliberazione del Consiglio regionale n. 269, in data 26 maggio
1982.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli 28
Il Consiglio approva all'unanimità
Oggetto n. 6313 in data 21 ottobre 1983:
Costruzione di un edificio da adibire a cantina sociale con
annessi in Comune di Chambave. - Appalto a licitazione privata. -
Approvazione ed impegno di spesa. - Revoca deliberazione n. 3281 in
data 20.5.1983.
PRESIDENTE:
Ha chiesto di parlare il Consigliere
Baldassarre, ne ha facoltà.
BALDASSARRE (P.S.D.I.):
Su questa delibera chiederei un
rinvio data l'assenza dell'Assessore all'Agricoltura e Foreste
Rollandin.
Comunque vorrei avere l'elenco delle ditte che sono state
invitate.
PRESIDENTE:
Ha chiesto di parlare l'Assessore Marcoz, ne
ha facoltà.
MARCOZ (U.V.):
Si vede che c'era la revoca della delibera
3281, allora si è fatto l'appalto con i fondi disponibili
dell'Assessorato che erano di ca. 600 milioni. Poi c'è stato un
assestamento di bilancio, quindi la delibera prevede adesso un
miliardo e 100 milioni di appalto. Le ditte invitate erano 14, se
non vado errato; posso comunque far avere l'elenco.
Può darsi che adesso qualcuna di queste sia stata scartata in
quanto non iscritta per un certo tipo di lavoro; mi informerò
subito per sapere quante sono attualmente.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli 29
Il Consiglio approva all'unanimità
Objet n° 6321 en date 21 octobre 1983:
Allocation et versement d'une subvention de 14.000.000 de lires
au Centre International de Formation Européenne pour la
organisation du colloque "L'Europe des Enseignants et la
perspective des prochaines éléctions européennes". - Approbation de
La somme.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti 29
Votanti 27
Favorevoli 27
Astenuti 2 (Aloisi, Riccarand)
Il Consiglio approva
PRESIDENTE:
Per quanto riguarda l'oggetto 6325 lo
rinviamo alla discussione unitamente all'oggetto 22 dell'ordine del
giorno trattandosi di argomento univoco.
Oggetto n. 6336 in data 28 ottobre 1983:
Lavori
di costruzione delle opere elettromeccaniche dell'impianto di
depurazione reflui idrici dell'Ospedale regionale di Aosta. -
Aggiudicazione dei lavori a trattativa privata alla ditta S. A. C.
E. C. C. A. V. DEPURAZIONI S. A. C. E. D. E. S.p.A., di Milano. -
Approvazione del progetto e del capitolato speciale d'appalto. -
Esonero del versamento della cauzione. - Anticipo del 20% del
prezzo contrattuale ai sensi di legge.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti 30
Votanti 19
Favorevoli 19
Astenuti 11 (Bajocco, Baldassarre, Breuvé, Cout, Dolchi,
Mafrica, Millet, Pascale, Riccarand, Tonino e Torrione)
Il Consiglio approva
Oggetto n. 6369 in data 28 ottobre 1983:
Lavori
di pavimentazione, in conglomerati bituminosi, di piazzali adibiti
a servizi doganali, in Comune di Pollein. Aggiudicazione, mediante
trattativa privata, all'impresa Montrosset s.n.c. con sede in
Aosta. - Approvazione e impegno di spesa.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti 29
Votanti 19
Favorevoli 19
Astenuti 10 (Bajocco, Baldassarre, Cout, Dolchi, Mafrica,
Millet, Pascale, Riccarand, Tonino e Torrione)
Il Consiglio approva
Oggetto n. 6371 in data 28 ottobre 1983:
Lavori
di pavimentazione, in conglomerati bituminosi, della strada della
collina, in Comune di La Salle. - Aggiudicazione, mediante
trattativa privata, all'impresa Montrosset s.n.c., con sede in
Aosta. - Approvazione ed impegno di spesa.
PRESIDENTE:
Ha chiesto di parlare il Consigliere Millet,
ne ha facoltà.
MILLET (P.C.I.):
Vorrei solo chiedere da chi è stata
richiesta la pavimentazione.
PRESIDENTE:
Ha chiesto di parlare l'Assessore ai Lavori
Pubblici Chabod, ne ha facoltà.
CHABOD (D.C.):
E' stata richiesta dal Comune e il lavoro
è stato affidato a Montrosset perchè il Comune aveva dato un
appalto alla ditta Dherin che aveva fatto un grosso pezzo di
strada. Nello stesso tempo Dherin doveva anche dare l'asfalto,
visto che asfaltava già il pezzo di terreno, lo abbiamo dato alle
stesse condizioni che aveva fatto Dherin per il resto del
tronco.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti 28
Votanti 17
Favorevoli 17
Astenuti 11 (Bajocco, Baldassarre, Breuvé, Cout, Dolchi,
Mafrica, Millet, Pascale, Riccarand, Tonino e Torrione)
Il Consiglio approva
Oggetto n. 6376 in data 28 ottobre 1983:
Lavori
di costruzione di una scuola materna in Comune di Verrayes
(2°
lotto) - Approvazione di perizia suppletiva - Approvazione ed
impegno di spesa - Approvazione di nuovi prezzi - Concessione di
proroga.
PRESIDENTE
: Metto in approvazione la ratifica della
deliberazione in oggetto:
ESITO DELLA VOTAZIONE
Presenti: 29
Votanti: 18
Favorevoli: 18
Astenuti: 11 (Bajocco, Baldassarre, Breuvé, Cout, Dolchi,
Mafrica, Millet, Pascale, Riccarand, Tonino, Torrione)
Il Consiglio approva
Oggetto n. 6414 in data 28 ottobre 1983:
Concessione e liquidazione di un contributo straordinario di £
10.000.000 al Comune di Antro per l'acquisto di arredamento per le
scuole materna ed elementare.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti: 30
Votanti: 28
Favorevoli: 28
Astenuti: 2 (Riccarand e Tamone)
Il Consiglio approva
Oggetto n. 6481 in data 28 ottobre 1983:
Concessione di contributi a ditte varie nelle spese per
l'esecuzione di lavori di ripristino
di
terreni ed opere
danneggiate da frane, valanghe ed alluvioni - Approvazione e
liquidazione di spesa.
PRESIDENTE
: Ha chiesto di parlare il Consigliere
Riccarand, ne ha facoltà.
RICCARAND (N.S.):
Su questo tipo di deliberazioni si era
già discusso in precedenti Consigli e c'era stato l'impegno
dell'Assessore alla Agricoltura di presentare le prossime
deliberazioni accorpando le proposte di intervento a seconda della
calamità che si era verificata Comune per Comune, suddivisa per
periodo e località. Invece questa deliberazione ripete
l'impostazione delle precedenti deliberazioni, quindi non mi pare
sia stato rispettato l'impegno che l'Assessore si era assunto in
Consiglio.
PRESIDENTE
: Ha chiesto di parlare il Consigliere Millet,
ne ha facoltà.
MILLE T (P.C.I.)
: Sono d'accordo col Consigliere
Riccarand: non so se la Giunta è in grado di dire che tipo di
alluvioni, frane e valanghe sono riferite a questi nomi.
PRESIDENTE
: Ha chiesto di parlare il Consigliere
Torrione, ne ha facoltà.
TORRIONE (P.S.I.):
Ritengo che, oltre alle imprese
itineranti che vanno in giro per la Valle a fare asfalti, qui ci
sono anche calamità che incombono sulla nostra testa e noi
Consiglieri regionali non riusciamo ad accorgercene. A parte le
considerazioni che faceva il Consigliere Riccarand, in effetti
c'era un impegno dell'Assessore e l'avevo preso per buono anch'io,
che provvedimenti del genere avessero avuto un'altra motivazione (è
un'osservazione che faccio ed in questa mia osservazione posso
anche non essere preciso); gli uffici competenti dell'Assessorato,
dice la deliberazione, hanno provveduto all'esame dell'istruttoria
delle domande presentate dai singoli agricoltori. Nello schema
allegato vedo che l'importo della richiesta iniziale è di £ 400.000
o di £ 540.000; dopo l'istruttoria delle pratiche a tutti si dà la
metà di quello che è previsto: questo corrisponde ad una legge
regionale, ad una disposizione che ha fatto l'Assessore oppure
l'istruttoria si chiude automaticamente dando la metà? Mi rifaccio
ad un discorso che avevo già fatto: è possibile che venga dato un
contributo di £ 72.000 ad un individuo, a cosa serve una somma così
esigua? Che danno aveva avuto? Non riesco a capire a quali fini
risponda. E' possibile venire incontro agli agricoltori valdostani
con questo tipo di contributo a pioggia?
PRESIDENTE
: Ha chiesto di parlare il Vice-Presidente De
Grandis, ne ha facoltà.
DE GRANDIS (P.R.I.):
Credo che ci sia un errore di
metodo, o meglio ancora un errore concettuale, nell'erogazione di
questi tipi di contributo. Vale a dire: dalla lettura di queste
delibere, dal modo come vengono erogati questi fondi, pare di
capire che si voglia soddisfare un diritto del cittadino che è
colpito da una calamità naturale. Secondo me bisogna mettere in
chiara evidenza che questo non è un soddisfacimento di un di ritto,
è un atto di solidarietà che lo Ente pubblico compie nei confronti
del privato colpito da una calamità naturale, ma un atto di
solidarietà non può essere rappresentato da un contributo di £
70.000 o anche di £ 200.000 se non in casi in cui ci sono
condizioni economiche addirittura inconcepibili nella nostra epoca.
Bisogna allora che ci diamo delle norme se vogliamo continuare con
questi atti di solidarietà tali per cui l'intervento deve essere
giustificato dal tipo di calamità, deve essere giustificato
dall'entità del danno e deve essere giustificato anche dal rapporto
dell'entità del danno e dalla capacità economica di colui che il
danno ha subito.
Mi rendo conto che una piccolissima azienda agricola può
sopportare a mala pena danni di poche centinaia di lire, mentre per
un'azienda agricola di un certo rispetto ricevere un contributo di
70 o 200 mila lire non ha alcun significato, diventa una forma di
elemosina che secondo me è da combattere.
Bisogna che la Giunta si faccia carico di studiare delle norme
che tengano conto in maniera fondamentale del fatto che non si
tratta di soddisfare un diritto del cittadino colpito da calamità,
ma si tratta di fare un atto di solidarietà, che sono due concetti
completamente diversi e ben distinti che quindi richiedono
un'attuazione diversa.
PRESIDENTE
: Ha chiesto di parlare l'Assessore Marcoz, ne
ha facoltà.
MARCOZ (U.V)
: Non voglio entrare in merito a quanto
deciderà di fare il Consigliere Rollandin, però questi contributi
venivano dati perchè, per esempio, una frana colpiva diversi
proprietari. Con lo spezzettamento di proprietà che c'è qui in
Valle poteva darsi che l'occupazione di questa frana riguardasse
solo una parte di territorio di proprietà di una persona; la frana
incideva per un certo costo per la sua ripulitura, difatti il
contributo veniva dato per la rimessa a ripristino della cultura
esistente. Se era un prato si puliva il prato, se era un campo si
puliva il campo, quindi il costo veniva suddiviso in base ai metri
quadrati occupati da questa frana e si dava il 50% delle spese
sostenute, perchè allegata ad ogni pratica c'è la perizia fatta dal
tecnico della Regione che si recava sul luogo e quindi valutava il
danno subito dal proprietario. Abbiamo evidenziato in Consiglio che
si dovrà fare una modifica e credo che l'Assessore Rollandin la
stia studiando, però non posso sapere a che punto è.
Vorrei solo rispondere al Consigliere Baldassarre; l'appalto
della Cantina Sociale di Chambave è in atto quindi non posso
fornire l'elenco delle ditte, ma sono 23 ditte invitate.
PRESIDENTE
: Ha chiesto di parlare l'Assessore Martin, ne
ha facoltà.
MARTIN (Féd. DP-UVP):
Non è per entrare nel merito della
delibera ma per fare un discorso un po' generale con il Consigliere
Torrione. Mi sono sempre dichiarato contrario all'erogazione di
questi tipi di contributi che sono veramente delle elemosine, sono
del parere che un certo meccanismo vada rivisto se non altro si
debba mettere un tetto sotto il quale non si debba assolutamente
andare. Non so quanto sia questo tetto, 30-50 o 200 mila lire, non
ha importanza, il disco so da fare è un altro. Dobbiamo render i
conto che un certo tipo di agricoltura in Valle d'Aosta sta andando
allo sfacelo, non c'è più nessuno che la cura. Ci sono molte parti
incolte, la gente non taglia nemmeno più il fieno. Sono sicuro che
se proseguiamo di questo passo, potremo arrivare a dare contributi
per tagliare il fieno perchè la agricoltura è importante per altre
cose... forse si fa già! Allora attenzione, perchè noi uomini di
città siamo troppo spessa abituati a ragionare in una certa
miniera. Dovremmo andare in certe zone, quali ad esempio
Fontainemore, dove non ci sono strade nè telefono, a volte neppure
la luce elettrica e c'è magari la vecchietta di novant'anni che ci
abita tutto l'anno. Voi chiedete a questa persona se le fa piacere
avere 72.000 lire o no, chiedete a questa persona cosa significano
72.000 lire!
Discutiamo pure sul fatto di vedere dov'è elemosina e dove è
veramente intervento, sono d'accordo; però teniamo presente
l'esigenza di continuare a praticare questo tipo di intervento
perchè comunque per la nostra Regione è necessario.
PRESIDENTE
: Ha chiesto di parlare il Consigliere
Baldassarre, ne ha facoltà.
BALDASSARRE (P.S.D.I
.
)
: Sono perfettamente
d'accordo con l'impostazione data dall'Assessore Marcoz, però sono
nettamente contrario a quanto poco fa ha espresso l'Assessore
Martin. Uno dei principi del mio partito è quello del rispetto
della personalità umana, che non c'è con questo contributo a
pioggia. Non si può risolvere in agricoltura dando in maniera non
tanto chiara le 72.000 o le 150.000 lire. Quindi pregherei
l'Assessore Martin di rettificare il discorso in questo senso:
facciamo qualcosa per l'agricoltura, ma non l'elemosina.
PRESIDENTE
: Ha chiesto di parlare il Consigliere
Torrione, ne ha facoltà.
TORRIONE (P.S.I.):
Indubbiamente l'Assessore Martin ha
ragione, il suo discorso non fa una grinza perchè ha messo
l'accento su un problema che è di enorme portata e, fra l'altro, ha
citato una zona che conosco nonostante sia ben radicato in questa
città: la zona di Fontainemore, che è una delle più emblematiche,
perchè sembra di tornare indietro di cento anni, ed è un pezzo di
Valle d'Aosta che va salvata. Ma proprio perchè riveste una
dimensione così vasta e racchiude in sè aspetti addirittura
drammatici, questa zona può essere salvata solo attraverso un
intervento che dia all'agricoltura un altro tipo di respiro e la
possibilità di costituire almeno un mezzo di sopravvivenza. Si
studino tutte le provvidenze che si devono attuare per far sì che
questo modo di essere ancora montanaro rimanga, ma non in
condizioni così drammatiche come purtroppo abbiamo l'opportunità di
verificare.
Però il discorso è diverso e mi permetto di sottolinearlo; non
si contrabbandi questo aspetto in contributi di opere danneggiate
da alluvioni, frane e valanghe. E' ridicolo: siamo all'elemosina.
Se facciamo un calcolo - e qui mi rivolgo all'Assessore alle
Finanze - per dare 72.000 lire a questa poveretta che ne avrà anche
bisogno, alla collettività, tra delibere, ratifica, le parole che
abbiamo speso noi, i mandati e la domanda che ha fatto
l'interessata, questa operazione costa tre volte tanto. Ricordo un
discorso, che sottoscrivo totalmente, fatto dal Presidente della
Giunta sull'assistenzialismo sul modo di non essere della nostra
Regione rispetto ad altre realtà: ed allora siamo anche
conseguenti, non si faccia quanto è stato condannato a distanza di
due mesi! Lo sforzo non lo si fa neanche nel redigere la
deliberazione perchè lo stampato è uguale. Che razza di valutazione
hanno fatto i tecnici regionali se si è tagliata esattamente a metà
la richiesta iniziale?
Ma è una valutazione questa? La si chiami piuttosto sussidio di
assistenza per persone bisognose ed il discorso è diverso, è più
accettabile, meno mortificante e non nasconde questo brutto vezzo
di non chiamare le cose con il loro vero nome. Io le ho contate:
con questa è la settima deliberazione di contributi di questo tipo.
Se si vuole intervenire per l'agricoltura, cosa che ci troverà
senz'altro consenzienti, diamo degli interventi che siano congrui,
significativi, impostati in un quadro generale soprattutto di
intervento nel settore agricolo e poi io credo che non ci saranno
più queste antipatiche discussioni.
Faccio una raccomandazione alla Giunta affinchè eviti di
riprendere in esame contributi di questo tipo. Vorrei che un membro
della Giunta mi desse questa assicurazione, dopodichè voterò la
deliberazione, per dimostrare che la mia non è polemica per il
gusto della polemica, ma è una questione di fondo.
PRESIDENTE:
Ha chiesto di parlare il Consigliere
Segretario Tamone, ne ha facoltà.
TAMONE (U.V.):
Non credo che non sia una polemica di
fondo perchè stamani tutte queste approvazioni di delibere di
Giunta hanno visto, secondo me, un velato (e neanche tanto velato)
tentativo di dimostrare che questa maggioranza non è capace ad
amministrare. Questo lo rifiutiamo e voglio parlare su questo
argomento perchè tutti quelli che mi conoscono sanno che sono da
sempre contrario a questi tipi di intervento.
Oggi in Consiglio si vuole tentare o di non capire o di far dire
alle persone le cose che non hanno detto: questo non lo sopporto da
parte di nessuno, non voglio farlo io nei confronti degli altri, ma
neppure gli altri nei nostri confronti lo devono fare.
L'assessore Marcoz ha spiegato bene come funziona questo
meccanismo, perchè viene dato il 50% e soprattutto perchè ci
possono essere contributi anche di 50.000 lire; ripeto, non perchè
il contributo sia di £ 50.000! Purtroppo c'è un difetto in questa
delibera, che è sostanziale (ma non è quello che dite voi): il
difetto è di voler mettere i nomi in ordine alfabetico invece che
raggrupparli per zone interessate ai fatti. Probabilmente se
facessero un ordine di questo genere, ci accorgeremmo che
l'intervento non è a pioggia - come si dice - ma è più logico,
anche se lo contesto e non l'approvo. Però da questo a dire, come
sostiene il Consigliere Baldassarre, che siamo al più nero
assistenzialismo, ce ne corre! Di assistenzialismi dobbiamo
purtroppo farne anche altri, perchè la situazione degli abitanti di
questa Valle, che viene ritenuta miliardaria, non è così florida
come si crede. Noi possiamo anche ammettere che dobbiamo cambiare
sistema e lo cambieremo senz'altro, perchè questo è un impegno che
ci siamo presi, ma non è che queste cose si facciano dall'oggi al
domani. Molto probabilmente - il Consigliere Torrione lo sa perchè
ha lavorato in Amministrazione per lungo tempo - queste domande
risalivano anche a sette-otto mesi fa, per cui prima si devono
esaurire le pratiche iniziate e poi cercare di mettere in piedi
altri metodi.
Per quanto riguarda la questione dell'agricoltura, direi anche
in generale, che non solo nelle zone dove non arrivano le strade e
quindi i trattori che non lavorano più i terreni, ma anche dove
arrivano le strade comunali; a Bosses, per esempio, 3/4 di prati
quest'anno non sono stati falciati. E' un problema che si sta
ponendo là dove l'agricoltura era, fino a pochi anni fa, la
principale fonte di sostentamento della gente. Sono sicuramente dei
problemi da affrontare con altre metodologie ma dei quali dovremo
farci carico per risolverli; e purtroppo, poichè c'è il contadino
che ha un fazzoletto di terra di 300 metri, dovremo di nuovo dare,
magari ogni anno solo 50.000 lire, perchè quello è l'aiuto che la
Regione gli dà per riparare i danni.
PRESIDENTE
: Ha chiesto di parlare il Consigliere Lanièce,
ne ha facoltà.
LANIECE (D.C.):
Il Consigliere Tamone mi ha quasi
"espropriato" di tutto quello che intendevo dire. Comunque dissento
sulle conclusioni del Consigliere Tamone, perchè io sono favorevole
a questi interventi, in quanto non bisogna confondere: questo non è
un intervento per aiutare l'agricoltura ma è un intervento per
proteggere e/o per rimettere in opera dei terreni danneggiati da
alluvioni, smottamenti, ecc. Di conseguenza se cade una frana che
colpisce solo una minima parte di terreno, al proprietario si dà un
contributo per ripristinare questo terreno altrimenti si
rischierebbe che la frana rimanga tale con tutte le conseguenze che
si possono immaginare. E' inutile fare dei discorsi di ecologia se
poi non si vuole recuperare e/o mantenere il territorio. Si danno
dei contributi per il complesso della frana, come giustamente
spiegato dall'Assessore Marcoz e poi si divide l'importo tra i vari
proprietari.
Pertanto non deve stupire se qualcuno prende 70.000 lire.
Altrimenti dovremmo dire che a chi spettano 70.000 lire non gli
diamo niente e paghiamo solo gli altri: non so se questo è
giusto!
Sono d'accordo sul fatto di fare una sola delibera per l'importo
complessivo del ripristino, però dobbiamo fare attenzione prima di
affermare che si tratta di contributi inutili, poichè si va
incontro al grave rischio di spendere dei miliardi, in seguito, per
ripristinare i danni derivanti dall'abbandono dei terreni; di
conseguenza, per risparmiare 50.000 lire, si rischiano spese di
miliardi! Se questo è un sistema di amministrare, non sono
d'accordo nel modo più assoluto.
PRESIDENTE
: Ha chiesto di parlare il Consigliere Aloisi,
ne ha facoltà.
ALOISI (M.S.I.):
In un primo momento ero orientato ad
astenermi su questa delibera, ma l'intervento dell'Assessore Marcoz
mi ha convinto del contrario, anche se debbo riconoscere che le
proposte fatte dal Consigliere Torrione sono corrette, perchè in
effetti è necessario rivedere il tipo di meccanismo di questi
finanziamenti. Per questo voglio motivare il mio voto favorevole
alla delibera.
PRESIDENTE
: Ha chiesto di parlare il Consigliere
Segretario Breuvé, ne ha facoltà.
BREUVE' (P.S.I.):
Ma perchè non tagliamo la testa al toro
e vicino a questi contributi, non scriviamo dove e quando sono
avvenute le frane o alluvioni, anche perchè nell'ultima delibera
avevo visto un contributo di 25.000 lire in Via Guido Rey e mi ero
informata sulla frana: non era successo nulla! Questo ordine
alfabetico ingenera la confusione attuale. Oltretutto il
Consigliere Tamone ha ragione, è giusto aiutare l'agricoltura; mi
sembra però che il contadino sia molto più speciale nel senso che
non ha certamente diritto all'elemosina ma ad uno stipendio
notevole, per avere l'incentivo a continuare a fare
l'agricoltore.
PRESIDENTE
: Ha chiesto di parlare l'Assessore alla
Pubblica Istruzione Faval, ne ha facoltà.
FAVAL (U.V.):
Questa mattina ci siamo sentiti dire, in
quest'aula, che sarebbe ora che il Consiglio regionale facesse
qualcosa per l'agricoltura. Io posso dire molto chiaramente che
questa maggioranza, questa Giunta, non ha dovuto aspettare l'arrivo
del Consigliere Baldassarre per fare qualcosa in agricoltura.
Mi riferisco anche all'intervento del Consigliere Torrione,
perchè non mi pare corretto da parte sua, partendo solo dal
contributo di 72.000 lire, parlare, con i suoi soliti voli
pindarici, di tutta l'agricoltura in Valle. Voglio perciò invitare
tutti i Consiglieri regionali, che magari non hanno ancora preso
conoscenza di cosa il Consiglio regionale ha fatto per
l'agricoltura, a guardarsi attorno. Faccio presente che se esiste
la possibilità di avere agricoltura in Valle questo è dovuto in
particolare ai "rû", che sono quei canali che adducono l'acqua
dalle pendici dei monti fino in fondo alla valle, perchè se andate
nel vallese, a nord ed ad ovest delle Alpi in alta Savoia, vedrete
che lì non esistono perchè la nostra è la Valle più secca di tutte
le Alpi; quindi questo è un lavoro che risale ai nostri antenati,
nella notte dei tempi. Per esempio il rifacimento del rû Courthoud
che porta l'acqua della valle di Ayas fino a Saint-Vincent, che è
terminato due o tre anni fa, è costato oltre sei miliardi. Ho fatto
un solo esempio a questi Consiglieri perchè non è corretto venire a
fare un discorso sull'agricoltura in Valle d'Aosta partendo da un
contributo di £ 72.000 lire che va ad una persona ma che rientra in
un discorso molto più ampio e generale, riguardante un certo tipo
di evento. Certamente sappiamo tutti, senza bisogno di aspettare i
Consiglieri Torrione e Baldassarre, che questo non è l'unico
strumento e l'unico intervento che questa Giunta intende utilizzare
per far fronte ai problemi dell'agricoltura. Vi faccio un altro
esempio: nel mese di maggio il Consiglio regionale ha votato una
legge specifica riguardante degli incentivi per la costruzione di
centraline idroelettriche per il settore dell'agricoltura; inoltre,
unicamente per l'agricoltura, l'intervento prevede il 50% di
contributo a fondo perso del costo dell'opera. E' chiaro perciò che
c'è un disegno molto più ampio e non si può stare tranquillamente
ad ascoltare chi pretendete - e questo è contrabbando, Consigliere
Torrione - di contrabbandare la politica di questa maggioranza e di
questa Giunta regionale con un contributo di 72.000 lire date ad
una persona all'interno di un provvedimento più ampio.
PRESIDENTE
: Ha chiesto di parlare il Consigliere
Torrione,
ne
ha facoltà.
TORRIONE (P.S.I.):
Non sono entrato in questo Consiglio
per dare lezioni a nessuno, ma sia ben chiaro che è già la seconda
volta che l'Assessore Faval travisa volutamente i miei interventi e
non sono disposto ad accettarlo. Io non sono venuto qui a fare
alcuna requisitoria, ho cercato solo di ricordare alla Giunta
alcuni impegni che la Giunta ha preso; le promesse dell'Assessore
Rollandin non le ho fatte io, ma lui! Credevo che questo discorso
fosse chiuso, mi trovo invece un'altra deliberazione a faccio le
stesse osservazioni. La Giunta è rimasta come a] solito muta, poi
l'Assessore Marcoz ha detto alcune cose che capisco. Il discorso
dell'agricoltura non l'ho introdotto io, ma l'Assessore Martin che
ha detto cose giuste e sensate; ma nessuno qui è venuto a fare il
processo all'Union Valdôtaine sulla politica agricola nè ha usato
termini offensivi nè può essere accusato di lesa maestà; per cui
certe arroganze nei miei confronti non si usino!
PRESIDENTE
: Ha chiesto di parlare il Consigliere Millet,
ne ha facoltà.
MILLET (P.C.I.):
Forse è un motivo in più per convincerci
che noi ieri avevamo ragione a chiedere le dimissioni del
Presidente della Giunta Andrione: in mancanza del re (o del gatto)
i baroni (o i topi) si danno daffare, perchè su questo problema
importante sono intervenuti tre Assessori. Questo mi fa
piacere.
Un'altra cosa: non è che si offenda l'intelligenza
dell'opposizione se si crede che le osservazioni si facciano per
rito; noi facciamo il nostro dovere di Consiglieri e rivendichiamo
il nostro ruolo, che è quello di dare un contributo critico e
costruttivo.
Sulla questione specifica sono d'accordo che bisogna vedere la
materia, perchè per esempio a mio padre arrivano 20.000 lire che
non risolvono niente, ma il contributo è uguale per terreno incolto
che per terreno coltivato. Un Assessore si era impegnato; o si
fanno presenti le difficoltà che ci sono oppure gli impegni devono
essere rispettati, perchè questo fa parte delle regole. Seconda
cosa, sono d'accordo con il Consigliere Tamone che nella delibera
si dovrebbe indicare i beneficiari per zone, così anche il
Consiglio potrà rendersi meglio conto della realtà dei danni.
Addirittura io sarei d'accordo a dare il 100% del danno perchè il
terreno deve essere mantenuto, però in questa forma; quindi rivolgo
un ulteriore invito affinchè in futuro si indichino i beneficiari
del contributo in base all'evento calamitoso che si è
verificato.
PRESIDENTE
: Metto in approvazione la ratifica della
deliberazione in oggetto:
ESITO DELLA VOTAZIONE
Presenti 30
Votanti 25
Favorevoli 25
Astenuti 5 (Baldassarre, Breuvé, Pascale, Riccarand e
Torrione)
Il Consiglio approva
Oggetto n. 6495 in data 28 ottobre 1983:
Costruzione di un ponte per la strada regionale Châtillon-Pontey
sul torrente Molinaz. - Perizia suppletiva e approvazione nuovi
prezzi per sistemazione e raccordi stradali.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA (P.C.I
.
):
Vorrei sapere l'importo iniziale
dei lavori perchè non è riportato in delibera; qui c'è una perizia
suppletiva, per valutare quant'è bisognerebbe sapere l'importo
iniziale.
PRESIDENTE
: Metto in approvazione la ratifica della
deliberazione in oggetto:
ESITO DELLA VOTAZIONE
Presenti 30
Votanti 29
Favorevoli 29
Astenuti 1 (Riccarand)
Il Consiglio approva
Oggetto n. 6595 in data 3 novembre 1983:
Concessione e liquidazione al Comitato di gestione della pista
di bob di Breuil Cervinia di un primo acconto di lire 70.000.000
nelle spese da sostenersi per la gestione della pista stessa. -
Approvazione e finanziamento di spesa.
PRESIDENTE
: Ha chiesto di parlare il Consigliere
Maquignaz, ne ha facoltà.
MAQUIGNAZ (Féd.DP-UVP):
Solo per questo: sono
contentissimo che l'Assessore al Turismo abbia presentato
celermente questa delibera per dare un primo contributo al Comitato
di gestione della pista di bob, le spese vengono pagate per il 50%
dalla Regione e per il 50% dal C.O.N.I. La Regione è stata sempre
molto puntuale nei pagamenti, mentre il C.O.N.I. nazionale è sempre
in ritardo; il risultato è che il Presidente del Comitato di
gestione fa delle figuracce perchè non è in grado di effettuare i
pagamenti, non può pagare gli operai nè i fornitori per cui si
trova in grosse difficoltà. Allora rivolgerei un caldo invito
all'Assessore affinchè intervenga fin d'ora presso il C.O.N.I. per
sollecitare questi pagamenti.
PRESIDENTE
: Ha chiesto di parlare l'Assessore al Turismo,
Urbanistica e Beni Culturali Borbey, ne ha facoltà.
BORBEY (D.C.):
L'invito è accettato. Debbo dire che
abbiamo già sollecitato parecchie volte ma purtroppo il C.O.N.I. è
in ritardo non avendo ancora completato il pagamento della sua
parte della manifestazione dello scorso anno. Debbo oltretutto dire
che c'è stato anche un disguido perchè il C.O.N.I. non ha accettato
parte delle spese di rendiconto e c'è stato un pourparler fra le
parti per chiarire questo contributo.
PRESIDENTE
: Ha chiesto di parlare il Consigliere
Maquignaz, ne ha facoltà.
MAQUIGNAZ (Féd. DP-UVP):
Questa è una cosa seria perchè
non è ammissibile che il C.O.N.I. nazionale ogni anno ritardi i
pagamenti. Se si ritiene che i conti non siano fatti bene, allora
lo si dica chiaro; però si definisca questa questione una volta per
tutte. Faccio un caldo invito all'Assessore a voler definire questa
vicenda, eventualmente modificando la convenzione fra Regione,
Comune di Valtournenche e C.O.N.I.; tra l'altro il meccanismo che
il C.O.N.I. impiega è infernale perchè addirittura dà contributi
alla F.I.S.I. che poi li dà al Comitato di gestione.
PRESIDENTE
: Ha chiesto di parlare il Consigliere Lanivi,
ne ha facoltà.
LANIVI (Féd. DP-UVP):
Esiste una convenzione C.O.N.I.-
Comune di Valtournenche e Regione Valle d'Aosta sulla gestione
della pista di bob di Cervinia. Il C.O.N.I. a livello nazionale, a
quanto mi è risultato, ha delle grosse difficoltà per gli
interventi diretti, anche per i controlli che il C.O.N.I. subisce
da parte della Corte dei Conti; ecco perchè segue una via
indiretta. Comunque è una via che pone il Comitato organizzatore in
difficoltà, per cui credo che anche a livello centrale ci sia una
disponibilità a chiarire le quote percentuali di intervento ed
anche rivedere la convenzione e per questo dichiaro la mia
disponibilità.
PRESIDENTE
: Metto in approvazione la ratifica della
deliberazione in oggetto:
ESITO DELLA VOTAZIONE
Presenti 30
Votanti 29
Favorevoli 29
Astenuti 1 (Riccarand)
Il Consiglio approva
