Classificazione
TURISMO E INDUSTRIA ALBERGHIERA
Ricettività turistica



Oggetto del Consiglio n. 171 del 12 novembre 2008 - Resoconto
OGGETTO N. 171/XIII - Interrogazione: "Iniziative per
promuovere la stagione invernale in Valle d'Aosta".
Interrogazione
Appreso da un'ANSA del 28 ottobre 2008 che non vi sono
particolari iniziative in atto per promuovere la stagione turistica
invernale, ma si mira sostanzialmente al contenimento dei prezzi e
dei costi;
Preso atto dei preoccupanti dati sull'andamento del turismo
in Valle d'Aosta;
Atteso che erano auspicate importanti misure di carattere
strutturale come la creazione di un'AIAT unica;
i sottoscritti Consiglieri regionali
Interrogano
L'Assessore competente per sapere:
1) quali iniziative abbia preso per lanciare la stagione
invernale in Valle d'Aosta;
2) se si intenda maggiormente intervenire sul fronte della
promozione in un momento di crisi generalizzata del mercato
turistico.
F.to: Donzel - Fontana Carmela - Rigo
Président
- La parole à l'Assesseur au tourisme, aux
sports, au commerce et aux transports, Marguerettaz.
Marguerettaz (UV)
-
Merci, M. le Président.
Nell'interrogazione il collega Donzel inizia mettendo in
evidenza un comunicato ANSA, nel quale si sintetizza un concetto in
cui si fa riferimento a politiche di contenimento dei prezzi e dei
costi. Sicuramente questo è stato detto, però non è l'unico
argomento e cercherò di dare evidenza delle attività che vengono
svolte, ma prima di farlo non vorrei sottostimare proprio questo
aspetto. Oggi come oggi il contenimento dei costi non è
assolutamente secondario, non so se ha avuto modo di vedere, ma
delle catene alberghiere di grande prestigio stanno trasmettendo a
una serie di clienti delle proposte, dove riducono del 50% i costi
delle loro strutture, quindi questo ci dà un po' il segnale che il
"fattore prezzo" in questo momento di difficoltà non è
trascurabile. Dopodiché, per dare una risposta compiuta,
sicuramente l'offerta invernale costituisce per la Val d'Aosta il
primo prodotto turistico sia per il periodo temporale interessato,
sia per la consistenza dei flussi registrati dall'Italia e
dall'estero, perché in tal campo la Regione gode di notorietà e
prestigio.
Ho organizzato la risposta per mercati. Relativamente al mercato
Italia le cose che vengono fatte: c'è tutta la campagna
pubblicitaria in atto che vede come interlocutore la
Saatchi
& Saatchi
, stampa, radio, Internet. Per quel che attiene
sempre le attività svolte sul mercato italiano abbiamo i due
incontri con i giornalisti ad ottobre a Milano e a Roma; c'è
un'attività di sostegno con i consorzi nel centro commerciale
Granai a Roma dal 15 al 25 ottobre; c'è una partecipazione alla
Fiera skipass di Modena il 31 ottobre-2 novembre; c'è la
partecipazione all'Artigiano in fiera a Milano in collaborazione
con l'Assessorato delle attività produttive; c'è tutta un'attività
di sostegno ai pacchetti soggiorno che vengono introdotti sul sito
regionale
Lovevda
con una sezione dove vengono ospitate le
varie proposte di soggiorno.
Per il mercato Gran Bretagna c'è una collaborazione continua con
l'agenzia
Momentum Management
, c'è l'avvio di un
partenariato con lo
Ski Club of Great Britain
di Londra, c'è
stata la partecipazione al Salone
Metro Ski e snow board
a
Londra dal 22 al 26 ottobre, c'è stata questa iniziativa
pubblicitaria, forse l'avete vista sui giornali, dove abbiamo
personalizzato 150 taxi e 300 facciate per 4 settimane, c'è stato
un incontro importante a Londra con i giornalisti. Sul mercato
francese abbiamo la
DDB Nouveau monde
, azione
promocommerciale attuata in collaborazione con i consorzi, dove
facciamo la predisposizione e la pubblicazione di offerte speciali
di soggiorno. Abbiamo un'azione importante di sensibilizzazione sul
mercato della Russia, c'è una collaborazione in corso con la
società
Lady Bird
di Mosca, c'è stata la partecipazione ad
un salone, sempre a settembre a Mosca, con la contestuale
predisposizione di materiale informativo
ad hoc
, c'è stata
la partecipazione a un
road show
in Russia, in Ucraina, il
10 settembre e il 22 ottobre. C'è un'attività importante anche sul
Giappone, al di là delle attività istituzionali che sono state
fatte, la partecipazione al
Salone Iata Tokyo
18-21
settembre, abbiamo una consulenza che durerà tutto il 2009 con un
esperto che ci segue per il mercato giapponese, Takesci Sujiama.
Insomma, c'è un'attività molto serrata - poi, collega Donzel, posso
darle conto di quello che è stato detto, in modo che abbia una
serie di riferimenti - per cui assolutamente non è l'unico
elemento, è un elemento importante il prezzo, è un elemento che non
dipende esclusivamente dall'Amministrazione regionale, ma è un tema
su cui l'Assessorato vuole porre l'accento e cercare di convincere
tutti gli operatori nel fare dei ragionamenti su questo tema;
quindi, non per svilire la nostra offerta, ma oggi purtroppo queste
sono catene di grande prestigio e fanno delle proposte al 50%.
Il secondo punto:
"se si intenda maggiormente intervenire sul
fronte della promozione in un momento di crisi generalizzata del
mercato turistico"
, sicuramente il tema della promozione è un
tema importantissimo, lo vedremo nei giorni a venire quando avremo
modo di confrontarci anche in commissione su questi temi. Il
bilancio è quello che è, le risorse sono per definizione non
illimitate, quindi bisogna fare dei ragionamenti che danno un'equa
distribuzione delle risorse nei vari settori. Mi viene da dire che
comunque andremo ad analizzare un bilancio dove per il 2009 ci sono
6,5 milioni a disposizione per delle attività. Il problema è
sicuramente cercare delle ulteriori risorse, ma prima di tutto
spendere bene questi 6,5 milioni: ecco perché dobbiamo cercare di
fare sistema e far convergere delle idee, in modo che su quello che
andiamo a promuovere ci sia una condivisione, sia un messaggio che
il sistema Val d'Aosta riconosce come suo.
L'intendimento dell'Assessorato quindi, tenuto conto
dell'attuale congiuntura economica, non è quello di incrementare la
disponibilità finanziaria destinata alla promozione, ma piuttosto
quello di realizzare interventi promozionali più mirati rivolti a
target
di clientela specifici e a sostegno di specifiche
linee di prodotto, interventi legati alle concrete capacità di
offerta del territorio: la promocommercializzazione. Abbiamo già
detto che l'aspetto commerciale è forse l'aspetto più debole ancora
della promozione, dove andiamo a chiudere dal punto di vista
contrattuale delle nostre offerte, e poi soprattutto iniziative,
per quanto possibile misurabili nei ritorni e nell'efficacia
rispetto ai risultati attesi, cioè cercare di fare delle azioni e
misurarle. È vero che nell'ambito della promozione questo non è
sempre facile, ma cercare di darci come metodo di lavoro quello di
fare delle cose e poi poterle misurare in modo tale che ci sia un
momento dove si può dire: questa cosa ha funzionato o questa cosa
non ha funzionato.
Concludo dicendo che la predisposizione del piano di
marketing
turistico fornirà queste indicazioni strategiche e
precise in ordine ai segmenti di prodotto maggiormente
significativi per la nostra Regione.
Président
- La parole au Conseiller Donzel.
Donzel (PD)
- Ringrazio l'Assessore per questo elenco
della spesa. Come minoranza il compito non è certo quello di
ostacolare il suo lavoro, ma quello di tener viva più che mai
l'attenzione su un settore strategico per la Valle d'Aosta in un
momento di gravissima crisi, una crisi che abbiamo analizzato anche
nelle commissioni e di cui non si conosce oggi l'entità, non si
capisce la durata, la portata. È quindi importante per noi
sollecitare l'Amministrazione ad essere attenta e puntuale sulle
scelte da fare nel breve periodo, come in questo caso, e poi nel
lungo, come vedremo su altre scelte più strategiche. Ecco perché,
rispetto a questa questione del contenimento dei costi e dei
prezzi, la nostra preoccupazione era che non venisse fuori che la
Val d'Aosta è una Regione di "saldi" cioè di un turismo che si
svende, perché proprio in un'intervista rilasciata al TG3 da un
esperto della nostra realtà, credo dell'Eurotravel, si ribadiva il
concetto che il turismo di qualità non tende a deprezzare troppo le
offerte; è ovvio che invece il turismo di massa è obbligato a...
Allora, anche qui, bisogna capire cosa in Val d'Aosta si andrà a
fare sul turismo di qualità e cosa invece si andrà a fare sul
turismo più di massa, dove le soluzioni non dipendono solo da noi,
perché è chiaro che bisognerà abbattere la crisi economica a
livello europeo, battere la disoccupazione, alzare stipendi e
pensioni, ricreare un clima di fiducia, in quanto la gestione del
tempo libero, del divertimento è legata al benessere: se diminuisce
il benessere di una comunità è chiaro che usufruire di servizi di
tempo libero è assolutamente più difficile. È per questo che nel
breve periodo si è voluto sollecitare un'attenzione maggiore.
Mi fa molto piacere che l'Assessore intenda cominciare a
ragionare in termini di misurare quello che si sta facendo, cioè in
termini assoluti: quanto è stato l'investimento fatto negli anni
passati e quanto si va a investire in termini di qualità di questo
investimento. Mi fa piacere che si cominci a dire: "vogliamo darci
un metro di misura per capire se i soldi che abbiamo investito ci
hanno dato un ritorno oppure no". Una cosa difficile, l'Assessore
ci fa cenno che lo faremo nel futuro; direi che bisogna cominciare
a dotarci di questi strumenti di misurazione, altrimenti
continuiamo a mettere tanto denaro a disposizione di investimenti e
di iniziative, ma non sappiamo se queste iniziative hanno ricadute.
La sollecitazione che facevamo all'Assessorato era di portarci un
progetto di lungo periodo - ne abbiamo parlato: AIAT, eccetera -,
ma anche di breve periodo, perché c'è una situazione di emergenza e
non vorremmo che venisse sottovalutata dalla
routine
: nel
bilancio ci sono questi fondi, queste iniziative le facciamo da
anni, le ripetiamo... qual è l'elemento innovativo che introduciamo
in una situazione di difficoltà, qual è la cosa nuova che mettiamo
in campo? Questo ci piacerebbe sentir dire, non solo adesso, ma nei
prossimi mesi. Grazie.
