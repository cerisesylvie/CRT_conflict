Classificazione
UNIONE EUROPEA E RAPPORTI INTERNAZIONALI



Oggetto del Consiglio n. 1429 del 6 aprile 2022 - Resoconto
OGGETTO N. 1429/XVI - Discussione generale congiunta sugli
atti: "Approvazione della proposta di programma FESR 2021/2027
della Regione Valle d'Aosta/Vallée d'Aoste" e "Approvazione della
proposta di programma FSE+ 2021/2027 della Regione Autonoma Valle
d'Aosta/Vallée d'Aoste".
Bertin (Presidente) -
Suggerisco di affrontare
congiuntamente i punti n. 3.01 e n. 3.02 dell'ordine del giorno, se
siete d'accordo, altrimenti procediamo separatamente. Se non vi
sono obiezioni, anche d'accordo con l'assessore Caveri, affrontiamo
i due punti congiuntamente. Si è prenotato l'assessore Caveri, ne
ha facoltà.
Caveri (AV-VdA Unie) -
Entro il 17 aprile dobbiamo
trasmettere alla Commissione Europea entrambi questi documenti, per
avviare il negoziato formale che porterà tra qualche mese, assai
probabilmente settembre, ad adottare questi due programmi che sono
così importanti per la Valle d'Aosta. Come voi sapete, ne abbiamo
già discusso in Commissione, si tratta complessivamente di 92
milioni e mezzo di euro per i FESR e 81 milioni e mezzo per l'FSE+
all'orizzonte 2027; poi sappiamo che 2021-2027 è il periodo
dell'attuale programmazione, ma in realtà, per ragioni di tempo e
anche a causa dei ritardi che sono stati cagionati dalla pandemia,
questo periodo di programmazione si sposterà intorno al 2028/2029,
ed è tutto coincidente con il periodo di riflessione, non solo di
programmazione, su quei temi cardine che l'Unione Europea ha
fissato come tali all'orizzonte 2030.
Un aspetto chiave che la politica regionale ha insegnato al
mondo regionale e delle autonomie locali è la programmazione. Non è
mai una programmazione "Sovietica", cioè piani pluriennali che
finiscono poi in qualche maniera per essere inespressi e
demagogici, ma si tratta sempre di temi che partono da riflessioni
assai profonde, che vengono fatte dalla Commissione europea e dal
Consiglio, e anche per fortuna dal ruolo crescente come motore
dell'Unione Europea del Parlamento europeo, come espressione
democratica, con un supporto, benché dal punto di vista legislativo
non abbia spazi, del Comitato delle Regioni, che è l'espressione
appunto della democrazia locale.
La politica regionale è molto importante. Nasce negli anni
ottanta su grande intuizione dell'allora presidente della
Commissione Jacques Delors e ha in qualche maniera capovolto
quell'impostazione che era stata data sin dai Trattati di Roma di
un'Europa esclusivamente attenta agli stati nella loro completezza,
con un ruolo marginale per la democrazia locale. Da allora, e ho
avuto anche la possibilità di vivere quest'esperienza come
Presidente della Commissione del Parlamento europeo che si occupava
della politica regionale, ho avuto la possibilità di studiare, di
approfondire quest'approccio nei diversi paesi dell'Unione, che
oggi ricade con questi atti anche sul nostro territorio. E devo
dire che questo avviene anche in una logica di grande
professionalità della Valle d'Aosta, che è sempre stata un punto di
riferimento importante per l'impiego dei fondi comunitari, con il
raggiungimento di standard molto elevati di spesa, a differenza -
lo si può anche dire in termini comparativi - di altre Regioni
italiane.
Gli obiettivi sono quelli che vengono riportati, quindi
un'Europa più competitiva e intelligente, un'Europa più verde,
resiliente e basse emissioni di carbonio e ancora un'Europa più
sociale. All'interno di questa socialità ci sono la cultura e il
turismo, e questo riguarda il cosiddetto FESR. Per quanto riguarda
le FSE+, ci sono diverse priorità, che vanno dall'occupazione
all'istruzione e formazione, dall'inclusione sociale
all'occupazione giovanile.
Questi soldi dovranno essere spesi bene, sono soldi sicuri e non
con il rischio dell'alea che deriva dalla competitività per bando
del PNRR, quindi si tratterà nei mesi a venire di incominciare a
elaborare, ed è stato fatto nel corposo programma che noi
proponiamo all'approvazione dell'aula, che è frutto di un lavoro
attento non solo politico ma anche frutto di esperti, in piena
collaborazione con quelli che vengono chiamati gli
stakeholder
, nel linguaggio europeo, cioè tutti quei
decisori che dall'associazionismo al terzo settore, ai sindacati,
alle forze politiche, naturalmente i sindaci, i presidenti delle
Unités des Communes si sono ritrovati nel sostanziare questo
documento che oggi viene votato dal Consiglio regionale e che,
ripeto, nelle settimane a venire sarà all'attenzione della
Commissione europea.
Presidente -
La discussione è aperta. Ci sono richieste
di intervento? Consigliere Testolin ne ha facoltà.
Testolin (UV) -
Nous venons d'une discussion par rapport
à celles qui sont les priorités au niveau européen du Conseil de la
Vallée et de la politique valdôtaine dans son ensemble, que nous
avons cherché de développer dans la passé session du Conseil de la
Vallée. Nous avons parlé pas mal de celles qui sont les initiatives
qui aurons eu lieu dans cette période et évidemment les deux
programmes que l'Assesseur nous a présenté, ils représentent un
point de départ tout à fait important pour comprendre ce qui sera
le développement des initiatives au niveau européen à faveur de
notre région dans les années prochaines.
Credo che in questa seduta del Consiglio valga per lo meno la
pena di sottolineare, anche in un clima che evidentemente è
condizionato da altre situazioni e dalla situazione politica
in
primis
, l'importanza di seguire attentamente questo processo di
acquisizione di questi fondi. Chi ha avuto modo di leggere questi
due programmi, ha potuto, a mio avviso, cogliere due elementi
sostanziali. Uno è la continuità rispetto alle tematiche che
l'Assessore ha sottolineato e che possono caratterizzare
favorevolmente quello che è lo sviluppo nella nostra regione,
perché ben si adatta a quelle che sono le caratteristiche di
input
dati dall'Unione europea per la valorizzazione del
territorio da un punto di vista ambientale, da un punto di vista
delle risorse rinnovabili, dell'energia pulita, dell'attenzione al
sociale, elementi che sono sempre stati caratterizzanti la vita
politica all'interno della nostra regione.
Ma io ho voluto cogliere anche alcune iniziative che vanno verso
quello che è il metodo della semplificazione. Qua diciamo che le
strutture competenti hanno, a mio avviso, lavorato in maniera
proficua nell'individuare alcuni elementi di semplificazione in
quelle che sono le procedure che dovranno approcciare gli utenti e
i beneficiari finali, per poter attingere a quelle che sono le
risorse messe a disposizione dall'Unione europea.  Sovente la
burocrazia frena anche le attività dei singoli portatori di
interesse verso l'accesso a queste risorse, che di più in più
rappresentano forse una delle residue possibilità di accedere a dei
fondi a fondo perso per modernizzare e per migliorare quelle che
sono le nostre iniziative.
Colgo in questo aspetto e anche nell'attenzione rispetto alle
opportunità di lavoro dei giovani e alla conciliazione di quelle
che sono le esigenze delle aziende con la possibilità di sviluppare
dei percorsi post diploma, che possano rendere appetibile alle
aziende e accogliere nuovi giovani al loro interno e diano ai
giovani delle opportunità di trovare dei percorsi lavorativi sicuri
alla fine di un percorso di studio.
Detto questo, mi sembrava opportuno sottolineare in qualche modo
l'importanza del lavoro che è stato svolto e rinnovare il sollecito
a una maggiore partecipazione da parte di quest'aula consiliare nel
futuro di quelle che saranno le opportunità di confrontarsi su
queste tematiche, sull'utilizzo di questi fondi e sulle iniziative
che verranno presentate ed elaborate sicuramente dalle strutture
competenti, ma che devono vedere la politica partecipe in questo
processo decisionale e in questo processo di sviluppo. È con questo
spirito che sicuramente ci sono tutti i presupposti per andare ad
approvare questo documento, che entro il 17 deve essere presentato,
per poi però proporsi di attenzionare quelli che saranno i momenti
di confronto su queste tematiche e nei prossimi sette anni, per
dare le risposte che anche l'opinione pubblica si aspetta.
Presidente -
Ci sono altri che intendono intervenire?
Consigliere Marquis ne ha facoltà.
Marquis (FI) -
Mi unisco alle parole che sono state
espresse poc'anzi dal collega Testolin, che ha sottolineato
l'importanza dei programmi che sono sottoposti all'attenzione oggi
del Consiglio regionale, in particolare il FESR e l'FSE+. Sono i
due pilastri della programmazione europea che possono dare delle
grosse opportunità per garantire e favorire lo sviluppo delle
realtà territoriali e anche la coesione sociale all'interno delle
medesime. Come è stato detto, sono delle opportunità che vanno
colte appieno. È apprezzabile anche l'approccio semplificativo e su
questo si dovrà ancora insistere e lavorare molto, perché tutti
sappiamo quanto è difficile seguire queste logiche che sono messe
in atto dalla Commissione europea riguardo all'accesso a questi
fondi. Soprattutto in una piccola realtà come la nostra, una realtà
in cui pochi sono dotati di grande capacità amministrativa, c'è
grossa tribolazione poi a utilizzare queste risorse. Il lavoro da
fare sarà sicuramente ancora importante in quest'ambito, comunque è
apprezzabile lo sforzo che si coglie.
Per questa ragione voteremo convintamente questo provvedimento,
con la consapevolezza dell'importanza che ha per le finanze della
nostra Regione e per le opportunità che vengono offerte ai
cittadini e alle imprese.
