Classificazione
CONSIGLIO REGIONALE


Resoconto integrale del dibattito dell'aula
Oggetto del Consiglio n. 1811 del 24 gennaio 2001 - Resoconto
OGGETTO N. 1811/XI Rinvio della proposta di legge: "Modifiche
alla legge regionale 7 maggio 1975, n. 16 (Norme sui referendum
previsti dallo Statuto speciale per la Valle d’Aosta
e sull’iniziativa legislativa del popolo
valdostano), da ultimo modificata dalla legge regionale 8 marzo
2000, n. 7".
Président
Je rappelle au Conseil que ce projet de loi est
inscrit à l’ordre du jour pour expiration des délais
prévus par le Règlement intérieur du Conseil et
qu’il est confié à l’examen de la
I
ère
Commission.
La parole au rapporteur, Conseiller Curtaz.
Curtaz (PVA-cU)
Il nostro gruppo ha presentato la proposta
di legge in esame per apportare alcune modifiche alla legge
regionale che disciplina il referendum abrogativo sulle leggi
regionali.
Quasi contestualmente è stata approvata in seconda lettura dal
Parlamento la legge costituzionale che conferisce alla nostra
Regione competenze nuove e più vaste in materia di referendum.
Noi chiediamo quindi che la proposta di legge in esame venga
rimandata in commissione affinché riprenda il suo iter allo scopo
di valutare se in quell’ambito si possono creare le
condizioni per la predisposizione di una proposta di legge organica
che tenga conto delle nuove competenze acquisite.
La nostra proposta diventa quindi uno stimolo che contiene
alcune chiare e a nostro giudizio originali indicazioni di tipo
tecnico, giuridico e politico.
Président
La parole au Président de la I
ère
Commission, Conseiller Piccolo.
Piccolo (SA)
In merito all’oggetto in
discussione, cercando di integrare quanto ha già detto il collega
Curtaz, ricordo ai colleghi che la proposta di legge era stata
discussa in I Commissione già in data 28 novembre 2000 ed era stato
concordato unanimemente con i proponenti di richiedere la proroga
dei termini per l’esame della proposta di legge per
fare in modo che decadessero i termini permettendo così che il
testo giungesse in Consiglio, pertanto è stato questo un percorso
voluto dalla I Commissione.
La proposta unanime della commissione, di proroga prima e di
rinvio al Consiglio poi, trova la sua ragione nell'ormai prossima
entrata in vigore del disegno di legge n. 254, cui faceva
riferimento il collega Curtaz, che all’articolo 2 in
riferimento alla materia referendaria attribuisce competenze alle
regioni nella disciplina dell’esercizio del diritto
di iniziativa legislativa popolare e di referendum regionali
abrogativi, propositivi e consultivi, disegno di legge
costituzionale che dovrebbe entrare in vigore per la metà del
prossimo mese di febbraio.
Quindi l’attesa non poteva che essere logicamente
condivisa dalla commissione per poi dare corso al completamento del
quadro normativo regionale in materia referendaria e quindi
addivenire a un testo unico in tema di referendum.
L’auspicio che faccio è che si possa arrivare a
un disegno di legge che disciplina l’intera materia
referendaria in una direzione più volte manifestata da tutti i
componenti la I Commissione e cioè quella che porti ad abrogazioni
e semplificazioni normative anche attraverso
l’adozione di testi unici in grado di facilitare il
compito di chi deve far applicare la legge e ai funzionari e
renderla comprensibile e di facile lettura al cittadino con testi
più chiari e più completi. Dico questo nel concludere per
sottolineare che la I Commissione intende mantenere fede agli
impegni assunti unanimemente e procedere nel rispetto e nella
valorizzazione del potere di iniziativa legislativa, che spetta ai
singoli consiglieri, ricordando al tempo stesso che la I
Commissione intende rispettare quanto previsto dal progetto di
abrogazione che sta già raccogliendo i suoi frutti in una materia
di riordino legislativo nella nostra Regione.
Président
Le Conseil prend acte de cette requête,
l’examen est reporté nouvellement à la
I
ère
Commission.
