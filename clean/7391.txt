Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1894 del 19 marzo 1986 - Resoconto
OGGETTO N. 1894/VIII - STUDIO DI PROPOSTE PER UNA MODIFICA
DELL'ISTITUTO PROFESSIONALE REGIONALE. (Interpellanza).
PRESIDENTE
: Do lettura dell'interpellanza presentata dai
Consiglieri Cout e Mafrica:
INTERPELLANZA
In diverse occasioni si è sottolineata la necessità di dare ai
ragazzi che vogliono iscriversi all'Istituto Professionale
Regionale la possibilità di maggiori scelte per gli indirizzi e le
qualifiche rilasciate; si è anche sottolineato come queste
qualifiche debbano essere più moderne ed aderenti alle nuove
esigenze del mondo del lavoro.
L'I.P.R. è stato istituito con legge n. 8 del 17.11.1960 e da
allora mantiene gli stessi e pochi indirizzi e qualifiche, oltrechè
essere inadeguato ai tempi.
Sovente si è anche parlato di una necessaria e maggiore
flessibilità da ricercare sempre rispetto a questi problemi.
È urgente offrire nuove prospettive ai ragazzi anche se si è in
attesa di una più ampia e opportuna ristrutturazione della scuola
in Valle d'Aosta.
Tra le strade da percorrere vi potrebbero essere quella della
sperimentazione e quella di una modifica della legge regionale del
1960.
Ricordiamo, per ciò che riguarda le sperimentazioni, che dal
rapporto CENSIS per il 1985 si può rilevare il progressivo
affermarsi nella scuola secondaria superiore delle esperienze
sperimentali negli ultimi cinque anni in Italia (nell'81/82 la
sperimentazione interessava il 4,8% delle scuole, nell'84/85 la
percentuale è salita al 9,6%) e si può riconoscere nella
sperimentazione un patrimonio diffuso e necessario nella realtà del
mondo attuale della scuola. I dati vogliono anche dire in poche
parole che ormai è interessata alla sperimentazione una scuola su
dieci.
Vi sono state, nel 1985 in Italia, nelle superiori 314
maxisperimentazioni (che investono cioè l'intero ordinamento e la
struttura del corso scolastico), vi sono state 168
minisperimentazioni (che si limitano a parziali modifiche del
curriculum tradizionale) e vi sono stati 235 progetti "assistiti
nell'istruzione tecnica".
Se si guarda il tipo di scuola si può vedere che nei licei ed
istituti magistrali vi sono state sperimentazioni per l'11,4 delle
scuole, per gli istituti tecnici si sale al 16,3%, gli istituti
professionali arrivano al 4,9% gli istituti artistici al 9,7%, e
nella secondaria superiore non statale si arriva al 5%.
Se si esaminano le qualifiche conseguite in vari istituti
professionali ve ne sono di interessantissime ed altre se ne
potrebbero prevedere, come si potrebbero prevedere eventuali
sperimentazioni in Valle che tengano conto di opportuni adattamenti
alla realtà della Valle ed alle sue esigenze.
Purtroppo in questo campo non abbiamo grandi
esperienze.
Ciò premesso i sottoscritti Consiglieri regionali
INTERPELLANO
l'Assessore alla Pubblica Istruzione per sapere:
1)
se ha già pensato ad una proposta di modifica
dell'I.P.R. e quale è questa eventuale proposta;
2)
se non intende, in caso contrario, affidare
all'I.R.R.S.A.E. della Valle d'Aosta, eventualmente affiancato da
una Commissione di persone particolarmente preparate nel settore,
lo studio di proposte che possano al più presto dare all'I.P.R. una
maggiore flessibilità negli sbocchi e nuovi indirizzi e
qualifiche.
PRESIDENTE
: Ha chiesto di parlare il Consigliere Cout, ne
ha facoltà.
COUT (P.C.I.):
In diverse occasioni in questo Consiglio
abbiamo parlato della necessità di adeguare le uscite dalla scuola
alle esigenze del mondo del lavoro, in continua evoluzione. Su
questo argomento ci sono state già ampie discussioni che hanno
approfondito alcuni aspetti e sottolineato come sia necessario
arrivare al più presto ad avere un osservatorio del mondo del
lavoro efficiente, che possa darci dei dati più precisi su cui poi
andare a fare le nostre scelte anche per ciò che riguarda la
scuola.
Direi che al di là di tutto questo è necessario per alcune
questioni fare delle scelte in questo campo; con questa
interpellanza teniamo a sottolineare l'esigenza di andare a
ritoccare e cambiare quelle che sono le qualifiche dell'I.P.R. di
cui si è discusso in questo Consiglio in altre occasioni.
L'I.P.R. è stato istituito nel 1960, da allora le qualifiche
sono rimaste le stesse e per molti aspetti sono superate da quelle
che sono le esigenze del mondo del lavoro; è urgente invece andare
ad offrire ai ragazzi che si vogliono iscrivere all'I.P.R. delle
possibilità più ampie e più opportune, visto i tempi, di avere
delle qualifiche diverse.
Si è discusso per ciò che riguarda l'I.P.R. in rapporto ad una
ristrutturazione diversa della scuola in Valle d'Aosta: per noi
poteva essere una ristrutturazione più ampia, mi riferisco alla
discussione che si è svolta in occasione della proposta di legge
sui Lycées techniques, discussione che non stiamo a riprendere, se
non per constatare che anche in questo caso l'ultima proposta
teneva al di fuori dei Lycées techniques gli I.P.R.; quindi tanto
più secondo il nostro parere è necessario che si veda la questione
dell'I.P.R. anche sotto una luce diversa, e si veda al più presto
possibile cosa si vuol fare riguardo alla sua ristrutturazione.
Siamo convinti che le strade possono essere diverse e potrebbero
essere almeno due: una è quella della riforma della legge
sull'I.P.R., cosa che possiamo fare visto che è una legge regionale
per cui dovremmo avere delle competenze, un'altra potrebbe essere
una proposta di una sperimentazione come esiste in tante parti del
paese.
Come risulta dai rapporti del CENSIS, in Italia ben una scuola
su dieci, per quanto riguarda la scuola secondaria, attua delle
sperimentazioni; di queste sperimentazioni ce ne sono per ciò che
riguarda l'I.P.R. considerato fino al terzo anno, ed anche per ciò
che riguarda l'I.P.R. considerato fino al 4° o 5° anno, anno in cui
viene data la maturità professionale.
Per ciò che riguarda la Valle d'Aosta, oltre che a darci delle
nuove qualifiche e un'ampia possibilità di scelta se attuiamo la
sperimentazione, si potrebbe anche pensare di portare tutti gli
adattamenti che si rendono necessari per ciò che riguarda un
riferimento più preciso alle realtà ed alle particolarità della
Valle d'Aosta. Secondo noi ciò è molto più facile nelle
sperimentazioni: abbiamo in piedi una sperimentazione a Châtillon
che poi ci è stata bocciata con una legge sui Lycées techniques.
Volendo, per ciò che riguarda una sperimentazione più generale per
l'I.P.R., abbiamo una ampia possibilità di metterla in piedi;
addirittura a nostro parere niente ci vieta, se lo vogliamo, di
percorrere le due strade assieme, della sperimentazione e di una
eventuale modifica della legge regionale.
Il parere nostro è anche che questo debba essere fatto molto in
fretta, in attesa di quelli che saranno i dati sul mercato del
lavoro. In carenza di tali dati, ci sono alcuni fatti che ci
possono permettere delle scelte precise ed abbastanza ragionate;
bisogna solo fare in fretta. Se non ci sono proposte da parte
dell'Assessore, potremmo intanto affidare ad una Commissione
competente, o nell'I.R.R.S.A.E. o che affianchi quest'ultimo che
fino a prova contraria è istituito per dare dei suggerimenti e fare
proposte in questo senso, il compito di fornire dei suggerimenti
per uscire da questo che è un problema molto grande proprio per le
esigenze emergenti.
Si dà atto che dalle ore 11,21 assume la Presidenza il Vice
Presidente DOLCHI.
PRESIDENTE
: Ha chiesto di parlare l'Assessore alla
Pubblica Istruzione Faval, ne ha facoltà.
FAVAL (U.V.):
Les soucis exprimés par M. Cout ce sont les
nôtres. Dans la basse Vallée surtout il est en train de se modifier
un peu toute la réalité économique et sociale, et donc même les
choix que les parents font en ce qui concerne le futur de l'école
pour les enfants.
Il y
a une autre donnée encore sur laquelle réfléchir:
d'après les choix qui ont été faites dans les dernières années, je
crois que nous devons penser à une nouvelle redistribution aussi
des établissements scolaires, c'est-à-dire des différents
établissements scolaires présents dans toute la Vallée. En effet
nous voyons que parfois certaines options ne sont plus retenues
valables par la grande partie de la population, au point que nous
avons dans les premières classes 4 - 5 - 7 inscrits.
Donc la question s'impose. Nous avons déjà commencé une analyse
de cette situation que nous pensons devra être faite aussi sur la
base des choix qu'en tant qu'exécutif régional nous allons faire
par rapport au nouveau établissement au point de vue travail, que
la Junte pourra de quelque façon porter dans la Vallée d'Aoste,
parce que là je ne crois pas que l'on puisse s'arrêter à penser
uniquement à la basse Vallée.
Dans ce sens, comme je viens de dire, on a déjà commencé une
étude et une réflexion. M. Cout dit (et je partage son opinion) que
s'impose la nécessité de modifier la loi de 1960 parce qu'il est
assez évident qu'après 26 ans la situation de notre Vallée est
changée et donc il faut s'adapter aux nouvelles exigences.
M. Cout disait aussi qu'il faut le faire en vitesse; là je crois
que nous devons plutôt faire une autre réflexion. Tout le monde
sait qu'il est possible - et c'est là l'unique question que moi je
demanderai d'examiner - d'ici peu, peut-être à partir de l'année
prochaine, que l'on ait "il biennio unitario" après les écoles
moyennes; cela évidemment changerait de façon radicale celle qui
est actuellement l'organisation de l'école non seulement en Vallée
d'Aoste, mais dans tout le pays. Donc celui-ci est un problème
important dont il faut tenir compte, si l'on veut apporter des
modifications dans le domaine des écoles supérieures.
Je peux assurer non seulement le Conseiller Cout, mais tout le
Conseil régional, qu'en tout cas (c'est-à-dire même si nous n'avons
pas encore l'assurance par rapport à ce qui va venir à propos de
"biennio unitario") nous sommes en train de prendre des contacts
avec l'I.R.R.S.A.E. pour vérifier ensemble - parce que
l'I.R.R.S.A.E. est un Institut député à ce genre de travail -
quelles propositions l'Assessorat fera au Conseil régional, dans le
sens de rendre un peu plus d'actualité l'école valdôtaine dans les
différents domaines et spécialement dans le domaine de
l'I.P.R..
PRESIDENTE
: Ha chiesto di parlare il Consigliere Cout per
la replica, ne ha facoltà.
COUT (P.C.I.):
Sono contento che l'Assessore possa
concordare su diverse osservazioni che abbiamo fatto, però mi duole
riscontrare una contraddizione in quello che è l'operato della
Giunta o comunque in quelle che sono le proposte dell'Assessore in
questo Consiglio.
Mentre quando si discuteva dei Lycées techniques, questi e la
scuola in Valle d'Aosta erano una scelta coraggiosa da fare, e da
fare subito, anche se poteva esserci, e si poteva già immaginare in
quel momento, la riforma della scuola media superiore in Italia, in
questo momento, quando si tratta di andare a rivedere una legge che
interessa solo l'I.P.R., dobbiamo solo riflettere ed aspettare
quella che potrà essere una proposta di biennio unitario che solo
pochissimo tempo fa non ci interessava.
(Intervento fuori microfono dell'Assessore FAVAL che fornisce
ulteriori precisazioni).
Ci terrei a sottolineare che al di là di questa che per noi è
una contraddizione, per ciò che riguarda la eventuale modifica
dell'I.P.R., se si dovesse scegliere di fare una proposta di
sperimentazione, niente ci vieterebbe a questo punto di tenere
conto di tutto quello che possiamo immaginare possa venire in
Italia, tanto più quello che ci può servire in Valle d'Aosta. Ci
terrei a sottolineare che questa scelta che dobbiamo fare nei
confronti dell'I.P.R. è assolutamente indispensabile e direi
abbastanza urgente.
