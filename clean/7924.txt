Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2344 del 12 novembre 1986 - Resoconto
OGGETTO N. 2344/VIII - RATIFICA DI DELIBERAZIONI ADOTTATE
DALLA GIUNTA REGIONALE IN VIA D'URGENZA.
Oggetto n. 7005 in data 26 settembre 1986:
Concessione di contributo alla Pro-Loco di Sarre per
inaugurazione area attrezzata "Les Sources du Ruet" - Approvazione
e liquidazione di spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 7005:
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
Oggetto n. 7273 in data 2 ottobre 1986:
Lavori
di costruzione di opere di presa e di adduzione per l'acquedotto
interno di Pont-Saint-Martin - Appalto dei lavori a licitazione
privata - Approvazione ed impegno di spesa.
PRESIDENTE:
Se nessuno chiede a parola, pongo in
votazione la ratifica della deliberazione n. 7273:
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
Oggetto n. 7385 in data 10 ottobre 1986:
Concessione a favore di associazioni di viticoltori ed enti vari
di contributi nelle spese per l'organizzazione di manifestazioni
vitinicole, anno 1985 - Approvazione ed impegno di spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 7385:
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
Oggetto n. 7389 in data 10 ottobre 1986:
Progettazione esecutiva, montaggio ed installazione del centro
di raccolta ed essiccamento siero comprendente la parte tecnologia
di processo e l'unità di servizio ubicato in prossimità del
caseificio di Saint-Marcel - Approvazione di nuovi prezzi e
di perizia suppletiva - Impegno di spesa.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
Si tratta di soli 348 milioni che si
aggiungono ad un progetto di 4 miliardi di spesa e forse non
varrebbe nemmeno la pena di discuterne. Comunque noi ci asteniamo
perché quando si fa un progetto specializzato occorre prevedere
quelle cose che in questo caso, ad esempio, vengono indicate come
necessarie. Non stiamo neppure a tornare su quanto abbiamo sempre
sostenuto in merito.
PRESIDENTE:
Se nessuno chiede la parola, pongo in
votazione la ratifica della deliberazione n. 7389:
ESITO DELLA VOTAZIONE
Presenti: 26
Votanti: 17
Favorevoli: 17
Astenuti: 9 (Bajocco, Breuvé, Cout, Dolchi, Mafrica, Millet,
Pascale, Torrione e Viberti)
Il Consiglio approva.
Oggetto n. 7396 in data 10 ottobre 1986:
Lavori
di demolizione di alcuni edifici industriali e sistemazione
dell'area ex Montefibre in Comune di Châtillon (2° lotto) -
Esecuzione dei lavori in economia diretta - Approvazione e impegno
di spesa.
PRESIDENTE:
Ha chiesto la parola il Consigliere Torrione;
ne ha facoltà.
TORRIONE (P.S.I.):
Forse devo chiedere scusa per la
disattenzione, ma vorrei sapere che ribasso d'asta era stato
previsto nel precedente appalto che mi sembra sia stato aggiudicato
alla ditta Montrosset, e perché quest'ultimo appalto non era
compreso in quello. Grazie.
PRESIDENTE:
Ha chiesto la parola l'Assessore ai Lavori
Pubblici Fosson; ne ha facoltà.
FOSSON (D.C.):
L'appalto aggiudicato all'impresa
Montrosset comprendeva un primo lotto di demolizioni che era stato
previsto in funzione di una diversa utilizzazione dell'area. Con
l'arrivo della TECDIS (Olivetti-Seiko) è stato ritenuto opportuno
inserire il nuovo stabilimento nell'area per la quale non era
ancora stata prevista la demolizione, per questo motivo è stato
appaltato un secondo lotto di demolizioni. Si trattava in pratica
di eliminare tutta l'area.
Non ricordo a memoria il ribasso fatto allora dall'impresa
Montrosset, ma mi pare che si aggirasse intorno al 15%. Però nei
lavori di demolizioni le valutazioni sui ribassi dipendono dal
macchinario e dall'attrezzatura di cui dispone un'impresa. In un
lavoro di demolizione un ribasso di questo tipo è estremamente
alto, ma non è particolarmente anomalo.
Se mi è consentito approfitto dell'opportunità per riprendere un
tema trattato dal Consigliere Mafrica nell'interpellanza di cui
all'oggetto n. 23. Egli citava l'appalto per l'allargamento e
ammodernamento della strada regionale n. 25 della Valgrisenche alla
progressiva 4+270 per dire che 5 erano le ditte che avevano
presentato un'offerta. Io voglio precisare che le imprese invitate
erano 10, delle quali 8 valdostane e 2 non valdostane. Di queste
ultime una era di Quincinetto (Bertino) ed una di Tortona
(Codelfa-prefabbricati) in associazione con la B & V di St.
Christophe, a dimostrazione del fatto che era stato rispettato
anche allora il criterio che ci eravamo imposti di invitare anche
delle ditte esterne. Grazie.
PRESIDENTE:
Ha chiesto la parola il Consigliere Torrione;
ne ha facoltà.
TORRIONE (P.S.I.):
Non è che io voglia fare delle
polemiche, ma il dato è talmente evidente che non può non essere
rilevato. Il fatto è che per un importo di 1 miliardo e 200 milioni
circa del precedente appalto per opere di demolizioni, il ribasso
d'asta era del 15%; mentre per un appalto di 350 milioni, e quindi
con una spesa molto più modesta, il ribasso d'asta arriva
addirittura al 47,10%!
(Voce fuori microfono):
"Misteri della concorrenza!"
TORRIONE (P.S.I.):
Eh no, qui non si tratta di misteri
della concorrenza! Al più posso credere che su un appalto di 1,5
miliardi si sarebbe potuto applicare il ribasso del 47%, ma non su
un appalto di 350 milioni per il quale un simile ribasso diventa
quasi un assurdo!
Assessore, io non voglio stare a polemizzare, però, trattandosi
di demolizioni in ambedue i lavori, tra i due ribassi c'è una bella
differenza! Qualcuno ha parlato di "mistero della demolizione", ma
siccome io non sono un cattolico ripeto solo la formuletta magica
che si ripete alla fine della recitazione dei misteri: "Amen!" E
non dico di più.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
Faccio un'ulteriore precisazione a
quanto precisato dall'Assessore Fosson. Io vedo le delibere e
quindi vedo quelli che effettivamente partecipano alle gare ed in
esse riscontro che le ditte esterne invitate dall'Assessore molto
spesso non partecipano. Penso che anche questo elemento debba
essere sottoposto ad una verifica ulteriore, perché forse non si è
proceduto ad una scelta opportuna.
Nel merito di questa deliberazione, oltre alle osservazioni del
Consigliere Torrione, posso aggiungere che noi ci asteniamo sia
perché c'è qualcosa di apparentemente poco chiaro, nel senso che se
le imprese abbattono fino al 47% può anche darsi che i prezzi della
Regione fossero sopravvalutati. Al di là di ciò, però, noi
riteniamo che in questo caso forse si poteva fare a meno di
ricorrere alla trattativa privata, perché una gara ufficiosa è
quasi simile ad una trattativa privata.
PRESIDENTE:
Se nessuno chiede la parola, pongo in
votazione la ratifica della deliberazione n. 7396:
ESITO DELLA VOTAZIONE
Presenti: 26
Votanti: 17
Favorevoli: 17
Astenuti: 9 (Bajocco, Breuvé, Cout, Dolchi, Mafrica, Millet,
Pascale, Torrione e Viberti)
Il Consiglio approva.
Oggetto
n. 7407 in data 10 ottobre 1986:
Lavori
di sistemazione ed ampliamento dell'edificio adibito a scuola
elementare, nel Comune di Torgnon - Appalto dei lavori a
licitazione privata - Approvazione del progetto - Approvazione ed
impegno di spesa.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
Osservo solo che il tecnico incaricato
di questo lavoro da 800 milioni è l'arch. Silvano Vesan di
Châtillon. Non vorrei che ci
si
trovasse di fronte ad un
caso di omonimia e che si trattasse proprio dell'arch. Vesan, che
conosco io e che è segretario della Democrazia Cristiana,
Presidente della FINAOSTA e libero professionista, altrimenti mi
dovrei proprio chiedere come un "superuomo" possa far fronte a
tutti questi impegni.
PRESIDENTE:
Ha chiesto la parola l'Assessore ai Lavori
Pubblici Fosson; ne ha facoltà.
FOSSON (D.C.):
Preciso solo che si tratta di un incarico
del Comune di Torgnon e tra l'altro neppure dell'attuale
amministrazione, che è di colorazione piuttosto democristiana, ma
dell'amministrazione precedente.
PRESIDENTE:
Se nessuno chiede la parola, pongo in
votazione la ratifica della deliberazione n. 7407:
ESITO DELLA VOTAZIONE
Presenti, votanti e favorevoli: 26;
Il Consiglio approva all'unanimità.
Oggetto
n. 7460 in data 10 ottobre 1986:
Realizzazione, chiavi in mano, di un centro di pronto soccorso
traumatologico in Comune di Gressan, località Pila - Aggiudicazione
lavori e della fornitura di apparecchiature mediante licitazione
privata - Approvazione ed impegno di spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 7460:
ESITO DELLA VOTAZIONE
Presenti: 26
Votanti: 25
Favorevoli: 25
Astenuti: 1 (Viberti)
Il Consiglio approva.
Oggetto n. 7471 in data 10 ottobre 1986:
Concessione di un contributo straordinario di lire 3.000.000
alla società "Casetta Hôtels Pallamano" di Aosta, per l'attività
stagione 1985/86 - Approvazione e liquidazione di spesa.
PRESIDENTE:
Se nessuno chiede la parola, pongo in
votazione la ratifica della deliberazione n.
7471:
ESITO DELLA VOTAZIONE
Presenti: 26
Votanti: 25
Favorevoli: 25
Astenuti: 1 (Viberti)
Il Consiglio approva.
Oggetto n. 7472 in data 10 ottobre 1986:
Concessione di un contributo straordinario di lire 40.000.000
alla Società "Pallacanestro La Vallée" nelle spese previste per la
partecipazione al campionato nazionale maschile di B2 1986/87 -
Approvazione e finanziamento di spesa.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
Vorrei sapere se quest'anno si registra
un aumento nei contributi assegnati a questa società rispetto a
quelli che le sono stati concessi nello scorso anno.
PRESIDENTE:
Ha chiesto la parola l'Assessore al Turismo,
Urbanistica e Beni Culturali Borbey; ne ha facoltà.
BORBEY (D.C.):
Mi sembra di ricordare che l'anno scorso
le erano stati accordati 30 milioni e quindi i contributi di
quest'anno registrano un aumento del 30% circa.
PRESIDENTE:
Se nessuno chiede la parola, pongo in
votazione la ratifica della deliberazione n. 7472:
ESITO DELLA VOTAZIONE
Presenti: 26
Votanti: 25
Favorevoli: 25
Astenuti: 1 (Viberti)
Il Consiglio approva.
Oggetto n. 7477 in data 10 ottobre 1986:
Concessione di contributo straordinario alla Polisportiva S.
Orso per la partecipazione al campionato di calcio di promozione
1986/1987 - Modifica della deliberazione n. 364, in data 17.1.1986
- Approvazione e liquidazione di spesa.
PRESIDENTE:
Ha chiesto la parola il Consigliere Viberti;
ne ha facoltà.
VIBERTI (N.S.):
Dichiaro la mia astensione e chiedo se
non sia necessario apportare una correzione di carattere formale al
testo, perché forse ci si è dimenticati di aggiungere dopo "S.
Orso" la parola "ENDAS". A me pareva, infatti, che la denominazione
esatta di questa polisportiva fosse "S. Orso ENDAS".
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
Io vorrei capire la logica presente nel
comportamento della Giunta, la quale prima dà 25 milioni, poi dice
che sono troppi e che dovrebbero essere ridotti a 14, ma alla fine
ne propone 20. Vorrei qualche spiegazione in merito.
PRESIDENTE:
Ha chiesto la parola l'Assessore al Turismo,
Urbanistica e Beni Culturali Borbey; ne ha facoltà.
BORBEY (D.C.):
L'anno scorso la Giunta regionale aveva
promesso alla polisportiva "S. Orso-ENDAS" un contributo di 14
milioni. Il mio Assessorato, per un errore formale del quale io non
mi ero accorto, aveva presentato una delibera per 25 milioni Che
rappresentavano appunto l'importo richiesto dalla "S. Orso ENDAS".
Pertanto dissi alla "S. Orso-ENDAS" che avremmo lasciato l'impegno
dei 25, ma gli 11 milioni in più le sarebbero stati dati in acconto
per l'annata 1986/87.
Per quest'anno, invece, la Giunta regionale, sempre su proposta
dell'Assessorato al Turismo, ha approvato un impegno di spesa per
un contributo di 20 milioni, con un aumento di 6 milioni rispetto
ai 14 dello scorso anno.
PRESIDENTE:
Se nessuno chiede la parola, pongo in
votazione la ratifica della deliberazione n. 7477:
ESITO DELLA VOTAZIONE
Presenti: 26
Votanti: 25
Favorevoli: 25
Astenuti: 1 (Viberti)
Il Consiglio approva.
Oggetto
n. 7478 in data 10 ottobre 1986:
Concessione e liquidazione al comitato di gestione della pista
di bob di Breuil-Cervinia di un primo acconto di lire 100.000.000
nelle spese da sostenere per la gestione della pista stessa durante
la stagione invernale 1986/87 - Approvazione e finanziamento di
spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 7478:
ESITO DELLA VOTAZIONE
Presenti: 26
Votanti: 25
Favorevoli: 25
Astenuti: 1 (Viberti)
Il Consiglio approva.
Si dà atto che dalle ore 20.25 riassume la Presidenza il
Presidente BONDAZ.
PRESIDENTE:
Ha chiesto la parola per mozione d'ordine il
Consigliere Mafrica; ne ha facoltà.
MAFRICA (P.C.I.):
Sono già le 20,20 e poiché il Consiglio
è convocato anche per domani e per i giorni seguenti, io non credo
che esistano particolari ragioni per imporre sacrifici ai
Consiglieri ed alle loro famiglie, per cui se ci sono alcune
deliberazioni che esigono una approfondita discussione, come quella
relativa al piano di formazione professionale, io proporrei di
rinviarle a domani, così possiamo procedere più celermente con
quelle che al massimo richiedono solo qualche informazione e non
necessariamente una approfondita discussione.
Oggetto n. 7525 in data 10 ottobre 1986:
Concessione di un contributo di lire 30.000.000 per
l'organizzazione in Donnas della Fiera del Legno S. Orso 1987 -
Impegno e liquidazione di spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 7525:
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
Oggetto n. 7604 in data 17 ottobre 1986:
Lavori
di costruzione dell'adduttrice principale dell'impianto di
irrigazione a pioggia nel tratto Ru de Joux - vasca St. Roch in
Comune di Verrayes - Appalto dei lavori a licitazione privata -
Approvazione di spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 7604:
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
Oggetto n. 7637 in data 17 ottobre 1986:
Lavori
di completamento dell'edificio comunale di Nus - Appalto dei lavori
a licitazione privata - Approvazione ed impegno di spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 7637:
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
Oggetto n. 7660 in data 17 ottobre 1986:
Lavori
di ristrutturazione ed ampliamento scuola elementare e materna in
Chevrot nel Comune di Gressan - Appalto dei lavori - Approvazione
del progetto - Approvazione ed impegno di spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 7660:
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
Oggetto
n. 7720 in data 17 ottobre 1986:
Concessione di ulteriore contributo alla "Società delle Guide di
Courmayeur" per maggiori spese di ristrutturazione del Museo Alpino
"Duca degli Abruzzi di Courmayeur" - Approvazione ed impegno di
spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 7720:
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
Oggetto n. 7763 in data 17 ottobre 1986:
Finanziamenti edilizia scolastica previsti dalla legge 9.8.1986,
n. 488 - Approvazione in via di urgenza e destinazione dei
fondi.
PRESIDENTE:
Se nessuno chiede la parola, pongo in
votazione la ratifica della deliberazione n. 7763:
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
Oggetto n. 7770 in data 17 ottobre 1986:
Esecuzione in economia diretta di un primo lotto di lavori
inerenti l'ampliamento dell'alveo del torrente d'Avuil e la
costruzione di una barriera paravalanghe a protezione della
frazione Avuil in Comune di Valtournenche.
PRESIDENTE:
Se nessuno chiede la parola, pongo in
votazione la ratifica della deliberazione n. 7770:
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
Oggetto
n. 7843 in data 24 ottobre 1986:
Concessione di un contributo di lire 18.000.000 al Comune di
Verrès nella spesa da sostenere per la sistemazione dei locali da
adibire a
sede provvisoria per i servizi socio-sanitari -
Approvazione ed impegno di spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 7843:
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
Oggetto n. 7855 in data 24 ottobre 1986:
Lavori
di allargamento e rettifica della strada regionale n. 20 di
Jovençan-Aymavilles - 2° tronco località Borettaz (sez. 50-88) -
Appalto dei lavori a licitazione privata - Approvazione ed impegno
di spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 7855:
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
Oggetto n. 7915 in data 24 ottobre 1986:
Concessione di un contributo straordinario all'Aeroclub Valle
d'Aosta per l'organizzazione del Convegno "Vent'anni fa: Corrado
Gex" - Approvazione ed impegno di spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 7915:
ESITO DELLA VOTAZIONE
Presenti: 26
Votanti: 25
Favorevoli: 25
Astenuti: 1 (Viberti)
Il Consiglio approva.
Objet n° 7961 en date du 24 octobre 1986:
Subvention a l'association des Syndics de la Vallée
d'Aoste.
PRESIDENT:
S'il n'y a personne qui demande la parole, je
mets en votation la délibération n° 7961:
RÉSULTAT DE LA VOTATION
Présents: 26
Votants: 25
Favorables: 25
Abstenus: 1 (Viberti)
Le Conseil approuve.
Objet n° 7970 en date du 24 octobre 1986:
Approbation et engagement de la dépense de lire 72 millions pour
l'activité et le soutien des sociétés d'émigrés à l'étranger
valdôtains.
PRESIDENT:
S'il n'y a personne qui demande la parole, je
mets en votation la délibération n° 7970:
RÉSULTAT DE LA VOTATION
Présents: 26
Votants: 25
Favorables: 25
Abstenus: 1 (Viberti)
Le Conseil approuve.
PRESIDENTE:
I lavori sono sospesi e riprenderanno domani
mattina alle ore 9,30.
La seduta è tolta.
La seduta termina alle ore 20.31.
