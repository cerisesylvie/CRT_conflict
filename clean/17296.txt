Classificazione
CREDITO
Consorzi garanzia fidi


Resoconto integrale del dibattito dell'aula
Oggetto del Consiglio n. 650 del 26 maggio 1999 - Resoconto
SÉANCE DU 26 MAI 1999 (APRÈS-MIDI)
OGGETTO N. 650/XI Concessione della garanzia fideiussoria della
Regione nell'interesse della cooperativa Tzahté con sede in Arnad,
a garanzia di un prestito contratto con la Banca Mediocredito
S.p.A..
Deliberazione Il Consiglio
Preso atto della richiesta presentata dalla cooperativa Tzahté
tendente ad ottenere la concessione della fideiussione regionale a
garanzia di un prestito della durata di anni cinque contratto con
la Banca Mediocredito S.p.A., fino alla concorrenza massima
dell'importo di L. 32.700.000=
(trentaduemilionisettecentomila);
Considerato che l'accesso al credito di cui trattasi è diretto a
permettere alla Cooperativa interessata di far fronte alle spese
derivanti dall'acquisto di attrezzature e macchine agricole;
Visto che la concessione della garanzia fideiussoria è regolata
dagli articoli 23 e 24 della legge regionale 6 luglio 1984, n. 30 e
successive modificazioni;
Ritenuto di accogliere l'istanza della Cooperativa citata in
premessa;
Richiamata la deliberazione della Giunta regionale n. 2 in data
11 gennaio 1999 concernente l'approvazione del bilancio di gestione
della Regione per l'anno 1999 e per il triennio 1999/2001, con
attribuzione alle strutture dirigenziali di quote di bilancio e
degli obiettivi gestionali correlati e di disposizioni applicative,
nonché la circolare applicativa n. 4 in data 29.01.1999;
Visto l'articolo 8 del decreto legislativo 22 aprile 1994, n.
320, come modificato dall'articolo 1 del decreto legislativo 16
febbraio 1998, n. 44, in ordine alla sottoposizione dell'atto a
controllo;
Visto il parere favorevole rilasciato dal Direttore della
Direzione Promozione Sviluppo Agricolo, in vacanza del posto del
Capo del Servizio Produzioni Agricole dell'Assessorato
dell'Agricoltura e Risorse Naturali, ai sensi del combinato
disposto degli articoli 13, comma 1, lettera e) e 59, comma 2 della
legge regionale 23 ottobre 1995, n. 45, sulla legittimità della
presente deliberazione;
Delibera
di autorizzare, ai sensi del I° comma dell'articolo 23 della
legge regionale 6 luglio 1984, n. 30 e successive modificazioni, la
concessione della garanzia fideiussoria della Regione a favore
della Cooperativa Tzahté, presso la Banca Mediocredito S.p.A., fino
alla concorrenza massima dell'importo di L. 32.700.000=
(trentaduemilionisettecentomila), comprensivo di capitale,
interessi ed oneri accessori, a garanzia di un prestito della
durata di anni cinque stipulato per l'acquisto di attrezzature e
macchine agricole.
Presidente Pongo in votazione la delibera in oggetto:
Consiglieri presenti: 30
Votanti e favorevoli: 27
Astenuti: 3 (Frassy, Lattanzi e Tibaldi)
Il Consiglio approva.
Si dà atto che il Consigliere Lanièce lascia l'aula consiliare
alle ore 19, 04.
