Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 734 del 4 ottobre 1989 - Resoconto
OGGETTO N. 734/IX - Determinazione di nuovi limiti delle
puntate ai giochi americani del Casinò
(Interrogazione).
Presidente - Do lettura dell’interrogazione
presentata dai Consiglieri Mafrica e Tonino:
INTERROGAZIONE
Con propria lettera del 15 agosto 1989 il Consiglio dei delegati
della SITAV ha proclamato lo stato di agitazione del personale per
protestare contro l’elevamento delle puntate minime
a 4 tavoli di roulette americana, segnalando possibili danni per la
Regione, che si presume potrebbero derivare dalle diverse quote di
introiti spettanti alla Regione, rispettivamente per i giochi
francesi e per quelli americani.
In risposta alla lettera citata, il Presidente della SITAV
rivendica, attraverso una propria lettera del 23 agosto,
l’autonomia della società nelle scelte relative alla
gestione e conduzione dei giochi.
Poichè la questione sollevata dal Consiglio dei delegati
potrebbe rilevarsi come non infondata, soprattutto se
l’iniziativa di elevare le puntate minime ai tavoli
americani dovesse estendersi, i sottoscritti Consiglieri
regionali
interrogano
il Presidente della Giunta regionale per sapere:
1) se la SITAV ha interpellato la Giunta in merito
all’opportunità di elevare i minimi ad alcuni tavoli
di roulette americana e se la Giunta o qualche altro organo
regionale ha autorizzato la scelta suddetta;
2) se la Giunta ha esaminato, dal punto di vista contrattuale,
la questione della competenza a fissare le puntate minime ai tavoli
da gioco e quali conclusioni ha raggiunto in merito.
Presidente
- Ha chiesto di parlare il Presidente della
Giunta, ne ha facoltà.
Rollandin (UV)
- Sur les questions posées par les
Conseillers, je dois dire que de la part de la SITAV a été envoyée
une lettre à l’Administration régionale, pour
annoncer l’intention d’élever
l’enjeu de 5000 à 10.000 lires.
En effet cette proposition, qui a été présentée à titre
expérimental, avait l’avis favorable du Commissaire.
En outre, la question du minimal et du maximal des enjeux relève
directement de la société concessionnaire et à ce propos déjà au
préalable il y avait eu la requête de la part de
l’Administration régionale d’un avis
légal, pour savoir quelle était la compétence à ce sujet. On avait
exclu qu’il devait y être l’avis
préalable de l’Administration régionale pour ce qui
est de ces augmentations liées aux jeux, car cette partie ne rentre
pas dans celle qui est susceptible de contrat par rapport à la
convention existante.
Pour l’instant je dois dire qu’il
y a l’avis favorable du Commissaire et
qu’on nous a communiqué qu’il y avait
cette intention. En même temps certaines attitudes de la part de la
société concessionnaire, par exemple pour prévoir des jeux
différents qui vont augmenter les revenus de
l’Administration régionale, ont toujours pris comme
modèle ce qui était déjà accepté par la convention, autrement il
fallait se présenter au Conseil pour avoir
l’autorisation.
Presidente
- Ha chiesto di parlare il Consigliere
Mafrica, ne ha facoltà.
Mafrica (PCI)
- Il Presidente della Giunta ha risposto
alle domande; quindi, c’è stata una richiesta, anche
se non in forma ufficiale, da parte della SITAV a cui ha
corrisposto un parere favorevole da parte di un organo della
Regione che è il Commissario, mentre, secondo il parere legale, la
competenza per fissare i minimi ai tavoli non è della Regione ma è
della SITAV.
Abbiamo posto questo problema perchè una certa flessibilità può
essere giustificata per un numero limitato di tavoli e la questione
può non avere molto significato. Però, poichè dai tavoli dei giochi
americani alla Regione viene una percentuale inferiore a quella che
viene dai tavoli dei giochi francesi, se questo elevamento dei
minimi ai giochi americani portasse ad uno spostamento massiccio di
clientela da un tavolo all’altro, con introiti
differenziati, la questione potrebbe avere qualche rilievo sulle
entrate reciproche di Regione e società.
Quindi, se nella convenzione attuale dicono i legali che non
c’è niente da fare, credo che il problema vada
tenuto presente per il rinnovo della prossima convenzione. Ritengo
che sia meglio chiarire anche questo punto perchè può assumere
rilievo.
***
