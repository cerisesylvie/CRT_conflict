Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 404 del 22 marzo 1989 - Resoconto
OGGETTO N. 404/IX - RIAPPROVAZIONE, AI SENSI DELL'ULTIMO
COMMA DELL'ARTICOLO 31 DELLO STATUTO SPECIALE DELLA LEGGE
REGIONALE: "MODIFICAZIONI ED INTEGRAZIONI ALLA LEGGE REGIONALE 11
AGOSTO 1975, N. 39 E SUCCESSIVE MODIFICAZIONI ED INTEGRAZIONI,
CONCERNENTE "ORDINAMENTO DELLE GUIDE ED ASPIRANTI GUIDE ALPINE IN
VALLE D'AOSTA".
PRESIDENTE:
a chiesto di parlare l'Assessore
all'Agricoltura, Foreste ed Ambiente Naturale Perrin, ne ha
facoltà.
PERRIN (UV):
Je ne crois pas de devoir illustrer ce projet
de loi, puisque cela a été fait déjà le 11 janvier dernier, quand
le Conseil avait approuvé le projet même.
Le Président de la Commission de Coordination avait repoussé ce
projet avec cette motivation: contraste avec l'annualité du bilan.
Donc, le projet, identique dans le contenu, est représenté avec la
modification de l'article 4, pour ce qui est de la partie
financière, avec l'adjonction de l'article 5 pour ce qui concerne
les variations du budget.
PRESIDENTE:
Ricordo che per questo disegno di legge non
sono previste le votazioni di ciascun articolo, ai sensi
dell'articolo 70 del Regolamento interno, ed è richiesta la
maggioranza assoluta dei componenti del Consiglio.
Pongo in votazione la legge nel suo complesso:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Comunico che il Consiglio ha riapprovato, a
maggioranza assoluta dei suoi componenti, la sottoriportata legge
regionale: "Modificazioni ed integrazioni alla legge regionale 11
agosto 1975, n. 39 e successive modificazioni ed integrazioni,
concernente "Ordinamento delle guide e aspiranti guide alpine in
Valle d'Aosta":
Articolo 1
1. L'articolo 11 (Soccorso Alpino Valdostano) della legge
regionale 11 agosto 1975, n. 39 e successive modificazioni ed
integrazioni, è così sostituito:
Articolo 11
(Soccorso Alpino Valdostano)
Per l'organizzazione e lo svolgimento del servizio di soccorso
alpino nella Valle d'Aosta è costituito il "Soccorso Alpino
Valdostano", ente a base associativa, fornito di personalità
giuridica e posto sotto la vigilanza dell'Assessorato regionale
dell'Agricoltura, foreste ed Ambiente Naturale.
Esso opera da solo o d'intesa col Corpo Nazionale Soccorso
Alpino del Club Alpino Italiano o con altri organismi.
Il "Soccorso Alpino Valdostano'' partecipa all'attività
dell'Ufficio regionale della Protezione civile, istituito con legge
regionale 18 febbraio 1983, n. 4.
In particolare, nell'ambito della Protezione civile, il
"Soccorso Alpino Valdostano", per quanto di competenza della
regione, concorre alla predisposizione ed attuazione degli
interventi di soccorso e di prima assistenza, atti a fronteggiare
situazioni di emergenza in montagna; organizza, stipulando a tal
fine apposita convenzione da approvarsi con deliberazione della
Giunta regionale e avvalendosi dei propri soci, un servizio di
pronto intervento tecnico, sanitario e di ascolto radiotelefonico
24 ore su 24, presso il centro operativo regionale della Protezione
civile.
Sono, di diritto, soci effettivi dello ente "Soccorso Alpino
Valdostano" tutte le guide e aspiranti guide in attività di
servizio che sono soci dell'Unione valdostana guide di alta
montagna; sono ammessi inoltre come soci aggiunti i maestri di sci
o altri volontari operanti in particolare nel settore sanitario la
cui richiesta di iscrizione sia accolta dagli organi direttivi del
"Soccorso Alpino Valdostano'' a norma di statuto.
Partecipano all'assemblea del "Soccorso Alpino Valdostano" con
voto deliberativo i soci effettivi; i soci aggiunti possono
partecipare senza diritto di voto.
Lo statuto del "Soccorso Alpino Valdostano" e i regolamenti che
disciplinano il servizio di soccorso sono deliberati dall'assemblea
a maggioranza dei soci effettivi e sono approvati dalla Giunta
regionale.
Il "Soccorso Alpino Valdostano" ha un bilancio proprio,
alimentato dai compensi per le prestazioni di soccorso, dai
contributi erogati dalla Regione a norma del successivo articolo 18
e da ogni altra eventuale entrata.
La revisione dei conti del "Soccorso Alpino Valdostano" è
affidata ad apposito organo collegiale di cui lo statuto del
"Soccorso Alpino Valdostano" medesimo disciplina composizione e
funzionamento; di detto organo fa parte di diritto un componente
designato dall'Assessore regionale dell'Agricoltura, Foreste ed
Ambiente Naturale.
Nel caso di accertate gravi deficienze amministrative o altre
irregolarità tali da compromettere il normale funzionamento
dell'ente, gli organi direttivi del "Soccorso Alpino Valdostano",
nominati e funzionanti a norma di statuto, possono essere disciolti
con decreto del Presidente della Giunta regionale, previa conforme
delibera della Giunta adottata su proposta dell'Assessore regionale
dell'Agricoltura, Foreste ed Ambiente Naturale.
Con il medesimo decreto di cui al comma precedente viene
nominato un Commissario straordinario il quale provvede alla
ordinaria amministrazione e convoca, entro il termine massimo di
tre mesi, l'assemblea dei soci per il rinnovo degli organi
direttivi.
Le tariffe per le prestazioni inerenti al servizio di soccorso e
le indennità spettanti a coloro che prendono parte alle operazioni
di soccorso, nonché a coloro che svolgono il servizio di pronto
intervento tecnico, sanitario e ascolto radiotelefonico sono
stabilite con decreto dell'Assessore regionale dell'Agricoltura,
Foreste ed Ambiente Naturale, su proposta del "Soccorso Alpino
Valdostano".
Articolo 2
1. La lettera b) del secondo comma, dell'articolo 18 (Contributi
finanziari della Regione) della Legge regionale 11 agosto 1975, n.
39 e successive modificazioni ed integrazioni, è cosi
sostituita:
b) eroga un contributo annuo all'ente "Soccorso Alpino
Valdostano" a pareggio del bilancio relativo all'organizzazione e
allo svolgimento del servizio di Soccorso Alpino. La Regione, sulla
base del bilancio preventivo presentato dal "Soccorso Alpino
Valdostano", eroga, all'inizio di ogni anno un acconto sul
contributo a titolo di anticipazione, salvo conguaglio da
effettuarsi dopo l'approvazione del conto consuntivo.
Eroga, inoltre, un corrispettivo annuo da determinarsi sulla
base della convenzione di cui all'articolo 1 della presente legge
che sostituisce l'articolo 11 della legge regionale 11 agosto 1975,
n. 39, per il servizio di pronto soccorso tecnico, sanitario e di
ascolto radio telefonico.
Si intendono come spese per l'attuazione di tale ultimo servizio
le indennità corrisposte dall'Ente "Soccorso Alpino Valdostano" a
coloro che svolgono il servizio di pronto soccorso nonché tutte le
spese previste dalla convenzione.
Articolo 3
1. La Giunta regionale è autorizzata a corrispondere per l'anno
1989 al "Soccorso Alpino Valdostano'' la somma di £. 200.000.000 a
titolo di acconto sul contributo di cui alla lett. b) 1° comma
dell'articolo 2 della presente legge, che sostituisce la lettera b)
del 2° comma dell'articolo 18 della legge regionale 11 agosto 1975,
n. 39. Per gli anni successivi la Giunta è autorizzata a
rideterminare il relativo importo da erogare.
Articolo 4
Per l'applicazione della presente legge è autorizzata, a
decorrere dall'anno 1989, la spesa annua di lire 500.000.000=, che
graverà sul capitolo di nuova istituzione 23947 del bilancio di
previsione della Regione per l'anno finanziario 1989 e sui
corrispondenti capitoli dei futuri bilanci.
2. Alla copertura dell'onere di cui al comma precedente si
provvede nel modo seguente: per l'anno 1989:
- quanto a lire 100.000.000 mediante prelievo di uguale somma al
cap. 50100 "Fondo globale per il finanziamento di spese per
ulteriori programmi di sviluppo (Spese correnti)" del bilancio di
previsione per l'anno 1989, a valere sull'apposito accantonamento
previsto nell'allegato 8 del bilancio di previsione stesso;
- quanto a lire 400.000.000 mediante utilizzo della
autorizzazione di spesa recata dalla legge regionale 11 agosto
1975, n. 39, art. 18 lett. b) e successive modificazioni ed
integrazioni ed iscritta nel cap. 37250 del bilancio di previsione
per l'anno in corso;
- per gli anni 1990 e 1991 mediante utilizzo rispettivamente per
lire 200.000.000 e per lire 800.000.000 delle risorse disponibili
nei programmi 2.1.2. "altri interventi" e 2.2.2.12 "Interventi
promozionali per il turismo" del bilancio pluriennale
1989/1991.
3. A decorrere dall'anno 1990 alla eventuale rideterminazione
delle spese derivanti dall'art. 2 della presente legge si
provvederà con la legge finanziaria, ai sensi dell'art. 19 della
legge regionale 7 dicembre 1979, n. 68.
Articolo 5
1. Alla parte spesa del bilancio di previsione della Regione per
l'anno 1989 sono apportate le seguenti variazioni:
IN DIMINUZIONE
Cap. n. 37250 "Contributi per il funzionamento del Soccorso
Alpino Valdostano''
- LR 11.08.1975, n. 39 art. 18, lett. b)
- LR 08.05.1979, n. 29 art. 14, comma 1°
- LR 14.07.1982, n. 26
- LR 22.03.1983, n.12 art. 1
- LR 31.05.1983, n 39 art. 12
- LR 21.12.1984, n.70 art. 15
- LR 12.12.1986, n. 66
- LR 10.05.1988, n. 32
£. 400.000.000
Cap. n. 50100 "Fondo globale per il finanziamento di spese per
ulteriori programmi di sviluppo (spese correnti)"
£. 100.000.000
IN AUMENTO
Cap. n. 23947 (di nuova istituzione)
Programma regionale: 2.1.2.
Codificazione: 2.1.1.6.2.2.04.03.04. "Contributi annui al
"Soccorso Alpino Valdostano" per attività di soccorso in montagna e
di protezione civile"
- LR n.
£. 500.000.000=
Articolo 6
La presente legge è dichiarata urgente ai sensi del terzo comma
dell'art. 31 dello Statuto Speciale ed entrerà in vigore il giorno
successivo a quello della sua pubblicazione nel Bollettino
Ufficiale della Regione.
