Classificazione
ASSISTENZA SANITARIA E OSPEDALIERA
Personale medico e paramedico



Oggetto del Consiglio n. 1125 del 7 aprile 2010 - Resoconto
OGGETTO N. 1125/XIII - Interrogazione a risposta immediata:
"Procedura concorsuale per il primario della Chirurgia vascolare
dell'USL della Valle d'Aosta".
Interrogazione a risposta immediata
Avendo appreso che la procedura di concorso per il primariato
della Chirurgia Vascolare dell'USL della Valle d'Aosta sarebbe
stata discussa, prima ancora della sua conclusione, in una riunione
del gruppo consiliare regionale dell'UV e che nel corso della
riunione stessa sarebbero stati forniti dati relativi al concorso
in questione;
Appreso altresì dagli organi d'informazione che il Direttore
generale dell'USL della Valle d'Aosta, Dott.ssa Carla Stefania
Riccardi, avrebbe "ricevuto pressioni da più parti" in riferimento
a detta procedura concorsuale;
Ricordato che la procedura amministrativa dell'USL non ha
altro scopo che la valutazione dell'idoneità del primario a
svolgere nel miglior modo il suo operato al vertice della struttura
sanitaria;
i sottoscritti Consiglieri regionali
Interrogano
l'Assessore alla Sanità, salute e politiche sociali, per
sapere:
- quali pressioni, e da parte di chi, siano state esercitate
nei confronti del Direttore generale dell'USL della Valle
d'Aosta.
F.to: Louvin - Bertin - Chatrian - Giuseppe Cerise - Patrizia
Morelli
Président
- La parole au Conseiller Louvin.
Louvin (ALPE)
- Grazie, Presidente.
Se volessimo prendere questa vicenda con humor, dovremmo partire
da lontano; ma andremo subito all'essenziale.
La nomina del Primario di Chirurgia vascolare dell'Ospedale
Parini di Aosta ha assunto nelle ultime due settimane i contorni di
una vicenda
noire
: quello che sembrava solo uno scoop di
fine settimana del 27 marzo, anticipava anche con dovizia di
particolari la nomina a Primario del dottor Peinetti, ha assunto
aspetti inquietanti.
Siamo sicuri di non essere i soli ad esserci interrogati su
questa anomala procedura... come potevano essere già a conoscenza
dell'Assessore alla sanità gli esiti di una procedura di
valutazione non ancora conclusa, i cui documenti dovevano essere, a
termini di legge, doverosamente e rigorosamente riservati? Ci siamo
persi qualcosa negli sviluppi della legislazione o esiste ancora il
segreto di ufficio? A quale titolo questi elementi informativi
hanno potuto fare oggetto di discussione, in sede ad un gruppo
politico, a concorso ancora formalmente aperto? Come mai una
pluralità di personalità politiche di questo schieramento di
maggioranza ha potuto essere edotta anticipatamente della decisione
che avrebbe assunto un dirigente dell'USL, mentre la stessa
dichiarava ancora pubblicamente non avere ancora preso alcuna
decisione e avere ben stretti a sé i fascicoli in questione? C'è
una relazione fra il fatto che il candidato - risultato venerdì
scorso vincitore - abbia lasciato nel 2004, provocando un vero e
proprio sciame di medici in una situazione all'epoca definita di
"grave crisi" dell'ospedale aostano e denunciata dall'Assessore
Fosson... lo stesso abbia lasciato nel 2004 lo stesso primariato
dell'ospedale di Aosta, per assumere analogo incarico in una
clinica privata e lo stesso si sia successivamente candidato, con
altre aspirazioni, alle elezioni regionali del 2008 nella stessa
Union Valdôtaine? È rientrato anche questo nei parametri di
giudizio?
Le poniamo solo una questione, purtroppo i tempi sono quelli che
sono: da parte di chi e quale genere di pressioni ha subito il
Direttore generale dell'USL, Carla Stefania Riccardi?
Grazie.
Président
- La parole à l'Assesseur à la santé, au
bien-être et aux politiques sociales, Albert Lanièce.
Lanièce A.
- Grazie, Presidente.
"Quali pressioni, e da parte di chi, siano state esercitate
nei confronti del Direttore generale dell'USL della Valle
d'Aosta"
: per quanto riguarda la procedura di affidamento di
incarico di Direttore della struttura complessa di Chirurgia
vascolare, posso affermare che da parte nostra non vi è stata
alcuna pressione nei confronti del Direttore generale dell'USL,
tant'è vero che questo è stato confermato da una lettera a
La
Stampa
del 2 aprile, dal Direttore stesso, dott.ssa Riccardi,
cito:
"È troppo semplicistico applicare l'equazione secondo cui
gli interventi siano sempre e comunque da attribuire agli
amministratori politici, per questa situazione provengono da altri
ambiti"
.
Posso solo dire e ribadire e sottolineare che noi siamo qui a
sostenere soltanto scelte che vadano nell'interesse della salute
dei cittadini valdostani.
Président
- La parole au Conseiller Louvin.
Louvin (ALPE)
- Assessore, non siamo per nulla convinti
di quanto lei ci ha detto! Forse fra le sue competenze rientra
anche il dono della divinazione e fra i suoi strumenti di lavoro la
sfera di cristallo... Purtroppo stentiamo a prendere alla leggera
questa cosa. Non si tratta, a nostro modo di vedere, solo di una
mossa goffa e maldestra; qui sono state violate delle elementari
regole amministrative e... non diciamo di più!
Altri stanno forse più abbottonati, si muovono con maggiore
accortezza, ma qui i fili della sanità non sono fili sottili e
trasparenti, sono vere e proprie funi di teleferica, e devo dire
che lo sdegno e la preoccupazione che ha espresso la categoria
medica per il tramite del dottor Sblendorio e le doglianze che
hanno anche formulato le rappresentanze sindacali per i vostri
condizionamenti, lei dice "di altre fonti", andiamo a vedere quali,
se ci sono, sono quanto mai condivisibili. La nostra
disapprovazione, Assessore Lanièce, è totale!
