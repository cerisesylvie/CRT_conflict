Classificazione
ISTRUZIONE PUBBLICA
UNIONE EUROPEA E RAPPORTI INTERNAZIONALI



Oggetto del Consiglio n. 3079 del 6 dicembre 2017 - Resoconto
OGGETTO N. 3079/XIV - Interpellanza: "Intendimenti in merito
all'utilizzo dei fondi previsti dal piano operativo nazionale a
favore della scuola".
Rosset (Président) -
Point n° 37 de l'ordre du jour. Pour
l'illustration, la parole à la collègue Certan.
Certan (ALPE) -
Assessore Rini, immagino che sia stata
informata che abbiamo lasciato nel mese di ottobre pronto l'accordo
Stato-Regioni, accordo
in fieri
da due anni che non era
stato completato. Era un accordo per accedere ai 7,7 milioni, che
forse sarebbero stati 7,5 quelli definitivi dei fondi strutturali
europei definiti PON (Piano Operativo Nazionale). Credo sia chiaro
ormai che il tallone d'Achille del Dipartimento Soprintendenza agli
studi sia stato, e credo sia ancora, la programmazione europea,
l'abbiamo capito.
Apro una parentesi: quando a marzo mi sono occupata dei due
Dipartimenti, era evidente che c'erano marce diverse fra i due
Dipartimenti per quanto riguarda la programmazione europea. Credo
che però fosse importante anche portare avanti il discorso riguardo
alla Soprintendenza agli studi, poiché al MIUR ci sono degli
interessanti progetti. Ricordo che questa programmazione PON ha
tutta una serie di fondi per, ad esempio, l'educazione degli
adulti, che non possiamo dire essere mai stata presa in
considerazione ed è per quello che avevamo insistito e avevamo
cercato di accelerare proprio per poter siglare l'accordo già nel
mese di ottobre per poter con i primi mesi del 2018 avere a
disposizione tutta la programmazione relativa all'educazione degli
adulti, ma anche tutta la parte legata alla dispersione e
all'abbandono scolastico, l'accordo non c'era.
Come lei sa, credo che risalgano a due anni fa i primi incontri
che ha fatto anche con il Dipartimento della struttura europea, dal
quale credo che siano state date delle indicazioni ben precise che
non sono state portate avanti però dall'Assessorato
dell'istruzione. Quest'anno quindi avevo cercato di accelerare,
come lei sa, perché ho visto che avete fatto dei rimaneggiamenti e
avete aggiunto una dirigenza, quindi vuol dire che questo problema
lo avete condiviso. Io non avrei aggiunto una dirigente in più in
quel settore, perché, a mio avviso, bastava potenziare la struttura
che c'era già, ma avete colto la palla al balzo e si sono presi due
piccioni con una fava e così c'è stata anche la dirigenza in più.
Io credo ci fossero tutte le possibilità per fare in altro modo, ma
non è questo l'argomento dell'interpellanza.
Mi pare di ricordare che, entro il 30 ottobre, fosse previsto un
incontro per definire gli ultimi aspetti con il MIUR, con la
Dirigente che si occupa dei fondi europei e quindi avremmo poi
potuto lavorare per tutto l'anno scolastico con questi fondi.
Volevo capire se, oltre ad aver fatto una struttura in più, che
chiaramente dovrà adesso rodare, dovrà partire e dovrà prendere in
mano i dossier, avete portato avanti anche questo accordo, perché,
a mio avviso, è importantissimo siglarlo al più presto e poter
utilizzare questi fondi. In questo accordo c'era tutta una serie di
piccoli interventi anche non così grandi, ma c'era la
programmazione per risolvere le problematiche della scuola, anche
legate all'inserimento alternanza scuola/lavoro che abbiamo fatto
partire, perché in quest'anno non c'era nulla di pronto e quindi
siamo riusciti perlomeno a farlo partire in quest'anno scolastico.
Sicuramente necessita di una
mise au point
, sicuramente se
avessimo trovato non solo le buone intenzioni, ma avessimo già
trovato anche su quello del lavoro fatto, sarebbe stato
interessante.
Presidente -
Per la risposta, ha chiesto la parola
l'Assessore Rini, ne ha facoltà.
Rini (UV) -
En ce qui concerne les fonds prévus par le
Plan Opérationnel National (le PON), je désire informer ma collègue
du fait que le 6 du mois de novembre dernier les Dirigeants et les
Responsables de la Surintendance des écoles ont rencontré à Rome,
au Ministère de l'éducation, les dirigeants et les responsables de
la Direction générale des bâtiments scolaires des fonds structurels
de l'innovation numérique. Cette rencontre a eu lieu afin de
définir les modalités d'approbation et les contenus d'un accord
pour la période de programmation 2017-2020 entre ledit Ministère et
la Surintendance des écoles dans le cadre des financements prévus
par le programme opérationnel national 2014-2020.
Le plan extraordinaire régional 2016-2020 vers une école
d'excellence en mesure de promouvoir la réussite scolaire et la
formation de tous, adopté par la délibération du Gouvernement du 16
septembre, avait prévu le lancement de ces initiatives, qui seront
mises en place en collaboration avec l'autorité de gestion interne
du MIUR. Lesdites initiatives, conçues par chaque institution
scolaire du territoire régional sur la base des indications et des
critères définis par le Ministère, en étroite collaboration avec la
Surintendance des écoles, ont pour objectif de faire le meilleur
usage possible des financements européens sur le territoire
régional et surtout de les optimiser en créant des synergies et une
complémentarité avec les autres interventions cofinancées relevant
de la politique régionale du développement. Cela signifie que, dans
le cadre programmatique régional global, la Région autonome Vallée
d'Aoste classe également comme prioritaires les interventions
suivantes: le azioni formative per il personale docente, le azioni
di orientamento e di continuità e di sostegno alle scelte dei
percorsi formativi, azione di internazionalizzazione dei sistemi
educativi e di mobilità, azioni volte allo sviluppo delle
competenze trasversali, azioni per l'innalzamento del livello di
istruzione nella popolazione adulta, azioni di qualificazione
dell'offerta di istruzione e formazione tecnica e professionale,
azioni di potenziamento di dotazioni tecnologiche per la creazione
di laboratori e azioni di qualificazione di
empowerment
delle istituzioni, degli operatori e degli
stakeholder
.
Sulla base di questi presupposti, considerati gli interventi già
previsti nell'ambito della programmazione regionale, anche al fine
di evitare le possibili sovrapposizioni di intervento allo scopo di
massimizzare i risultati, appare opportuna quella che lei
ricordava: la definizione di un accordo istituzionale per il
periodo 2017-2020 tra il Dipartimento e il MIUR, che è mia
intenzione sottoporre alla Giunta regionale entro la fine
dell'anno, un accordo che io ricordo in una delle prime sedute di
questo nuovo Governo lei mi aveva detto che era pronto da firmare
il 30 ottobre. In realtà così non era, non c'era nessun accordo
pronto da firmare e glielo dico non io. Io credo che la parte
politica debba fare la parte politica; la parte tecnica debba fare
la parte tecnica e la parte tecnica ha assicurato che non c'era
nessun accordo pronto da firmare, altrimenti saremmo stati ben
contenti di andare e apporre la firma su questo importante accordo.
Stanno lavorando, stanno ultimando gli ultimi dettagli tecnici,
quindi non le accollo alcuna responsabilità che non ha lei
direttamente. Sicuramente il percorso è complesso, non è una
questione che si può risolvere dicendo: "vado e firmo" quando c'è
la parte tecnica che ha concluso un percorso, che sta ultimando
(non è ancora ultimato).
Per quanto riguarda la questione dei progetti europei, lei lo ha
ricordato e io condivido assolutamente con lei il fatto di una
marcia diversa tra i due Dipartimenti in capo all'Assessorato.
Proprio per questo lei ha ricordato la creazione della nuova
struttura, è stata lì per sette mesi, quindi ben conosce la
situazione, anche della mole e del carico di lavoro - mi dice che
ha fatto la rivoluzione nella scuola, quindi credo bene - che hanno
coloro che operano soprattutto nella parte dell'educazione e
dell'istruzione. Noi quindi abbiamo reputato necessario andare a
rafforzare l'organico con una struttura competente proprio perché
crediamo che la parte dei fondi europei sia un settore
assolutamente prioritario dell'azione e soprattutto del reperimento
fondi in un momento storico come questo.
Oltre a questo, lei ha ricordato un altro tasto dolente:
l'alternanza scuola/lavoro. Quando si ricorda tutto quello che si è
fatto, sarebbe carino anche ogni tanto sottolineare quello che
invece è partito non nel migliore dei modi, perché sull'alternanza
scuola/lavoro abbiamo dei grandissimi problemi e non è vero che
siamo partiti, e io glielo dico senza puntare il dito contro
nessuno. Solitamente guardo prima gli errori che faccio io e poi
giudico quelli degli altri. Sull'alternanza scuola/lavoro però non
siamo partiti bene, tant'è che addirittura delle istituzioni
scolastiche hanno rinunciato ai progetti e questo ci preoccupa
tantissimo e su questo stiamo lavorando. Abbiamo fissato già una
serie di incontri, ne abbiamo fatti già sul territorio e la nuova
responsabile anche di questo settore sta incontrando i dirigenti
scolastici e coloro che si occupano di questo. Questa mattina c'è
un incontro proprio sull'alternanza scuola/lavoro, un altro
incontro è previsto per la prossima settimana, perché questo è un
grande problema da risolvere.
Io credo, collega Certan - glielo dico con molta tranquillità e
anche umiltà - che, quando ci sono delle cose positive fatte da
chiunque - lo ha visto ieri - io non solo le riconosco, ma le
sostengo in maniera convinta e le portiamo avanti, però glielo dico
in tutta tranquillità che pensare che in sette mesi sia cambiato...
e si è fatto tutto solo positivo e chi viene dopo non è in grado di
fare niente è un tantino presuntuoso.
Dalle ore 9:31 assume la presidenza la Vicepresidente
Morelli
.
Morelli (Présidente) -
Pour la réplique, la parole à la
collègue Certan.
Certan (ALPE) -
Grazie Assessore. La presunzione può
essere un aspetto positivo o negativo, dipende da come lo usiamo.
Sicuramente in sette mesi non abbiamo avuto il tempo e quindi non
abbiamo la presunzione di aver potuto fare tutto quello che avrebbe
potuto fare lei già prima. Le ricordo che due anni fa era stato
consigliato alla sua struttura di preparare un'autorità di gestione
che potesse davvero occuparsi di questi fondi per la struttura
Soprintendenza e che nulla è stato fatto. Quello che è stato fatto
è stato di togliere gli obiettivi alla dirigente che si occupava
dei fondi europei, di prenderseli in carico il Soprintendente e poi
di non fare nulla, tant'è che nel mese di marzo noi ci siamo
ritrovati a non avere l'autorità di gestione, poiché le autorità di
gestione della struttura europea non potevano sobbarcarsi anche
questi - e il Presidente Viérin lo sa bene, perché ne abbiamo
discusso anche in Giunta - quindi siamo stati obbligati a preparare
l'accordo Stato-Regioni, che è pronto, lo consegnerò, così lei lo
vedrà. Certo, lei lo modificherà sicuramente in meglio e darà degli
indirizzi nuovi, ma l'accordo era pronto ed era pronto proprio con
le caratteristiche che la Dirigenza del MIUR aveva dato.
L'indicazione era quella di non poterci occupare, perché non
avevamo l'autorità di gestione pronta, perché non c'erano le
persone con la qualifica per potersi occupare di questo e quindi
abbiamo lasciato in capo al Ministero, che chiaramente farà i bandi
in collaborazione con l'Amministrazione regionale, come hanno
siglato altre Regioni, ma noi avremmo potuto fare di più: avremmo
potuto istituire noi i bandi con le istituzioni. Non avendo
l'autorità di gestione pronta e per non perdere i fondi, perché
l'ha ricordato lei che i fondi sono 2014-2020... siamo l'ultima
Regione che deve siglare l'accordo, non l'abbiamo ancora siglato e
sicuramente non può essere imputato ai sette mesi, anche perché
abbiamo portato avanti tutto il dossier, ed è pronto, ma lo
pubblicherò, poi lei farà fare le modifiche che ritiene, ma proprio
prima di andare via ho fatto consegnare tutto l'accordo.
Sul resto, alternanza scuola/lavoro, è giusto perché forse si è
dimenticata qualche passaggio, lei ha lasciato due ispettori su
quattro a lavorare, che chiaramente avevano un leggero sovraccarico
di lavoro e non riuscivano forse a portare avanti in modo così
veloce tutti i vari
dossier
. Ricordo che l'alternanza
scuola/lavoro e tutto il carico dei fondi europei sono stati
previsti dalla legge n. 18 del 2016...
(interruzione dell'Assessore Rini, fuori microfono)
... sì è la sua... l'alternanza scuola/lavoro è prevista nella
Buona scuola, tant'è che a livello nazionale è partita nel 2015 e
l'ha messa lei nella legge n. 18. Le ricordo - giusto perché così
la prossima volta magari facciamo una rispolverata anche sulla
legge n. 18 - che lei, a differenza del resto d'Italia, ha previsto
nella legge n. 18 che vengano utilizzato i fondi europei con un
leggero - e lo dico perché le scuole e le segreterie lo sanno -
sovraccarico di lavoro per le segreterie...
(brusìo in aula)
Présidente -
Je vous prie collègues...
Certan (ALPE) -
... aspetto il silenzio dell'aula per
poter continuare... quindi sull'alternanza scuola/lavoro, che non è
un discorso tanto lontano da quello del PON, andremo a riprendere
dov'è la radice, che si trova - lo sanno tutte le scuole e lo sa la
Sovrintendenza - nella legge n. 18, dove c'è scritto che i fondi
per l'alternanza sulla legge n. 18 sono molto più sostanziosi che a
livello italiano, salvo che sono sostanziosi pure gli impegni che
hanno chiaramente le segreterie, senza nessuna struttura in grado
di sorreggerle. Adesso avete messo dei dirigenti nuovi, li avete
presi dal Turismo, vedremo.
