Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 192 del 3 aprile 1973 - Resoconto
OGGETTO N. 192/73 - Concessione al Comune di Aosta di un
ulteriore contributo di Lire 10.000.000 nelle spese di
organizzazione della fase nazionale dei Giochi Invernali della
Gioventù 1973.
Montesano (P.S.D.I.)
- La parola all'Assessore
Milanesio...
(Andrione:
posso dire una parola?) ...Sì,
allora è una pregiudiziale, no? La parola al Consigliere
Andrione.
Andrione (U.V.)
- In un certo senso è una pregiudiziale;
dal 18 al 26 argomento all'ordine del giorno attuali il Consiglio
regionale è chiamato a erogare più di 100 milioni di lire per gli
argomenti che qualche volta ci trovano d'accordo e qualche volta
assolutamente contrari e vorrei richiamarmi alla discussione che
abbiamo fatto ieri in materia di trasporti e alla discussione che
abbiamo fatto ieri in materia di sussidi alle macchine agricole per
dire che non siamo d'accordo in queste erogazioni di denaro che a
nostro avviso avvengono troppo facilmente, perché se dobbiamo
essere severi nella spesa, dobbiamo essere severi quando si tratta
di operazioni importanti, trasporti o agricoltura e quando si
tratta di operazioni che hanno sì la loro importanza ma che
attengono a un campo molto differente e per esempio citerò
l'argomento n. 19, nel quale è scritto "Concessione all'Unione
Sportiva Aosta-Sezione Calcio di un ulteriore contributo di lire 12
milioni per il pagamento di passività bancarie arretrate e di un
contributo di lire 15 milioni nelle spese per il campionato
piemontese promozione dilettanti 1972-1973" ora, ieri un
emendamento Ramera importava per i trasporti, credo, una spesa
superiore di 16 milioni e un emendamento Dolchi di 11 e un
emendamento Pedrini di 20 e giustamente noi avevamo scelto la
strada di risparmiare, ora, senza volere offendere quello che a
Napoli chiamano il "fotballe", tradotto dall'inglese "foot ball" si
sembra che qui i milioni, riprendendo l'espressione di Chantel, non
sono più noccioline ma sono i grani del rosario, vengono automatici
e quindi volevo semplicemente sottolineare il fatto che per nostro
conto i sussidi sono mal spesi anche quando si tratta di cose
importanti ma sono malissimo spesi quando si tratta di incoraggiare
semplicemente delle attività sportive che sono valide per conto
loro ma che, a nostro avviso, devono mantenersi da sole e non è
giusto che l'Ente Pubblico intervenga a suon di milioni pagando
passività di enti sportivi. Approvano, l'articolo 22 "Contributo di
una concessione di 7 milioni per il Trofeo Mezzalama" e l'articolo
25 "Concessione di un contributo di 5 milioni all'Azienda Autonoma
di Soggiorno di Gressoney", dove noi nel 25 paghiamo il 7° Trofeo
Mezzalama perché è detto nella delibera che ci sono state delle
spese... e noi le paghiamo da una parte, poi paghiamo l'ottavo e ci
prepariamo a pagare oltre al nono anche l'ottavo sotto altra
forma.
Ora, a me sembra che tutto questo sistema di disperdere il
pubblico denaro in piccoli rivi, in piccoli sussidi sia un sistema
sbagliato per cui, dicendo a priori che voteremo a favore dei nn.
24, 26, 21 e che ci riserviamo di approfondire il n. 23, voteremo
contro gli altri argomenti in quanto a nostro avviso non si tratta
di spese utili per la Regione ma si tratta di piccoli sussidi cui,
mi sia permessa la battuta polemica, cui non è esente una certa
preoccupazione di tipo elettorale.
Milanesio (P.S.I.)
- Siamo chiamati ad esaminare e
discutere l'oggetto n. 18 all'ordine del giorno e trattare di un
ulteriore contributo al Comune di Aosta di 10 milioni nelle spese
di organizzazione che questo Comune ha sostenuto
nell'organizzazione della fase nazionale dei giochi della gioventù.
A nessuno di voi sarà sfuggito come questa importante
manifestazione sportiva, tra le più genuine e le più autentiche, si
sia svolta quest'anno per la prima volta in Valle d'Aosta. Va da sé
che l'organizzazione di questa manifestazione comporta sempre un
esubero non indifferente in denaro e, come è successo per altre
Regioni ed in altri luoghi, gli Enti Pubblici, vedi Regione, vedi
Province, vedi Comuni, hanno fatto fronte all'organizzazione di
questi giochi della gioventù che si svolgono sotto l'egida del
C.O.N.I. in fase finale tramite stanziamenti cospicui. Devo dire,
per la verità, che quelli che si sono svolti nella nostra Regione
sono stati tra i più riusciti sotto il profilo organizzativo e
anche tra i meno cari sotto il profilo finanziario, ciò però ha
fatto sì che venisse superato ampliamente il preventivo di spesa
che c'era stato inizialmente sottoposto da parte del Comune di
Aosta organizzatore di questi giochi, organizzatore istituzionale
in quanto questi giochi vanno affidati per statuto dei giochi della
gioventù ai Comuni e non alle Regioni e nemmeno alle Province.
Ora noi abbiamo esaminato attentamente tutte le spese e le voci
che sono state presentate e riteniamo di dover contribuire con un
ulteriore stanziamento di 10 milioni, perché altrimenti
l'amministrazione comunale, che già dovrà sostenere un onere ancora
maggiore per pagare questi giochi, non potrà farvi fronte.
Ritengo che si tratta di denaro ben speso nell'economia del
bilancio regionale, perché io non penso che di fronte a qualunque
spesa e a qualunque deliberazione quando si tratta di lesinare in
certi settori si possa o si debba tutte le volte venire a dire che
i soldi spesi nello sport o per lo sport o per attività sportive o
ricreative o anche spettacolari siano sempre soldi buttati via. Non
credo a quello, non ci credo proprio perché una amministrazione ha
diversi settori di attività e nell'approntare, nel discutere, nel
votare il bilancio si stabiliscono delle ripartizioni e poi
nell'ambito di queste ripartizioni questi soldi vengono spesi. È un
discorso, sì, che non è il caso di affrontare in questa sede,
ritengo che il Consiglio possa con tutta la tranquillità deliberare
la corresponsione di questo ulteriore contributo al Comune di Aosta
ad avvenuta manifestazione.
Manganone (D.C.)
- È proprio vero che si sta... che il
Consiglio Regionale si sta smobilitando, perché noi veniamo ad
assumere delle ben strane deliberazioni, per esempio questa: io
vedo al punto 3 deliberiamo prima di dare un contributo poi al
punto 3 c'è scritto: "Di stabilire che il Comune di Aosta sia
invitato a trasmettere all'Assessorato Regionale al Turismo un
documentato rendiconto delle spese effettivamente sostenute". Ma
insomma, noi prima diamo i soldi e poi vogliamo il rendiconto? È
una deliberazione molto strana, secondo me, perché noi qui vediamo,
abbiamo allegato un preventivo di spesa ma a distanza di un mese
circa dallo svolgimento dei giochi e qui non ci sono mica da
misurare dei cumuli di metri cubi di pietrisco o di sabbia, qui si
tratta di fare un lungo elenco di spese che si sono sostenute e
portarcele in Consiglio. Ma io dico, non è una cosa seria che
votiamo così a cuor leggero questa spesa che effettivamente potrà
anche essere stata fatto, ma io vorrei chiedere all'Assessore al
Turismo; per l'organizzazione dei campionati mondiali di bob,
quanto abbiamo speso? Quanto spendiamo per questa manifestazione?
Non si sa ancora, qui il preventivo di spese è di 35 milioni va
bene, ma quanti ne abbiamo spesi? 40, 36 o 30? Perché noi proprio
oggi dobbiamo decidere di dare un contributo di 10 milioni quando
non abbiamo nessun consuntivo in mano, qu si spende così alla
...
Manganoni (P.C.I.)
- Io non ripeto quanto hanno già detto
i colleghi che mi hanno preceduto, voglio solamente osservare una
cosa che mi interessa, io ho avuto occasione di affermare e di
dimostrare diverse volte in Consiglio che in questa nostra
benedetta Valle d'Aosta ci sono i cittadini di categoria A e quelli
di categoria B, C, ecc., in questo Consiglio ci sono i Consiglieri
di categoria A, di categoria B, vero, e potrei continuare,
sennonché questa suddivisione, questa catalogazione di cittadini
non esiste solamente nella nostra piccola Regione o forse perché è
un difetto congenito della piccola Regione, queste discriminazioni
in categorie di cittadini noi lo vediamo anche qua e sto osservando
al punto 2 nel preventivo della spesa "...alloggi per gli atleti
1.500 lire; albergo per servizio tecnico C.O.N.I. 3.000 lire,
albergo per le autorità 8.000 lire, pranzo per le autorità 7.000
lire, pranzi per il personale militare 1.500 lire", ora permettete
che io vi dica sinceramente a me queste cose ripugnano, va bene?
Ripeto, ripugnano, perché i militari 1.500 lire, gli atleti 1.500
lire e i tecnici del C.O.N.I. ben quelli già 3.000 lire poi le
autorità del C.O.N.I 7.000, altre autorità 8.000 lire ma insomma!
Questo io mi chiedo!
Montesano (P.S.D.I.)
- Altri interventi? Allora la
risposta... Ramera...
(Voce:
...no, chiederei che l'Assessore mi rispondesse la
ragione di questa catalogazione dei vari cittadini di A, B,
C...)
Montesano (P.S.D.I.)
- Va bene. Penso che risponderà. La
parola al Consigliere Ramera.
Ramera (D.C.)
- Io non ripeto quello che ha detto
l'Assessore sulla bontà della manifestazione, sulla pubblicità
ecc., però effettivamente innanzitutto come diceva...
(
Montesano:
microfono per favore) ... comincio a stupirmi
che debbano esserci due preventivi, no, tanto per cominciare, io ho
sempre visto fare un preventivo e poi un consuntivo, qui abbiamo
avuto un preventivo precedente di 25 portato a 36, quindi la gente
che preventiva addirittura sbaglia del 50% o quasi, no, in un
preventivo poi dove vediamo che praticamente il materiale
pubblicitario costa poco meno dell'alloggio di 700 atleti, abbiamo
visto prima che per la fontina la pubblicità vale il 10% del
fatturato qui addirittura vale tanto come alloggiare 700 atleti.
Non ripeto tutte le differenze di pranzi a varie tariffe, diciamo
perché poi vedo dei pranzi che non sapevo che in Valle d'Aosta si
pagasse tanto per un pranzo eh! Hanno fatto bene a scrivere il nome
dell'albergo perché almeno così io non ci vado di sicuro questo è
chiaro, no?
Per bozzetti: 2.000.000. Ma cos'è Guttuso che ha fatto il
bozzetto! Perché dico insomma, se per fare un bozzetto di una
manifestazione del genere spendiamo 2 milioni, se lo chiedevano a
Guttuso qui avremmo visto 200 milioni, qui c'è scritto bozzetti no?
Bozzetti, addobbo piazza... (
Milanesio:
e addobbo palco...)
...e addobbo palco e non so cosa sia poi sta roba... sì l'ho visto,
l'ho visto per carità era anche molto mal fatto perché solo quelli
che erano davanti potevano vedere, io infatti ho dovuto scendere
sotto, tra i piedi di Dujany, per poter vedere qualche cosa
quindi... Ad ogni modo, mi sembra, dato che però in un preventivo è
logico che ci sia scritto, eccessivo "imprevisti 5% 1.700.000" dopo
che è praticamente tutto previsto con tabelle altissime, ancora un
milione e settecentomila di imprevisti... ma quello che mi
stupisce, e sarebbe tutto bene anche con questi prezzi, che a Fénis
e a Cogne dobbiamo avere fatto la figura dei pezzenti perché, scusa
Milanesio, 34 o 35 milioni il tutto e sta bene però se andiamo a
vedere le voci degli addobbi piazza ecc., palco e tutto compreso,
ma con quei prezzi io mi chiedo come con 800.000 lire abbiamo
potuto preparare non se un qualche cosa all'arrivo per questi
ragazzi, autorità ecc., e quindi per me abbiamo fatto la figura dei
pezzenti in queste due località, non so penso, perché con 800.000
lire non si fa niente se per fare dei bozzetti si spende 2 milioni,
con 800.000 lire diviso due paesi uno a Fénis e uno a Cogne non so
ci sarà stato scritto Traguardo, punto e basta ecco perché
altrimenti con 800 mila lire non si fa proprio niente di più...
Ora, io dico, la manifestazione sta tutto bene, però ha ragione
Manganoni quando dice a un mese dalla manifestazione poteva già
esserci praticamente il consuntivo, o il consuntivo diciamo
perlomeno vicino, ecco, e non vorrei che arrivasse al nuovo
Consiglio un terzo preventivo che da 36 è arrivato a 50 ecco e poi
al mese di dicembre magari arriva finalmente il consuntivo.
Montesano (P.S.D.I.)
- Altri interventi? Allora risponde
l'Assessore Milanesio.
Milanesio (P.S.I.)
- ...Ma, scusatemi eh, premesso che
questa è una manifestazione a cui noi diamo un contributo, che non
è stata organizzata dalla Regione; no, perché sembrava che
l'avessimo fatta noi, primo. Secondo non credo che certe
sottolineature siano esatte, qui c'è scritto: bozzetti, addobbo
palco: 1.904.000 evidentemente c'è anche la stampa dei manifesti,
c'è anche il montaggio di questo palco che era un palco
grandissimo, che era secondo solo scusa, ma non ci sono tutti, che
era secondo solo alla diciamo così a quel palco che venne fatto in
occasione della visita del Presidente della Repubblica, ora
comunque noi abbiamo chiesto, trovandoci di fronte ad un preventivo
abbastanza sommario, un preventivo che è già un mezzo consuntivo,
perché è un secondo preventivo, è un preventivo che il Comune ci ha
presentato a seguito di un primo che ha dovuto essere ampliato
perché erano state dimenticate parecchie voci, parecchi interventi,
noi ci siamo riservati di chiedere cosa - è stupito, però,
Manganone, ci siamo - ... di chiedere che venga inviato da parte
del Comune all'Assessorato un documentato rendiconto delle spese
effettivamente sostenute. Evidentemente mi pare che a livello di
preventivo non si possa chiedere di più, è chiaro che, come sempre,
noi ci riserviamo di concedere questo contributo a presentazione
della documentazione delle spese avvenute, il primo contributo lo
abbiamo già dato subito, perché si trattava di dover affrontare
delle spese, così in via breve; non è che puoi chiedere a tutti di
farti il mandato di pagamento, ti fai fare la nota, la fattura,
alcuni li paghi subito, si trattava di disporre di denaro sonante
in una cassa anche entro certi limiti e di questo il Comune ce ne
deve rendere conto, il Comitato ce ne deve rendere conto.
Ora l'essere arrivati ad una spesa di circa 36 milioni è molto
di più di quello che si era previsto inizialmente, però dobbiamo
anche dire che inizialmente non era stata fatta una previsione
precisa e che anche da parte del C.O.N.I. fino all'ultimo momento
non c'erano stati dati tutti i dati relativi alla presenza e alla
partecipazione degli atleti e anche delle personalità che dovevano
essere invitate. Io non vorrei fare della polemica, Manganoni,
quando tu dici qui ci sono i cittadini di serie A, di serie B, di
serie C, intanto non è vero che ci siano delle cifre eccezionali,
c'è un pranzo di onore, è quello che ha fatto diciamo così
scandalizzare Ramera, è un pranzo d'onore evidentemente un pranzo
d'onore può costare 7.000 lire a coperto non è la prima volta e ci
sono evidentemente 80 persone e sono le persone che sono state
invitate dal C.O.N.I. perché questa manifestazione si svolgeva
sotto l'egida del C.O.N.I. e comprendeva tutte le autorità
regionali e le autorità sportive di tutte le Regioni d'Italia, un
pranzo d'onore non costa meno di 7.000 lire a coperto e mi pare che
è solo quello che può così, far strillare, sfido chiunque di voi a
fare un pranzo d'onore decente ad un prezzo minore.
Per quanto si riferisce all'albergo, all'ospitalità è chiaro
che, Manganoni, che per quanto si riferisce all'ospitalità c'è una
certa differenza è chiaro che i ragazzi gli atleti i giovani
possono dormire due o tre per camera mi pare ovvio, possono dormire
in alberghi di seconda e di terza categoria, è chiaro che i
dirigenti del C.O.N.I. li farai dormire all'albergo di seconda
superiore o di prima categoria non so se mi spiego, mi pare che sia
normale, ovvio, sei andato anche tu a tanti Convegni a tanti
Congressi in paesi socialisti quando fanno i pranzi d'onore non
risparmiano né il caviale, né lo champagne né la vodka, non
facciamoci ridere dietro adesso a fare queste osservazioni perché
mi pare che allora si voglia prendere in giro così una
manifestazione che ha anche il suo riflesso, così, ufficiale, e si
deve tenere conto anche di queste cose, ma non è che si vuole
creare una categoria di servi della gleba e di altri che devono,
così, mangiare a quattro palmenti e ... non mi pare che sia stato
il caso, si è sempre tratto comunque di autorità sportive e non
hanno avuto un trattamento sibaritico certamente perché i nostri
alberghi qui ad Aosta non lo consentono neanche, tra l'altro.
Signori, insomma, mi pare che siamo di fronte a un preventivo
che è infinitamente più preciso di quello precedente, non è ancora
un consuntivo, un consuntivo di una manifestazione di questo genere
lo si può avere a distanza di due o tre mesi, perché devono
arrivare tutte le fatture, devono arrivare tutte le note, un vero e
proprio consuntivo lo si po' avere solo a distanza di due o tre
mesi dalla manifestazione avvenuta. Ora, se il Comune ha chiesto un
ulteriore contributo è perché aveva disperatamente bisogno di
questi quattrini e il preventivo che ha presentato giustificava e
giustifica da parte nostra la deliberazione di un ulteriore
contributo di 10 milioni, salvo esame dettagliato del
rendiconto.
Montesano (P.S.D.I.)
- Altri interventi? Consigliere
Manganoni.
Manganoni (P.C.I.)
- Non per prolungare la polemica, sia
molto chiaro. Io posso capire un pranzo d'onore, lo posso capire ma
tutte queste differenziazioni negli alberghi no, che non vi leggo
dei nomi, 1.500 lire, 3.000, 5.000, 7.000, 8.000 qui abbiamo fatto
cinque categorie di cittadini cinque, io potevo capire se era non
so un prezzo quasi uguale per tutti poi il pranzo d'onore, vada per
il pranzo d'onore, qui non è pranzo d'onore perché cinque categorie
di persone gli atleti da una parte, gli autisti un altro, poi i
militari a livello degli atleti, poi autorità, si vede che sono di
una certa gerarchia... beh un po' meno, quelle altre dell'altra
gerarchia 8.000 ecc. Guardi...... (
Milanesio:
ce ne sono
solo due gradi, tre gradi...) ...Qua i prezzi, io parlo di prezzi,
i prezzi sono 1.000 ... non fatemi leggere tutto eh! 1.500, 3.000,
5.000, 7.000, 8.000, 5.000 dietro, allora io mi dico questi
cittadini hanno una bocca uno stomaco un intestino e mi fermo
all'intestino, come tutti gli altri no? Eccola, ed allora tutte
queste differenziazioni beh, beh, cerchiamo almeno di evitarle.
Montesano (P.S.D.I.)
- Ancora qualcuno che chiede la
parola? Allora la delibera va ai voti, chi approva alzi la mano.
Contrari. Contrari 1. Astenuti... 1, 2, dunque Manganone, Bordon,
Quaizier, Mappelli, Ramera, Tubère astenuti. Il Consiglio
approva.
