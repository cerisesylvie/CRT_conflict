Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 315 del 25 novembre 1993 - Resoconto
OGGETTO N. 315/X - Ammissione al contributo previsto dalla
legge regionale 13 maggio 1993, n. 31, del Comitato organizzatore
della Fiera del Legno S. Orso 1994 di Donnas.
Deliberazione - Il Consiglio
Preso atto della richiesta presentata dal Comitato
organizzato­re della "Fiera di Sant'Orso di Donnas" (23 gennaio
1994), ten­dente ad ottenere la concessione di un contributo nelle
spese per l'organizzazione della manifestazione;
Visto il preventivo della spesa ammontante a lire 60.270.000= di
cui:
? manifestazioni folkloristiche, culturali
- e musicali di apertura - lire - 2.800.000
? spese di premiazione, pasto caldo, vin brûlé lire
22.900.000
? ciondoli di partecipazione per gli espositori - lire
8.700.000
? spese tipografia, pubblicità, inviti - lire 13.100.000
? allestimento padiglione lire 4.650.000
? spese per fornitura materiali per esposizione
e preparazione lire 5.060.000
? spese rappresentanza lire 3.060.000
------------ --------------
TOTALE lire 60.270.000
Richiamata la legge regionale (concernente la concessione di
contributi per iniziative e manifestazioni finalizzate al
poten­ziamento delle attività economiche) n. 31 del 13 maggio 1993,
articolo 3 ? comma 1? lettera c);
Visto il parere favorevole rilasciato, in assenza del Dirigente,
dal Capo Servizio del commercio, zona franca e contingenta­mento,
ai sensi del combinato disposto dell`articolo 72 della legge
regionale n. 3/1956 e successive modificazioni, e dell'arti­colo 21
della legge regionale n. 18/1980 e successive modifica­zioni, in
ordine alla legittimità della presente deliberazione;
Delibera
1) di ammettere il Comitato organizzatore della "Fiera di
Sant'Orso di Donnas" anno 1994 al contributo di cui alla legge
regionale n. 31 del 13 maggio 1993 articolo 3 ? comma 1 ? lette­ra
c) nella misura del 100 percento delle spese sostenute;
2) di ritenere ammissibili le spese come elencate nel preventivo
di spesa di cui in premessa;
3) di rinviare ad un successivo provvedimento deliberativo
l'impegno e la liquidazione di spesa, anche con erogazioni
ra­teali, su presentazione di idonei giustificativi delle spese
soste­nute;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 1 del
decreto legislativo 13 febbraio 1993, n. 40 e di darne
esecuzione.
Presidente -
Ha chiesto la parola l'Assessore
all'industria, commercio e ar­tigianato, Mafrica.
Mafrica (GV-PDS-SV) -
É il contributo previsto per
legge per la Fiera di S. Orso di Donnas. La misura del contributo è
stabilita dalla legge regio­nale e le spese sono equivalenti a
quelle dell'anno passato, in­crementate più o meno del tasso di
inflazione.
Presidente -
Ha chiesto la parola il
Vicepresidente del Consiglio, Viérin Marco.
Viérin M. (DC)
- Avendo guardato adesso questa
delibera, se mi ricordo bene non è che la legge preveda
obbligatoria­mente il contributo del 100 percento. Se la legge non
prevede d'ufficio il 100 percento, volevo chiedere se non è il
momento di iniziare con un nuovo metodo per cui ogni comitato si
dia da fa­re per trovare un 5 percento, in modo da pensare
direttamente a trovare qualche disponibilità finanziaria;
altrimenti, qui ci troveremmo con qualsiasi manifestazione, di
qualsiasi comune, che viene fatta chiedendo il 100 percento, come è
stato chiesto per questa.
Presidente -
Ha chiesto la parola l'Assessore
all'industria, commercio e ar­tigianato, Mafrica.
Mafrica (GV-PDS-SV) -
La legge prevede contributi
fino al 50 percento per manifesta­zioni di interesse comunale, fino
al 70 percento per manifesta­zioni di interesse regionale; l'unica
eccezione prevista per legge al 100 percento è la Fiera di Donnas,
perché è considerata allo stesso modo della Fiera di S. Orso,
avendo le stesse origini e le stesse caratteristiche.
É un'eccezione stabilita e prevista dalla legge. Il contributo
del 100 percento, per quello che ricordo, è dovuto al fatto che c'è
un grosso lavoro preparatorio che viene svolto dal comitato
volontariamente, e finora ha dato sempre ottimi risultati.
É una fiera che ha 250 espositori, quindi un po' meno della metà
di quelli di Aosta, e il costo risulta essere 5-6 volte
infe­riore.
Presidente -
Pongo in votazione la delibera in
oggetto:
Esito della votazione
Presenti, votanti e favorevoli: 28
Il Consiglio approva all'unanimità
