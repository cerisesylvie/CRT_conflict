Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1422 del 27 giugno 1985 - Resoconto
OGGETTO N. 1422/VIII - DISEGNO DI LEGGE CONCERNENTE:
"FINANZIAMENTO PER LA COSTRUZIONE DELL'ALA NUOVA DELLA CASA DI
RIPOSO PER ANZIANI (OSPIZIO DI CARITA') IN COMUNE DI
AOSTA".
PRESIDENTE:
Ha chiesto di illustrare il provvedimento
l'Assessore ai Lavori Pubblici Fosson, ne ha facoltà.
FOSSON - (D.C.):
Penso che il provvedimento sia
sufficientemente chiaro: si tratta di dare copertura finanziaria
all'impegno assunto dall'Amministrazione per la costruzione del
nuovo edificio dell'Ospizio di Carità in Aosta. Si tratta di un
finanziamento di 2,5 miliardi, necessari per il compimento
dell'opera e per dare la funzionalità completa all'edificio.
PRESIDENTE:
Si passa all'esame dell'articolato. Do
lettura dell'articolo 1:
ART. 1
Per la costruzione dell'Ala Nuova della Casa di Riposo per
Anziani (Ospizio di Carità) in Comune di Aosta è autorizzata per
l'anno 1985 la spesa di £ 2.500.000.000.
PRESIDENTE:
Metto in approvazione l'articolo 1:
ESITO DELLA VOTAZIONE
Presenti, votanti e favorevoli. 21
Il Consiglio approva all'unanimità
PRESIDENTE:
Do lettura dell'articolo 2:
ART. 2
La Giunta regionale provvederà all'adozione di provvedimenti
deliberativi per l'esecuzione della presente legge.
PRESIDENTE:
Metto in approvazione l'articolo 2:
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
PRESIDENTE:
Do lettura dell'articolo 3:
ART. 3
L'onere derivante dall'applicazione della presente legge
graverà sul cap. 42700 del bilancio di previsione della Regione per
l'anno 1985.
Alla copertura dell'onere di cui al comma precedente si
provvede mediante riduzione di pari importo dallo stanziamento
iscritto al cap. n. 50150 "Fondo globale per il finanziamento di
spese per ulteriori programmi di sviluppo (spese di investimento) -
Allegato n. 8 al bilancio per l'anno in corso".
PRESIDENTE:
Metto in approvazione l'articolo 3:
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
PRESIDENTE:
Do lettura dell'articolo 4:
ART. 4
Al bilancio di previsione della Regione per l'anno 1985 sono
apportate le seguenti variazioni:
PARTE SPESA
In diminuzione
Cap 50150 - Fondo globale per il finanziamento di spese per
ulteriori programmi di sviluppo (Spese di investimento)
£ 2.500.000.000
In aumento
Cap 42700 - Spese per la costruzione della nuova ala della
Casa di Riposo per Anziani in Comune di Aosta.
L.R. 22.11.1984, n. 52
£ 2.500.000.000
PRESIDENTE:
Metto in approvazione l'articolo 4:
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
PRESIDENTE:
Do lettura dell'articolo 5:
ART. 5
La presente legge è dichiarata urgente ai sensi del 3° comma
dell'art. 31 dello Statuto Speciale ed entrerà in vigore il giorno
successivo a quello della sua pubblicazione nel Bollettino
Ufficiale della Regione.
E' fatto obbligo a chiunque spetti di osservarla e di farla
osservare come legge della Regione Autonoma della Valle
d'Aosta.
PRESIDENTE:
Metto in approvazione l'articolo 5:
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
PRESIDENTE:
Metto in approvazione la legge nel suo
complesso per scrutinio segreto:
VOTAZIONE PER SCRUTINIO SEGRETO
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
