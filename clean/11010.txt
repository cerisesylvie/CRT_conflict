Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2003 del 22 aprile 1991 - Resoconto
OGGETTO N. 2003/IX Nomina dei rappresentanti in seno al
Comitato scientifico per l'ambiente, previsto dalla legge sulla
procedura di valutazione dell'impatto ambientale.
(Interrogazione).
Presidente
Do lettura della interrogazione
presentata dal Consigliere Riccarand:
Interrogazione Ricordato che la legge regionale 4 marzo 1991,
n.6, "Disciplina della procedura di valutazione dell'impatto
ambientale" preve­de l'istituzione di un Comitato Scientifico per
l'Ambiente con vari rappresentanti, di cui alcuni nominati da
ordini professio­nali, associazioni ambientalistiche, Museo
regionale di scienze naturali;
appreso che dall'Assessorato all'Agricoltura, Foreste e
Ambiente Naturale sarebbero partite ben due lettere entrambe
firmate dall'Assessore, ma provenienti da due diversi Servizi, per
chiedere ai citati organismi la stessa cosa, e cioè nominare i
propri rappresentanti nel Comitato Scientifico per
l'Ambiente;
appreso che una lettera sarebbe stata preparata dal Servizio
Tutela dell'Ambiente, competente ad istruire la Valutazione
dell'Impatto Ambiente secondo la legge regionale, mentre l'al­tra
sarebbe stata predisposta dal Servizio di Selvicoltura, che non ha
alcuna specifica competenza in materia di Valutazione di Impatto
Ambientale;
appreso, altresì, che la Giunta regionale, avrebbe inviato il
Dirigente del Servizio di Selvicoltura a seminari e corsi, in
va­rie parti d'Italia, sulla procedura di Impatto Ambientale
sca­valcando le funzioni e il ruolo del Servizio
competente;
il sottoscritto Consigliere regionale del Gruppo Verde
Alternativo
interroga
l'Assessore all'Agricoltura, Foreste ed Ambiente Naturale per
sapere:
1) se è vero che anche il Servizio di Selvicoltura si è
prodigato nell'inviare lettere ad organismi ed associazioni varie
per chie­dere la nomina dei rappresentanti nel Comitato Scientifico
per l'Ambiente; a che titolo ciò è avvenuto, da chi sono state
firma­te le due lettere; a chi sono state inviate;
2) quali sono gli estremi dei provvedimenti con cui la Giunta
regionale ha deliberato di inviare il Dirigente del Servizio di
Selvicoltura a corsi e seminari vari sulla valutazione di Impatto
Ambientale;
3) per quale motivo non si provvede ad eliminare una assurda
concorrenza fra Servizi regionali, rispettando la chiara
distin­zione di ruoli che, in base all'ordinamento della regione,
esiste fra il Servizio di tutela dell'Ambiente e il Servizio di
Selvicoltura.
Presidente
Ha chiesto di parlare l'Assessore
all'Agricoltura, Foreste ed Ambiente Naturale Lanièce, ne ha
facoltà.
Lanièce (DC)
Comincio con il precisare che il
servizio selvicoltura si prodiga per svolgere i propri compiti
istituzionali per quanto gli viene richiesto di fare, non per
provvedimenti che non lo riguardano o che non rientrano nelle sue
competenze.
In merito agli adempienti previsti dalla legge sulla valutazione
di impatto ambientale relativamente alla costituzione del comi­tato
scientifico, è stata inviata da parte della segreteria
dell'Assessorato, e non del servizio selvicoltura, come risulta sia
dal protocollo che dalla carta intestata.
La richiesta agli interessati è delle associazioni
ambientalisti­che di nominare entro novanta giorni, come prevede
appunto la legge, i loro rappresentanti; nel contempo si richiedeva
a tutti i dirigenti facenti parte del comitato scientifico di
nominare i lo­ro sostituti.
Ciò che lascia perplessi è semmai il fatto che il servizio
tutela ambiente naturale, dopo aver ricevuta la lettera di cui
sopra, e provveduto a nominare con propria lettera a firma del
dirigen­te il sostituto dello stesso, predisponeva dopo quindici
giorni dalla citata lettera, una nota per richiedere la stessa
cosa. Qui il disguido è dovuto al fatto che, leggendo soprattutto
le comu­nicazioni molto importanti, il sottoscritto ha provveduto a
fir­mare purtroppo anche questa inopportuna lettera.
Per quanto riguarda il punto 2, citiamo che gli estremi dei
provvedimenti sono la delibera n. 204 del 18.1.1991 e la delibe­ra
n. 233 dell'1.3.1991. Al riguardo va precisato che la legge sulla
valutazione dell'impatto ambientale parla giustamente di servizio
competente. Ciò è dovuto al fatto che era ed è tuttora in corso una
revisione degli organici e delle competenze, intesa proprio a
delimitare le varie materie e le strutture da essi pre­disposte.
Questa revisione prevedeva che questa competenza passasse ad un
nuovo servizio, cioè l'attuale servizio selvicoltu­ra si sarebbe
dovuto chiamare servizio per l'ambiente naturale e per la
forestazione, mentre l'attuale servizio tutela ambiente naturale si
sarebbe chiamato servizio caccia, pesca e personale forestale. Ecco
i motivi per cui sono stati dati questi incarichi, in quanto allora
non si parlava ancora di un nuovo assessorato competente per
l'impatto ambientale.
Per quanto concerne la partecipazione al corso di Milano, si era
reso necessario bloccare un posto perché il corso era a numero
chiuso. Adesso, essendo in corso di costituzione di un nuovo
as­sessorato, chi sarà predisposto a dirigere questo assessorato
sarà quello che seguirà il seminario. Quindi abbiamo bloccato un
posto a questo corso di Milano e adesso la Giunta provvede­rà a
segnalare a Milano quale sarà il dirigente che parteciperà al
seminario.
In relazione all'ultimo punto si ripete che è in atto un
processo di ristrutturazione, il quale, tenendo conto delle nuove
scelte istituzionali, attribuirà in modo inequivocabile le varie
funzioni.
Avendo risposto già prima che i motivi erano dovuti al fatto di
modificare con la nuova pianta dell'organico, ora che è in atto la
costituzione del nuovo Assessorato questi problemi non sa­ranno più
in conflitto, perché saranno due assessorati diversi, quindi non ci
sarà più il pericolo trapelato dalla richiesta nella
interpellanza.
Presidente
Ha chiesto di parlare il Consigliere
Riccarand, ne ha facoltà.
Riccarand (VA)
La risposta dell'Assessore non è
certamente soddisfacente, per­ché ci troviamo di fronte ad una
situazione che si trascina da molto tempo in cui c'è una invasione
di competenze da parte di un servizio rispetto ad altri servizi
dell'Assessorato Agricoltura. Cosa che determina poi delle
situazioni di confusione notevole per quanto riguarda
l'organizzazione dei servizi.
In questo caso, di fronte ad una previsione della legge di
nomi­na di un rappresentante da parte di determinate associazioni
riconosciute in base al decreto del Ministro dell'Ambiente per il
comitato scientifico per l'ambiente, sono state inviate dallo
stesso Assessorato due lettere, entrambe firmate dall'Asses-sore,
che si rivolgono ad associazioni diverse fra di lo­ro, perché gli
elenchi sono diversi, e che chiedono entrambe la stessa nomina.
Ora qui c'è proprio un modo di operare che non funziona, per­ché
la legge che ha istituito la procedura di valutazione di im­patto
ambientale indica qual è il servizio competente, che è il servizio
tutela dell'ambiente. Questo è detto esplicitamente nella legge, e
del resto anche indipendentemente dalla legge di valutazione di
impatto ambientale c'è la legge 21.5.85, n. 35, che ripartisce le
funzioni ed i compiti fra i servizi dei vari as­sessorati, in
particolare dell'Assessorato Agricoltura, che indica chiaramente
che la valutazione dell'impatto ambientale delle opere, sia
pubbliche che private, che allora era solo prevista, non
disciplinata ancora da legge, era di competenza del servizio tutela
dell'ambiente.
Quindi non c'è bisogno di aspettare una nuova normativa; c'è già
una legge e finquando questa legge non viene cambiata è chiaro che
deve essere applicata, per cui se c'è un servizio competente non ci
capisce a quale titolo ci so­no altri segretari che si preoccupano
di attivarsi, di mandare lettere, di inscriversi a corsi, di
frequentare seminari, che sono di competenza di un servizio ben
preciso dell'Amministrazione regionale.
Secondo noi ci troviamo di fronte ad una situazione di
confu­sione, che è stata in un certo senso anche voluta e tollerata
da parte dell'Assessore, che però va chiarita. Ci sono delle
precise norme e fino a quando non si ritiene opportuno modificarle
con legge regionale queste competenze dei servizi vanno
rispettate.
Da parte nostra ci dichiariamo insoddisfatti rispetto alla
rispo­sta e chiediamo che siano rispettate le competenze e le
funzioni dei servizi, così come previsti dalle legge 35/85, così
come pre­vista dalla legge istitutiva della valutazione di impatto
am­bientale.
