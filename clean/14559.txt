Classificazione
ASSISTENZA SOCIALE
Disabili


Resoconto integrale del dibattito dell'aula
Oggetto del Consiglio n. 3015 del 11 marzo 1998 - Resoconto
SEDUTA POMERIDIANA DELL'11 MARZO 1998
OGGETTO N. 3015/X Disegno di legge: "Modificazioni alla legge
regionale 4 settembre 1995, n. 42 (Norme per l'eliminazione delle
barriere architettoniche e per favorire la vita di relazione delle
persone disabili). Abrogazione della legge regionale 28 dicembre
1981, n. 85 (Norme per favorire l'inserimento nella vita sociale
delle persone con difficoltà psichiche, fisiche e sensoriali) e del
relativo regolamento regionale di applicazione 8 luglio 1994, n.
5".
Articolo 1 1. La lett. c) del comma 1 dell'articolo 3 della
legge regionale 4 settembre 1995, n. 42 (Norme per l'eliminazione
delle barriere architettoniche e per favorire la vita di relazione
delle persone disabili), è sostituita dalla seguente:
"c) le persone disabili in possesso del certificato attestante
il riconoscimento di una percentuale di invalidità per almeno il
cinquantuno per cento, rilasciato dalle commissioni di invalidità
di cui alla legge regionale 7 luglio 1995, n. 22 (Norme in materia
di invalidi civili, ciechi civili e sordomuti) e coloro i quali li
abbiano in carico ai sensi dell'articolo 12 del decreto del
Presidente della Repubblica 22 dicembre 1986, n. 917 (Approvazione
del testo unico delle imposte sui redditi), le persone
ultrasessantacinquenni limitatamente ai contributi di cui
all'articolo 10, nonché i condominii ove risiedono le suddette
categorie di beneficiari."
Articolo 2 1. Il comma 1 dell'articolo 10 della legge regionale
42/1995 è sostituito dal seguente:
"1. Per la realizzazione di opere, comprese le ristrutturazioni
parziali o globali nonché i restauri, direttamente finalizzate al
superamento e all'eliminazione di barriere architettoniche in
edifici privati, ivi compresi gli edifici adibiti a luogo di lavoro
e gli edifici di edilizia residenziale agevolata, possono essere
concessi, previo rilascio di attestazione di congruità da parte
della struttura regionale competente in materia di politiche
sociali, contributi alle persone di cui all'articolo 3, comma 1,
lett. c), nella misura percentuale indicata nell'allegato A e
comunque per un importo non superiore a lire 20 milioni per ogni
singolo intervento, ovvero non superiore a 30 milioni per la
realizzazione di ascensori."
Articolo 3 1. Dopo l'articolo 11 della legge regionale 42/1995,
è inserito il seguente:
"Articolo 11bis
(Concessione di interessi su mutui sulla spesa globale
dell'acquisto)
1. I comuni sono autorizzati a concedere il settantacinque per
cento della spesa per il pagamento degli interessi sui mutui o sui
prestiti contratti per l'acquisto di mezzi necessari per la
locomozione a favore di titolari di patente ovvero di coloro i
quali abbiano in carico i beneficiari ai sensi dell'articolo 12 del
d.p.r. 917/1986.
2. Gli interessati per essere ammessi a beneficiare degli
interventi di cui al comma 1, riferiti ad un solo veicolo, non
devono aver usufruito dello stesso beneficio nel quadriennio
precedente, a meno che non documentino che la sostituzione
dell'autoveicolo e l'accensione di un nuovo mutuo siano dovute a
cause di forza maggiore quali la distruzione, il furto, il
danneggiamento grave, la radiazione dalla circolazione
dell'autoveicolo o l'intervenuta mutazione delle condizioni fisiche
degli interessati."
2. Dopo l'articolo 11bis della legge regionale 42/1995 è
inserito il seguente:
"Articolo 11ter
(Acquisto di veicoli privati da parte di persone non titolari di
patente)
1. I comuni sono autorizzati a concedere contributi sulla spesa
sostenuta per l'acquisto di mezzi necessari per la locomozione ad
uso privato utilizzati per il trasporto di cittadini di cui alla
colonna 1 dell'allegato A, non in possesso di patente di guida, e
per la cui mobilità si rendono necessarie particolari tipologie di
veicoli.
2. La Giunta regionale definisce i criteri e le modalità di
accesso ai contributi che non possono comunque essere superiori al
quindici per cento della spesa ritenuta ammissibile e riferiti ad
un solo veicolo."
Articolo 4 1. Il comma 1 dell'articolo 15 della legge regionale
42/1995 è sostituito dal seguente:
"1. Per ottenere i contributi di cui agli articoli 9, 10 e 11, i
soggetti privati presentano domanda al Sindaco del Comune nel cui
territorio l'immobile è ubicato entro il 1° marzo di ogni anno, con
l'indicazione delle opere da realizzare e dei beni da acquistare,
ovvero delle opere realizzate e dei beni acquistati nei sei mesi
precedenti, nonché della relativa spesa."
2. Dopo il comma 1 dell'articolo 15 della legge regionale
42/1995 è inserito il seguente:
"1bis. Il Comune di residenza è tenuto ad anticipare, su
richiesta, i contributi di cui al comma 1 alle persone che
dispongano di un reddito non superiore a 20 milioni oltre il minimo
vitale".
Articolo 5 1. L'allegato A alla legge regionale 42/1995 è
sostituito dall'allegato A alla presente legge.
Articolo 6 1. Sono abrogati:
a) la legge regionale 28 dicembre 1981, n. 85 (Norme per
favorire l'inserimento nella vita sociale delle persone con
difficoltà psichiche, fisiche e sensoriali);
b) il regolamento regionale 8 luglio 1994, n. 5 (Norme
regolamentari per l'applicazione dell'articolo 6, comma 1, della
legge regionale 28 dicembre 1981, n. 85 (Norme per favorire
l'inserimento nella vita sociale delle persone con difficoltà
psichiche, fisiche e sensoriali)).
Articolo 7 1. Le persone che hanno presentato domanda ai sensi
dell'articolo 6 della legge regionale 85/1981 mantengono il diritto
all'applicazione di quanto previsto dalla suddetta norma.
Allegato
(... omissis...)
Président La parole au rapporteur, Conseiller Borre.
Borre (UV) Con questo disegno di legge si portano modifiche alla
legge n. 42/95, modifiche e interpretazioni emerse nel corso di due
anni di applicazione.
È apparso opportuno abolire la doppia visita, una per il
riconoscimento dell'handicap e l'altra per il riconoscimento
dell'invalidità. Si estendono dunque i benefici della legge a
coloro i quali siano in possesso del solo certificato di invalidità
di almeno il 51 percento.
Con l'articolo 2, modifica all'articolo 10 della legge regionale
n. 42, possono accedere ai contributi le ristrutturazioni sia
globali che parziali anche per gli edifici privati, con
attestazioni di congruità da parte dell'Amministrazione regionale,
attestazione prevista ora solo per gli ausili e attrezzature.
Con l'articolo 3 si opera un'importante integrazione
dell'articolo 11 bis e dell'articolo 11 ter: con il primo articolo
possono essere concessi contributi da parte dei comuni fino al 75
percento della spesa per il pagamento degli interessi sui mutui o
sui prestiti contratti per i mezzi necessari per la locomozione a
favore di titolari di patente, ovvero di coloro i quali abbiano in
carico i beneficiari ai sensi dell'articolo 12 del DPR n. 917/96.
Con il secondo articolo è prevista la possibilità di contributi
fino al 15 percento della spesa ritenuta ammissibile e riferita a
un solo veicolo, anche ai non titolari di patente.
Con l'articolo 4 si consente l'accesso ai contributi anche per
le opere già realizzate e i beni acquistati; si prevede inoltre che
il comune di residenza sia tenuto ad anticipare i contributi nel
caso in cui i richiedenti abbiano un reddito inferiore a 20 milioni
oltre il minimo vitale.
L'articolo 5 prevede modifiche delle percentuali per
l'appartenenza alle fasce di invalidità.
L'articolo 7, norme transitorie, salvaguarda gli utenti che
hanno presentato domanda con la legge n. 85/81, che il presente
disegno di legge abroga con il relativo regolamento di
esecuzione.
Président La parole au rapporteur, Conseiller Rini.
Rini (UV) Concordo con la relazione puntuale e precisa che ha
fatto il Consigliere Borre. Mi limito solo a fare alcune brevi
considerazioni.
Mi pare importante che con questa legge tutti coloro che abbiano
almeno il 51 percento di invalidità possano accedere ai benefici
previsti, senza doversi sottoporre ad ulteriori visite, per il
riconoscimento dell'handicap. Questo, oltre ad evitare disagi alle
persone che presentano problemi, produrrà un risparmio
all'Amministrazione regionale.
È noto infatti che la commissione per l'accertamento
dell'handicap ha un costo non indifferente, in quanto i componenti
percepiscono un gettone di presenza per ogni riunione e un compenso
per ogni caso esaminato. Oltretutto l'esperto della patologia da
esaminare e l'assistente sociale previsti potranno svolgere in quel
lasso di tempo attività a favore di altri cittadini.
Di non poca importanza il fatto che alcuni contributi verranno
erogati dai comuni anziché dalla Giunta regionale; questo va nel
senso di quanto questa maggioranza si è proposta, cioè dare
maggiori competenze agli enti locali.
Infine, incentivare l'eliminazione delle barriere
architettoniche nelle abitazioni private, sovente è una condizione
essenziale per evitare ricoveri in microcomunità per anziani, con
notevoli risparmi per l'Amministrazione, e questo a vantaggio di
tutta la comunità valdostana.
Président La discussion générale est ouverte.
S'il n'y a pas de conseillers qui demandent la parole, je
déclare close la discussion générale.
On passe à l'examen du projet de loi.
On vote l'article 1er:
Présents, votants et favorables: 27
Président On vote l'article 2:
Présents, votants et favorables: 27
Président On vote l'article 3:
Présents, votants et favorables: 27
Président On vote l'article 4:
Présents, votants et favorables: 27
Président On vote l'article 5:
Présents, votants et favorables: 27
Président On vote l'article 6:
Présents, votants et favorables: 27
Président On vote l'article 7:
Présents, votants et favorables: 27
Président On vote l'annexe A:
Présents, votants et favorables: 27
Président On vote la loi dans son ensemble:
Présents, votants et favorables: 26
Le Conseil approuve à l'unanimité
