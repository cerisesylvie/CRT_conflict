Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2185 del 11 luglio 1986 - Resoconto
OGGETTO N. 2185/VIII - DISEGNO DI LEGGE CONCERNENTE:
"INTERVENTI PER LA REALIZZAZIONE DI INFRASTRUTTURE
RICREATIVO-SPORTIVE".
PRESIDENTE:
Ha chiesto la parola l'Assessore al Turismo,
Urbanistica e Beni Culturali Borbey; ne ha facoltà.
BORBEY (D.C.):
Il disegno di legge che prevede interventi
per la realizzazione di infrastrutture ricreativo-sportive di
interesse turistico apporta notevoli modifiche al precedente
disegno di legge che, come tutti voi ben sapete, prevedeva dei
contributi alle Comunità Montane. Poiché, a volte, alcune Comunità
Montane incontrano delle difficoltà ad operare ed a deliberare le
richieste avanzate dai Comuni per alcune infrastrutture
turistico-sportive, si è ritenuto opportuno proporre al Consiglio
regionale di modificare la legge per dare dei contributi diretti ai
Comuni, sino alla percentuale del 70%, per la costruzione di
infrastrutture turistico-sportive (campo da bocce, piccola area
attrezzata, campo da tennis...) e dei contributi alle Comunità
Montane o a Consorzi di Comuni appositamente costituiti per la
costruzione di particolari infrastrutture, sino ad una percentuale
dell'80%.
Con queste innovazioni, che sono di carattere prevalentemente
operativo, noi riteniamo di poter soddisfare le esigenze degli enti
locali.
PRESIDENTE
: Passiamo ora all'esame dell'articolato.
Do lettura dell'articolo 1:
Articolo 1
(Finalità della legge)
1. La Regione Valle d'Aosta interviene per favorire la
realizzazione di infrastrutture ricreativo-sportive, con ciò
intendendosi qualsiasi impianto idoneo a consentire la pratica di
uno o più sport, ivi compresi quelli definiti come sport
tradizionali valdostani, nonchè le aree verdi attrezzate.
2. Sotto il profilo dell'utenza sono considerate ammissibili
agli interventi di cui alla presente legge sia le infrastrutture
finalizzate a soddisfare le esigenze della popolazione residente,
sia quelle più specificatamente rispondenti alla domanda di sport e
tempo libero proveniente dalla clientela turistica.
PRESIDENTE
: Se nessuno chiede la parola, metto in
votazione l'articolo 1 testé letto:
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
PRESIDENTE
: Do lettura dell'articolo 2:
Articolo 2
(Programma di intervento)
1.
L'intervento regionale si attua attraverso un
programma pluriennale a scorrimento, nel quale le opere vengono
così classificate:
a)
opere di livello regionale, alla cui realizzazione
la Regione procede direttamente, ponendo le relative spese a totale
carico del bilancio regionale;
b)
opere di livello intercomunale, da realizzarsi da
parte di comunità montane o consorzi intercomunali e per le quali
la Regione concede un contributo fino all'ottanta per cento della
spesa riconosciuta;
c)
opere di livello comunale, per le quali la Regione
concede un contributo fino al settanta per cento della spesa
riconosciuta.
2.
La proposta di programma è predisposta
dall'assessorato regionale competente in materia di turismo, avuto
riguardo alla situazione socio-demografica e territoriale della
Regione, nonchè alle esigenze attuali e prospettiche del
turismo.
3.
La proposta di programma è approvata, su proposta
della Giunta, dal Consiglio regionale.
4.
Le comunità e i comuni possono presentare
all'assessorato, entro il 30 settembre di ogni anno, proposte e
osservazioni per l'aggiornamento del programma a scorrimento; la
Giunta esamina dette istanze e, qualora le ritenga accoglibili, le
inoltra all'esame del Consiglio per le eventuali conseguenti
modifiche del programma stesso.
PRESIDENTE
: Se nessuno chiede la parola, metto in
votazione l'articolo 2 testé letto:
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
PRESIDENTE
: Do lettura dell'articolo 3:
Articolo 3
(Coerenza con la normativa urbanistica e tecnica di
settore)
1. Per poter essere incluse nel programma, le infrastrutture
ricreativo-sportive devono rispettare le previsioni degli strumenti
urbanistici vigenti a scala comunale e intercomunale, nonchè le
norme nazionali e regionali vigenti in materia di impianti
sportivi.
PRESIDENTE
: Se nessuno chiede la parola, metto in
votazione l'articolo 3 testé letto:
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
PRESIDENTE
: Do lettura dell'articolo 4:
Articolo 4
(Modalità di presentazione delle domande di finanziamento delle
opere di livello sub-regionale)
1. I contributi regionali alle comunità montane, ai consorzi di
comuni e ai comuni singoli possono essere concessi per la
realizzazione di opere e per l'acquisizione delle relative
aree.
2. Le domande devono essere presentate all'assessorato regionale
competente in materia di turismo, corredate dalla seguente
documentazione:
a)
domanda in carta legale firmata dal rappresentante
o dai rappresentanti legali dell'ente, corredata di copia dell'atto
o degli atti deliberativi con i quali gli organi collegiali
competenti autorizzano la presentazione della domanda;
b)
planimetria delle aree interessate e progetti delle
attrezzature e degli impianti previsti;
c)
previsione di spesa:
c1) per quanto concerne l'acquisizione di aree:
documentazione dimostrativa dell'onere di acquisizione, che non può
comunque superare quello derivante dall'applicazione delle norme
nazionali e regionali vigenti in materia di espropri per pubblica
utilità;
c2) per quanto concerne la realizzazione di opere: computo
metrico estimativo.
d)
documentazione comprovante l'avvenuta costituzione
del consorzio, qualora la domanda sia presentata da un consorzio di
comuni.
3. La documentazione è esaminata dall'assessorato, che provvede
a stralciare o a ridurre le voci di spesa non ammissibili a
contributo.
4. L'ammontare del contributo è determinato in base alla spesa
ritenuta ammissibile dall'assessorato.
PRESIDENTE
: Se nessuno chiede la parola, metto in
votazione l'articolo 4 testé letto:
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
PRESIDENTE
: Do lettura dell'articolo 5:
Articolo 5
(Modalità di decisione)
1. Le decisioni in merito alla concessione dei contributi e
alla realizzazione diretta delle opere di cui alla presente legge
sono assunte dalla Giunta regionale.
PRESIDENTE
: Se nessuno chiede la parola, metto in
votazione l'articolo 5 testé letto:
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
PRESIDENTE
: Do lettura dell'articolo 6:
Articolo 6
(Convenzioni con istituti di credito)
1. La Giunta regionale è autorizzata a stipulare convenzioni
con l'Istituto per il credito sportivo, con la Cassa depositi e
prestiti e con altri istituti di credito, per facilitare la
concessione di mutui a tasso agevolato a favore degli enti locali
per la realizzazione, la ristrutturazione, l'ampliamento e il
miglioramento di impianti sportivi.
PRESIDENTE
: Se nessuno chiede la parola, metto in
votazione l'articolo 6 testé letto:
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
PRESIDENTE
: Do lettura dell'articolo 7:
Articolo 7
(Norme transitorie)
1.
In fase di prima applicazione della presente il
programma di cui all'articolo 2 viene approvato come allegato A)
della legge medesima.
2.
Limitatamente agli esercizi finanziari 1986 e 1987
è autorizzata la concessione di contributi per il completamento di
infrastrutture qualificate e finanziate come opere di livello
locale ai sensi della legge regionale 14 luglio 1982, n. 24, anche
se le relative opere non figurano nel programma di intervento di
cui all'articolo 2; la percentuale massima di intervento è
limitata, per tali casi, al 60% della spesa riconosciuta.
3.
Analogamente, la Giunta regionale è autorizzata a
stanziare ulteriori somme per il completamento di infrastrutture
qualificate e finanziate come opere di livello regionale ai sensi
dell'articolo 4 della citata legge regionale 14 luglio 1982, n.
24.
PRESIDENTE
: Do lettura dell'emendamento all'articolo 7
presentato dalla Commissione Consiliare permanente per lo sviluppo
economico:
Emendamento n. 1
Art. 7
- Il primo comma dell'art. 7 è soppresso.
PRESIDENTE
: Se nessuno chiede la parola, metto in
votazione l'emendamento all'articolo 7 testé letto:
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
PRESIDENTE
: Do lettura dell'articolo 7 nel testo
emendato:
Articolo 7
(Norme transitorie)
1.
Limitatamente agli esercizi finanziari 1986 e 1987
è autorizzata la concessione di contributi per il completamento di
infrastrutture qualificate e finanziate come opere di livello
locale ai sensi della legge regionale 14 luglio 1982, n. 24, anche
se le relative opere non figurano nel programma di intervento di
cui all'articolo 2; la percentuale massima di intervento è
limitata, per tali casi, al 60% della spesa riconosciuta.
2.
Analogamente, la Giunta regionale è autorizzata a
stanziare ulteriori somme per il completamento di infrastrutture
qualificate e finanziate come opere di livello regionale ai sensi
dell'articolo 4 della citata legge regionale 14 luglio 1982, n.
24.
PRESIDENTE
: Se nessuno chiede la parola, metto in
votazione l'articolo 7 nel testo emendato testè letto:
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
PRESIDENTE
: Do lettura dell'articolo 8:
Articolo 8
(Abrogazione di norme)
1. La legge regionale 14 luglio 1982, n. 24, "Interventi per
la realizzazione di infrastrutture ricreativo-sportive di interesse
turistico" è abrogata.
PRESIDENTE
: Se nessuno chiede la parola, metto in
votazione l'articolo 8 testé letto:
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
PRESIDENTE
: Do lettura dell'articolo 9:
Articolo 9
(Finanziamento)
1. Le spese derivanti dall'applicazione della presente legge
graveranno:
a)
per quanto concerne il finanziamento delle opere di
livello regionale, sul capitolo 37575 del bilancio di previsione
per l'esercizio 1986, utilizzando l'autorizzazione di spesa recata
dalla legge regionale 14.7.1982, n. 24, come rideterminata dallo
art. 32 della legge regionale 31.12.1985, n. 90 (legge
finanziaria), ammontante a £. 5.000.000.000;
b)
per quanto concerne il finanziamento delle opere di
livello sub-regionale, previsto in £. 1.000.000.000, sul capitolo
22845 del bilancio per l'anno in corso. Alla relativa copertura si
provvede:
- per £. 500.000.000 mediante utilizzo dell'autorizzazione di
spesa recata dalla legge regionale 14.7.1982, n. 24;
- per £. 500.000.000 mediante riduzione di pari importo dallo
stanziamento iscritto al capitolo 50150 del bilancio per l'anno
1986 "Fondo globale per il finanziamento di spese per ulteriori
programmi di sviluppo Spese di investimento" a valere
sull'intervento previsto all'allegato n. 8, relativo al recupero e
sistemazione di impianti termali; su detto intervento rimane
disponibile la minor somma di £. 2.500.000.000.
2. A decorrere dall'anno 1987, alla determinazione della
spesa derivante dall'applicazione della presente legge si
provvederà con legge finanziaria di cui all'art. 19 della legge
regionale 7.12.1979, n. 68.
PRESIDENTE
: Se nessuno chiede la parola, metto in
votazione l'articolo 9 testé letto:
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
PRESIDENTE
: Do lettura dell'articolo 10:
Articolo 10
(Variazioni di bilancio)
1. Al bilancio di previsione della Regione per l'esercizio
1986 sono apportate le seguenti variazioni:
Parte Spesa
Variazione in diminuzione
Cap. 50150 "Fondo globale per il finanziamento di spese per
ulteriori programmi di sviluppo - Spese di investimento"
£.500.000.000
Variazione in aumento
Cap. 22845 la cui denominazione viene così
modificata:
"Contributi a enti locali per il potenziamento delle
infrastrutture ricreativo-sportive
L.R. n.
£.500.000.000
2. È altresì modificata la denominazione del capitolo n.
37575 nel modo seguente:
"Spese per il potenziamento delle infrastrutture
ricreativo-sportive
L.R. n.
PRESIDENTE
: Se nessuno chiede la parola, metto in
votazione l'articolo 10 testè letto:
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
PRESIDENTE
: Do lettura dell'articolo 11:
Articolo 11
(Dichiarazione d'urgenza)
1. La presente legge è dichiarata urgente ai sensi del 3°
comma dell'art. 31 dello Statuto speciale ed entrerà in vigore il
giorno successivo a quello della sua pubblicazione nel Bollettino
ufficiale della Regione.
La presente legge sarà pubblicata nel Bollettino ufficiale
della Regione. È fatto obbligo a chiunque spetti di osservarla e
farla osservare come legge della Regione Valle d'Aosta.
PRESIDENTE
: Se nessuno chiede la parola, metto in
votazione l'articolo 11 testé letto:
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
PRESIDENTE
: Do lettura del secondo emendamento presentato
dalla Commissione Consiliare permanente per lo sviluppo
economico:
Emendamento n. 2
- L'allegato A e la tabella "prospetti riassuntivi per
comunità montana degli impianti previsti" sono soppressi.
PRESIDENTE
: Metto in votazione l'emendamento testé
letto:
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
PRESIDENTE
: Il Consiglio è chiamato ora a pronunciarsi
per votazione segreta sul complesso della legge:
VOTAZIONE A SCRUTINIO SEGRETO
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
