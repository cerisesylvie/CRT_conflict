Classificazione
TRASPORTI E VIABILITÀ
Trasporti



Oggetto del Consiglio n. 3056 del 5 dicembre 2017 - Resoconto
OGGETTO N. 3056/XIV - Interrogazione: "Proposte avanzate ai
rappresentanti di Trenitalia e RFI per la gestione della tratta
ferroviaria".
Farcoz (Président) -
Point n° 13 à l'ordre du jour. Pour
la réponse la parole à l'assesseur Marguerettaz.
Marguerettaz (UV) -
L'interrogazione è stata presentata
prima dell'audizione in Commissione e prima delle delibere, quindi
è ovvio che le domande scontino il fatto che sono state presentate
quindici giorni fa grossomodo. Riprendo le informazioni, che a
questo punto non rivestono carattere di novità, cercando di
integrarle con i contenuti della riunione avuta con i
rappresentanti del comitato
Valle d'Aosta riparte
: abbiamo
avuto modo di confrontarci sull'accordo di programma quadro, sul
protocollo d'intesa e sull'allegato. Quindi rispetto a questi temi
abbiamo avuto modo di dire che era ferma intenzione arrivare alla
conclusione di un lavoro che era già stato presentato in
Commissione e che era già stato fatto dall'Assessorato, quando
Restano era Assessore. Superate queste fasi, come risulta anche dai
verbali e dalle dichiarazioni del comitato
Valle d'Aosta
riparte
, l'obiettivo quindi era, dopo il bilancio, nell'arco di
quindici, venti giorni avviare il confronto sul programma
strategico. Ho informato il comitato
Valle d'Aosta riparte
delle interlocuzioni che stiamo avendo con Trenitalia per
verificare la definizione di un contratto ponte che abbia carattere
di certezza, inteso come contratto ponte che non rimandi al
risultato di un'eventuale definizione di un contenzioso ormai
radicato. Rispetto a questo abbiamo avuto modo di parlare con i
vertici di Trenitalia, sia a livello locale di Piemonte e Valle
d'Aosta, sia a livello nazionale. Quindi rispetto a questo, direi
che il
dossier
prosegue con gli indirizzi che erano stati
condivisi e che traggono origine dalla legge approvata l'anno
scorso, la n. 22 del 2016.
Président -
Pour la réplique la parole au collègue
Restano.
Restano (AC-SA-PNV) -
Effettivamente l'interrogazione è
stata presentata prima dell'audizione in Commissione e di tutte le
comunicazioni che abbiamo avuto modo di riscontrare in questi
ultimi giorni. Era l'occasione, a distanza di un anno dalla
promulgazione della legge, per sapere a che punto sia il
dossier
: cosa è stato fatto e cosa non è stato fatto. Quindi
la ringrazio, Assessore, per quanto ci ha riferito e che avevamo
già avuto modo di apprendere.
Colgo l'occasione per una sottolineatura. Giustamente la
ringrazio, Assessore, perché ha riconosciuto l'impegno da parte
della maggioranza che l'ha preceduta, però mai come oggi il famoso
detto "le bugie hanno le gambe corte" viene confermato. Lei ha
passato tutta l'estate in ogni contesto a dire che la giunta
Marquis era quella degli annunci e del dolce far niente; alle
riunioni della dell'Union Valdôtaine ha detto di aver trovato un
assessorato tale e quale a come l'aveva lasciato, che nulla era
stato fatto, ma poi adesso riconosce che gli uffici e la giunta
Marquis qualcosa hanno prodotto. E direi che hanno prodotto in
questo settore specifico qualcosa di buono, tant'è vero che
l'accordo quadro è andato avanti, a parte tre punti - così ha
dichiarato lei in Commissione - così come era stato predisposto.
Bisogna dare merito, come giustamente lei ha fatto, agli uffici per
l'impegno. Va anche detto che prima del 10 marzo era stata fatta
una sola riunione sull'accordo quadro, che non l'ha vista presente.
Quindi è un argomento che si è sviluppato prevalentemente dopo il
10 marzo. Successivamente al 13 ottobre, lei è andato a una sola
riunione per definire le ultime parti dell'accordo e quindi lei
stesso si è smentito nei fatti. Questo non può che farci
piacere.
Un'altra precisazione a riguardo di quanto pronunciato
nell'ultima Commissione dove lei, alzando anche un po' la voce, ha
detto che l'unica riunione del gruppo di monitoraggio l'aveva
tenuta lei, anche senza attendere la delibera istitutiva del
comitato. Io le produco il verbale della riunione, alla quale
peraltro lei era presente: riunione congiunta gruppo di
monitoraggio per l'attuazione della legge regionale n. 22 del 2016.
Come vede, le bugie hanno le gambe corte e non è che chi più urla,
più viene ascoltato. Per chi urla più, dopo è più forte l'eco della
smentita.
