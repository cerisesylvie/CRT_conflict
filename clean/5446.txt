Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 338 del 10 maggio 1983 - Resoconto
OGGETTO N. 338/VII - DISEGNO DI LEGGE CONCERNENTE:
"DISPOSIZIONI TEMPORANEE PER L'AFFIDAMENTO DI FUNZIONI DI
RESPONSABILE DI SERVIZIO E LA NOMINA DEI COORDINATORI SANITARIO ED
AMMINISTRATIVO DELL'U.S.L. DELLA VALLE D'AOSTA".
PRESIDENTE:
La parola all'Assessore alla Sanità ed
Assistenza Sociale Rollandin; ne ha facoltà.
ROLLANDIN - (U.V.):
Le rapport est assez clair pour
comprendre quel est le but de ce projet de loi. Etant au début de
l'application de la loi 833, on n'a pas un nombre suffisant de
personnes pour occuper certaines charges.
Avec ce projet on donne la possibilité temporaine et, en effet,
on dit clairement qu'il s'agit de "disposizioni temporanee per
l'affido di funzioni", en vue d'avoir finalement l'occasion de
faire le concours et d'avoir ensuite un nombre suffisant de
personnes ayant les caractéristiques prévues par les lois en
vigeur. En effet, on a souvent dit qu'il n'est pas possible de
prévoir une application rigide de la Réforme Sanitaire si l'on n'a
pas un nombre suffisant de dirigents et ici, il s'agit justement de
donner cette possibilité de travail à l'Unité Sanitaire Locale.
PRESIDENT:
La discussion est ouverte. Il y a quelqu'un
qui demande la parole?
La parola al Consigliere Carlassare; ne ha facoltà.
CARLASSARE - (Dem. Prol. Nuova Sin.):
Francamente, ho
letto e riletto questa legge e mi pare che ci siano elementi
estremamente poco chiari ed anche elementi di incostituzionalità.
Il riferimento che più mi colpisce in modo negativo è il 6° comma
dell'art. 1, che recita: "Nel caso in cui, a seguito della
procedura di cui ai commi precedenti, non sia stato possibile
disporre di personale di posizione funzionale apicale, la
responsabilità provvisoria dei servizi è affidata al personale che,
avendo presentato opzione, appartiene alle posizioni funzionali
immediatamente inferiori". Io ritengo che questa norma abbia poche
possibilità di passare all'esame del Presidente della Commissione
di Coordinamento, e che si possano aprire dei contenziosi
abbastanza difficili da superare. Ritengo, anche, che con questa
legge si finisca, in ultima analisi, per coprire dei buchi, andando
incontro ad esigenze di carattere personale invece di delineare una
precisa politica da parte dell'Amministrazione regionale per
cercare di coprire tutte le esigenze che il servizio sanitario, la
U.S.L., pone. Per questo motivo ritengo di non votare a favore del
disegno di legge e di astenermi.
PRESIDENTE:
La parola al Consigliere Péaquin; ne ha
facoltà.
PEAQUIN - (P.C.I.):
Questo disegno di legge era già stato
portato in Consiglio nel mese di febbraio, e trasmesso poi, alle
Commissioni per un ulteriore approfondimento di tutta la questione.
Erano stati presentati degli emendamenti in Commissioni, che però
non sono stati discussi a fondo, anche per la mancanza del
presentatore nell'ultima riunione.
Per quanto riguarda il nostro Partito, pur sapendo che nel
disegno di legge è detto chiaramente che i posti sono ricoperti
fino alla fine dell'anno ci rendiamo conto che è necessario
approvare la legge per affidare questi incarichi. Crediamo, anche
noi, però, come il Consigliere Carlassare, che si corra sul filo
della costituzionalità. Perciò abbiamo delle perplessità nel dare
un voto favorevole a questo disegno di legge e la nostra posizione
sarà di astensione.
PRESIDENTE:
Passiamo all'esame dell'articolato; do
lettura dell'art. 1:
ART. 1
Fino all'inquadramento definitivo del personale nella pianta
organica di cui all'art. 6 del D.P.R. 20.12.1979, n. 761, il
Comitato di gestione dell'U.S.L. provvede, in via provvisoria, alla
attribuzione della responsabilità dei servizi di cui all'art. 3
della L.R. 21.4.1981, n. 21 ed alla nomina dei coordinatori
dell'U.S.L. della Valle d'Aosta.
Gli incarichi di responsabile di servizio sono conferiti, a
seguito di opzioni individuali, a coloro che, in possesso dei
requisiti specifici e di professionalità, presentino i maggiori
titoli, da valutarsi con i criteri di cui al decreto del Ministero
della Sanità 30.1.1982. Tale opzione, che può concernere un solo
servizio, deve essere presentata entro 15 giorni dalla data
dell'apposito avviso pubblico per il conferimento degli
incarichi di cui alla presente legge, pubblicato a cura
dell'Assessorato regionale della Sanità ed Assistenza Sociale, su
richiesta dell'U.S.L.
La valutazione dei titoli è effettuata da un'apposita
Commissione, nominata con decreto del Presidente della Giunta
regionale, così composta:
da un funzionario dirigente dell'Assessorato regionale della
Sanità ed Assistenza Sociale, che la presiede;
- da un funzionario dirigente del servizio controllo enti
locali e morali della Regione;
da un membro esperto nelle materie efferenti all'attività del
servizio per il quale è stata presentata l'opzione, in possesso di
diploma di laurea.
Svolge le funzioni di Segretario un funzionario
amministrativo dell'Assessorato alla Sanità ed Assistenza
Sociale.
Nel caso in cui l'U.S.L. non disponga di un numero
sufficiente di opzioni, può provvisoriamente procedere - previa
intesa con la Regione - all'attribuzione di responsabilità mediante
aggregazione di più servizi, nel rispetto delle esigenze tecniche,
funzionali apicale, la responsabilità provvisoria dei servizi è
affidata al personale che, avendo presentato opzioni, appartiene
alle posizioni funzionali immediatamente inferiori.
L'affidamento provvisorio delle funzioni di coordinatore deve
essere fatto scegliendo tra i responsabili provvisori dei servizi
dell'U.S.L., anche in carenza dei requisiti di apicalità e/o di
anzianità in tale posizione funzionale.
PRESIDENTE:
Lo metto in approvazione.
ESITO DELLA VOTAZIONE
Presenti: 28
Votanti: 19
Astenuti: 9 (Bajocco, Carlassare, Carral, Cout, Dolchi, Mafrica,
Minuzzo, Péaquin e Tonino)
Favorevoli: 19
Il Consiglio approva
PRESIDENTE:
Do lettura dell'art. 2:
ART. 2
Gli incarichi transitoriamente conferiti ai sensi della
presente legge durano fino a quando i responsabili di servizio
saranno nominati in via ordinaria ai sensi dell'art. 5 della Legge
regionale 21.4.1981, n. 21 e non possono avere durata superiore ad
un anno. Decorso tale periodo, gli incarichi sono revocati di
diritto, ancorché non si fosse provveduto ad effettuare la nomina
in via ordinaria.
Gli incarichi di responsabile di servizio e di coordinatore
in atto alla data di entrata in vigore della presente legge,
decadono in ogni caso al 90° giorno successivo a tale data.
La presente legge sarà pubblicata nel Bollettino Ufficiale
della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE:
Lo metto in approvazione.
ESITO DELLA VOTAZIONE
Presenti: 28
Votanti: 19
Astenuti: 9 (Bajocco, Carlassare, Carral, Cout, Dolchi, Mafrica,
Minuzzo, Péaquin e Tonino)
Favorevoli: 19
Il Consiglio approva
PRESIDENTE:
Il Consiglio è chiamato ad esprimersi, per
votazione segreta, sul complesso della legge.
ESITO DELLA VOTAZIONE
Presenti: 27
Votanti: 17
Astenuti: 10 (Bajocco, Carlassare.Carral, Cout, Dolchi, Lanièce,
Mafrica, Minuzzo, Péaquin e Tonino)
Favorevoli: 17
Il Consiglio approva
