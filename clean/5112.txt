Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2665 del 11 marzo 1987 - Resoconto
OGGETTO N. 2665/VIII - RITARDI PER LA SISTEMAZIONE DELL'ATRIO
DEL PALAZZO REGIONALE. (Interrogazione).
PRESIDENTE:
Do lettura dell'interrogazione in oggetto
presentata dal Consigliere Torrione:
INTERROGAZIONE
Più volte è stata sollecitata la sistemazione dell'atrio del
Palazzo regionale.
Gli Assessori competenti avevano dato precise garanzie circa
l'effettuazione di tali lavori di ristrutturazione durante i mesi
estivi dello scorso anno.
Ora dal momento che a tutt'oggi nulla è stato fatto al
riguardo sorge il legittimo sospetto che in realtà non si voglia
affrontare in termini risolutivi un simile problema ma si tenda in
effetti a dilazionarne sine die la soluzione.
Tutto ciò premesso il sottoscritto Consigliere
regionale
INTERROGA
l'Assessore competente per conoscere:
a)
i reali motivi che hanno determinato il ritardo
nell'esecuzione dei lavori di sistemazione dell'atrio del Palazzo
sede dell'Amministrazione regionale;
b)
quali sono gli intendimenti della Giunta in merito
a tale problema, vista l'insostenibilità di una situazione che
tende ad aggravarsi ulteriormente col passare del tempo;
c)
se è possibile fissare in termini precisi il
periodo entro il quale i citati lavori possano essere eseguiti ed
ultimati.
PRESIDENTE:
Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Je veux renseigner le Conseiller en lui
disant que la Junte a déjà approuvé le projet et que nous recevons
actuellement les appels d'offre y afférents. Les chefs de groupe
ont examiné la proposition avancée et, partant, d'ici quelques mois
les travaux seront réalisés.
PRESIDENTE:
Ha chiesto la parola il Consigliere Torrione;
ne ha facoltà.
TORRIONE (P.S.I.):
Esprimo il mio profondo compiacimento
per questa notizia, che porta a felice conclusione una questione
che si protraeva ormai da troppo tempo. Ho sempre ritenuto doveroso
intervenire nell'atrio, anche per dare un po' di prestigio al
palazzo sede dell'Amministrazione regionale. È stata una mia
battaglia personale, che giunge finalmente ad un esito positivo. Me
ne compiaccio e ringrazio la Giunta raccomandandole, eventualmente,
di far svolgere questi lavori durante l'estate...
ROLLANDIN
(fuori microfono): Vanno in appalto adesso.
TORRIONE (P.S.I.):
Se vanno in appalto adesso, mi
permetto di ricordare alla Giunta che, forse, il periodo più
conveniente per far svolgere questi lavori è la prossima estate.
Grazie.
