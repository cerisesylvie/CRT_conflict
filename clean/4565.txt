Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 240 del 12 maggio 1982 - Resoconto
OGGETTO N. 240/VII - EREZIONE, IN LOCALITA' LA SUELVA DEL
COMUNE DI FENIS, DI UN CIPPO A RICORDO DELLE LOTTE PARTIGIANE.
(Interrogazione).
PRESIDENTE
: Do lettura dell'interrogazione presentata dal
Consigliere Minuzzo:
INTERROGAZIONE
VENUTO A CONOSCENZA che già da parecchi anni è stato
richiesto da diversi cittadini valdostani che venisse eretto un
cippo a ricordo delle lotte partigiane in località. "La
Suelva";
PRESO ATTO che vi è già stata una delibera del Consiglio
comunale di Fénis che auspicava tale realizzazione; TENUTO CONTO
che per giungere alla località "La Suelva" è necessario costruire
una strada, peraltro già trac
ciata
e mai realizzata;
CONSIDERATO CHE, oltre
alla
giusta ri chiesta di
coloro che hanno lottato per permettere a noi di vivere in libertà
e democrazia, il collegare Fénis a "La Suelva" darebbe un
sostanziale contributo per lo sviluppo di tutto il
comprensorio;
INTERROGA
il Presidente della Giunta per conoscere:
1)
i motivi per i quali da molti anni tale richiesta è stata
pressoché inascoltata;
2)
se è intenzione della Giunta esaminare seriamente
la possibilità di collegare Fénis
alla
località "La
Suelva";
3)
se non ritiene opportuno prendere iniziative atte
alla realizzazione di un cippo per ricordare il luogo dove, si può
dire, è nata la resistenza valdostana; se sì, come si intende
procedere.
PRESIDENTE:. La
parola al Presidente della Giunta; ne ha
facoltà.
ANDRIONE - (UV):
La pratica è stata esaminata con pareri
negativi da tutti gli organismi della regione.
In primo luogo i servizi forestali scrivono: "Pur limitando
l'opera alla realizzazione di una pista trattorabile con forte
pendenza, fino al 18%, dovuta all'esistenza di passaggi obbligati,
i danni che ne deriverebbero al bosco risulterebbero notevoli, non
tanto per l'abbattimento diretto dovuto alle piante ingombranti il
tracciato: circa 60 larici, 70 abeti rossi, 40 pini silvestri
uncinati, nonché 200 piantine di diametro inferiore a cm.12, ma per
i danni derivanti dallo scarico di materiale roccioso e pietroso
sul bosco sottostante." Pertanto, vi è il parere negativo.
La strada in questione costerebbe 257 milioni come previsione.
Vi è l'opposizione dei Chambosards che non vogliono la strada in
questione, con tanto di firme.
Infine, vi è il parere negativo del CRPT. Sono questi i motivi
per i quali la Giunta regionale non intende costruire quella
strada.
PRESIDENTE
: L'interrogante è il Consigliere Minuzzo.
Intende replicare? Ne ha facoltà.
MINUZZO - (PSDI):
Sì, perché le motivazioni illustrate
dal Presidente della Giunta non mi sembrano sufficientemente
esaurienti.
Innanzi tutto ritengo che non si facciano minori danni
all'ambiente creando piste di sci, tagliando alberi per gli
impianti di risalita e cose del genere. Quindi, per la questione
dei danni all'ambiente, dico che è una cosa che si potrebbe
benissimo discutere. Abbiamo visto intere montagne che sono state
letteralmente spellate per costruire impianti di risalita.
Giustamente, queste opere si possono fare perché portano forse
un'utilità alla regione in materia economica. Chiaramente,
l'erigere un cippo a memoria di coloro i quali hanno dato la vita
per permettere a noi di parlare liberamente in questo consesso
oggi, probabilmente non porta quel vantaggio economico che porta un
impianto di sci.
Il Presidente ha citato il fatto che c'è il diniego da parte
dell'amministrazione comunale di Chambave alla realizzazione di
quest'opera. Però c'è una delibera del Consiglio comunale di Fénis
il quale si dichiara invece d'accordo. Non si capisce come mai in
questa occasione la delibera sia stata mandata alle competenti
Commissioni del CRPT e a tutte le Commissioni regionali previste
per dare il parere sulla realizzazione di questa strada, mentre,
per altre opere questo parere non viene assolutamente tenuto in
considerazione.
Non posso certamente dichiararmi soddisfatto, sebbene il
Presidente abbia motivato il parere negativo con pareri di varie
Commissioni. Ritengo che, comunque, il fatto di cercare di erigere
un cippo a coloro i quali, lo ripeto, hanno perso la vita per
permettere a noi di vivere in democrazia, non debba essere
condizionato dalla spesa di 257 milioni, perché vediamo che in
molti casi se ne spendono molti, molti di più, e per fini molto
meno importanti.
