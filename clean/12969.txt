Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3925 del 10 novembre 1992 - Resoconto
OGGETTO N. 3925/IX Concessione di contributi alle comunità
montane ed al Comune di Aosta per l'organizzazione di soggiorni
climatici marini per persone anziane ed invalide, durante la
stagione invernale-primaverile 1992/93. Approvazione e
finanziamento della spesa di lire 350.000.000.
Presidente
Do lettura del testo della
delibera:
Deliberazione Il Consiglio
- richiamata la propria deliberazione n. 2823/IX in data 22
novembre 1991;
Delibera
1°) di approvare la concessione alle comunità montane ed al
Comune di Aosta delle somme sottoelencate, a titolo di contributo
nelle spese per l'organizzazione di soggiorni climatici marini per
anziani ed invalidi, durante la stagione invernale-primaverile
1992/1993:
- Comune di Aosta lire 114.678.000
- Comunità montana "Mont-Blanc - Valdigne" lire 20.892.000
- Comunità montana "Grand-Paradis" lire 26.982.000
- Comunità montana "Grand-Combin" lire 14.083.000
- Comunità montana "Mont-Emilius" lire 51.320.000
- Comunità montana "Monte Cervino" lire 48.915.000
- Comunità montana "Evançon" lire 35.030.000
- Comunità montana "Walser" lire 4.695.000
- Comunità montana "Monte Rosa" lire 33.405.000
lire 350.000.000
2°) di approvare ed impegnare la spesa di lire 350.000.000
(trecentocinquantamilioni) con imputazione al Capitolo 58400 del
bilancio di previsione della Regione per l'anno 1992 "Contributi ai
comuni e altri enti locali nelle spese di gestione dei servizi
sociali favore delle persone anziane ed inabili" che presenta
necessaria disponibilità;
3°) di stabilire che alla liquidazione dei contributi ai singoli
enti si provveda a richiesta dell'Assessore alla Sanità ed
Assistenza Sociale, ai sensi dell'articolo 58 della legge regionale
2 dicembre 1989, n. 90, su trasmissione di idonea documentazione di
spesa che non dovrà essere inferiore all'ammontare del contributo
come sopra stabilito;
4°) di stabilire che al pagamento dei predetti contributi si
provveda con le modalità di cui all'articolo 59 della legge
regionale 2 dicembre 1989, n. 90;
5°) di incaricare il Presidente dell'Associazione dei Presidenti
delle comunità montane di fungere da coordinatore tra gli Enti
perché siano fissati criteri uniformi generali per la selezione
delle domande di soggiorno, sia dal lato sanitario sia economico, e
per gli standard di trattamento vittuario ed alloggiativo che
debbono fornire gli esercizi alberghieri, criteri da sottoporre al
parere dell'Assessore alla Sanità ed Assistenza Sociale, il quale,
in caso di mancato accordo o controversie tra gli enti, potrà
impartire direttive vincolanti al riguardo.
Presidente
Ha chiesto di parlare l'Assessore alla
Sanità e Assistenza Sociale, ne ha facoltà.
Cout (PCI-PDS)
Anche nella stagione invernale 1992-93
sarebbe opportuno promuovere l'organizzazione dei soggiorni marini
delle persone anziane ed invalide, che hanno bisogno di
climatoterapia. Pertanto, come negli anni precedenti, si propone
che questo venga fatto tramite contributi finanziari alle comunità
montane e al Comune di Aosta.
La cifra è più o meno come quella dell'anno scorso, tiene solo
conto della popolazione che è residente nei vari ambiti
territoriali, superiore ai quarantacinque anni, e di alcuni punti
di inflazione.
Presidente
Pongo in votazione la delibera in
oggetto:
Esito della votazione
Presenti, votanti e favorevoli: 29
Il Consiglio approva all'unanimità
