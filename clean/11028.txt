Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2021 del 22 aprile 1991 - Resoconto
OGGETTO N. 2021/IX Concessione al Comune di Saint-Vincent di
un contributo di lire 141.312.500 nelle spese sostenute per
l'installazione di nuovi sistemi di insufflazione d'aria compressa
presso il depuratore comunale.
Presidente
Do lettura del testo della
delibera:
Deliberazione Il Consiglio regionale
delibera
- di approvare la concessione al Comune di Saint-Vincent di
un contributo di Lire 141.312.500
(centoquarantunmilionitrecentododi-cimilacinquecento) nelle spese
sostenute per l'installazione di nuovi sistemi di insufflazione
d'aria compressa presso il depuratore comunale a copertura totale
della spesa stessa;
- di impegnare la somma di Lire 141.312.500
(centoquarantunmilio-nitrecentododicimilacinquecento) con
im­putazione al Capitolo 49400 del bilancio preventivo della
Regione per l'anno 1991 "Contributi agli Enti locali, eccetera",
che presenta la necessaria disponibilità;
- di stabilire che alla liquidazione del contributo di cui si
tratta provveda, anche a rate ed ai sensi dell'articolo 58 della
Legge regionale 90/1989, il competente Ufficio dell'Assessorato dei
Lavori Pubblici, a copertura totale della spesa effettivamente
sostenuta e documentata da regolare contabilità.
Presidente
Ha chiesto di parlare il Consigliere
Viérin, ne ha facoltà.
Viérin (UV)
Je demande à la bienveillance de
l'Assesseur de vouloir nous informer sur les raisons de la
proposition d'attribution de cette subvention.
En effet il s'agit de l'installation d'un système d'aé­ration
pour le dépurateur municipal nous ne savons pas si ces dépenses,
qui pour l'instant sont à la charge de l'Administration municipale
de Saint-Vincent, peuvent être couvertes par cette même
administration, si la requête est motivée par une insuffisante
disponibilité de fonds, ou s'il y a d'autres raisons. A cet égard
je demande à l'Assesseur de bien vouloir donc nous présenter les
raisons de cette requête de subvention.
Presidente
Ha chiesto di parlare l'Assessore ai
Lavori Pubblici Martin, ne ha facoltà.
Martin (ADP)
Questa richiesta del Comune di
Saint-Vincent all'Amministra­zione regionale, per dotare l'impianto
di depu­razione di questa apparecchiatura, è in quanto il
depuratore è stato costruito con la legge 61, quindi
l'Amministrazione regio­nale è già interve­nuta nelle spese del
depuratore. E come è già successo in casi analoghi, per questi
interventi l'Amministrazione regionale paga comple-tamente gli
oneri sia di costruzione, che di progettazione e direzione dei
lavori.
Questa è una delle richieste, una delle poche per la verità, che
è ancora in sospeso e per questo motivo la Giunta ha ritenuto di
intervenire come per analoghe richieste di altri comuni.
Presidente
Pongo in votazione la delibera in
oggetto:
Esito della votazione
Presenti, votanti e favorevoli: 32
Il Consiglio approva all'unanimità
