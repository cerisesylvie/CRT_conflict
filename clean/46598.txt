Classificazione
AMMINISTRAZIONE REGIONALE
Ordinamento degli uffici e del personale
ISTRUZIONE PUBBLICA
Personale docente e non docente



Oggetto del Consiglio n. 3006 del 23 novembre 2023 - Resoconto
OGGETTO N. 3006/XVI - Interpellanza: "Notizie in merito al
riconoscimento delle posizioni di particolare responsabilità al
personale delle istituzioni scolastiche e degli Enti
locali".
Bertin (Presidente) -
Punto n. 75. La parola alla
consigliera Erika Guichardaz.
Guichardaz E. (PCP) -
Rispetto a quest'interpellanza,
Presidente, credo che possa essere esentato dal rispondere alla
domanda 3 perché ieri, nell'interrogazione di qualche Consiglio fa,
l'ha integrata proprio parlando anche delle figure dei capi-servizi
e degli uffici degli Enti locali e io già in quella sede le ho
detto che, secondo me, la strada tracciata, in questo caso da
quella bozza di accordo che ho visto, non è una strada che mi vede
favorevole, perché proprio quelle figure io le toglierei
completamente dalla possibilità anche di dover procedere a bando,
visto che il loro ruolo è sicuramente già ben definito rispetto
alla legge 19/2000 e rispetto alla legge invece degli Enti locali,
quindi sulla terza domanda possiamo soprassedere proprio perché
ieri ha già dato ampia risposta rispetto a questo tema.
Presidente -
Ha chiesto la parola il Presidente della
Regione, ne ha facoltà.
Testolin (UV) -
Diamo risposta agli altri due quesiti;
per conoscere i nominativi della delegazione trattante del
Dipartimento personale e organizzazione: la delegazione trattante
di parte pubblica per i contratti regionali di lavoro per il primo
livello del comparto è rappresentata dal Comitato Regionale per le
Relazioni Sindacali (CRRS), la cui composizione, ai sensi
dell'articolo 53bis della legge regionale 22/2010 è costituita dal
Presidente nominato con decreto del Presidente della Regione e da
quattro componenti. Questi sono designati in ragione di due unità
per ciascuna delle Amministrazioni regionali e dal Consiglio
permanente degli Enti locali e sono nominati con deliberazione
della Giunta regionale. Attualmente il Presidente del CRRS è la
signora Ornella Badery, nominata con decreto del Presidente della
Regione n. 33 del 24 gennaio 2022, mentre i due componenti di
rappresentanza dell'Amministrazione regionale sono la signora
Ornella Castagna, funzionario regionale in quiescenza e Alessandra
Morandini, funzionaria regionale in servizio presso il Dipartimento
personale e organizzazione, nominate con DGR 97 del 31 gennaio
2022. Si sottolinea che tali componenti sono stati nominati
all'esito di un avviso pubblico al quale i nominativi sono stati
elencati e sono risultati essere le uniche candidature
pervenute.
Per quanto riguarda il secondo quesito: "se fra i dipendenti
della succitata delegazione trattante si evidenziano profili di
incompatibilità o inopportunità con altri incarichi", in riscontro
a tale quesito non si evidenzia alcuna incompatibilità o
inopportunità per quanto riguarda sia il Presidente del Comitato,
sia le due componenti citate.
Presidente -
La parola alla consigliera Erika Guichardaz
per la replica.
Guichardaz E. (PCP) -
Faremo solo degli approfondimenti
rispetto a questo tema, come ho detto sull'altro ha già dato ampia
risposta ieri.
