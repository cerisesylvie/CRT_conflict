Classificazione
SANITÀ VETERINARIA E ZOOTECNIA
Sanità veterinaria


Resoconto integrale del dibattito dell'aula
Oggetto del Consiglio n. 1266 del 5 aprile 1995 - Resoconto
OGGETTO N. 1266/X Contributi per gli allevamenti con la
qualifica sanitaria di ufficialmente indenne. Campagne di bonifica
sanitaria del bestiame 1993/1994, legge regionale 7 novembre 1994,
n. 66.
Deliberazione Il Consiglio
Vista la legge regionale n. 66 del 7 novembre 1994, concernente
la concessione di una misura annuale a favore dei titolari di
allevamenti che acquisiscono o mantengono la qualifica sanitaria di
ufficialmente indenne;
Visto l'articolo 4 della sopracitata legge regionale che prevede
che l'entità della misura da concedere sia determinata annualmente
con deliberazione del Consiglio regionale, tenuto conto dello
stanziamento iscritto in bilancio;
Visto il parere favorevole rilasciato dal Dirigente dei servizi
Agrari ed Affari Generali dell'Assessorato all'Agricoltura,
Forestazione e Risorse Naturali, ai sensi del combinato disposto
dell'articolo 72 della legge regionale n. 3/1956 e successive
modificazioni e dell'articolo 21 della legge regionale n. 18/1980 e
successive modificazioni, in ordine alla legittimità della presente
deliberazione;
Delibera
1) di determinare, per la campagna di bonifica sanitaria del
bestiame 1993/1994 in lire 250.000.= e in lire 200.000.=, per ogni
unità di bovino adulto (U.B.A.), rispettivamente per l'acquisizione
ed il mantenimento della qualifica sanitaria di ufficialmente
indenne, ed in lire 30.000.= per ogni capo ovicaprino;
2) di stabilire che alla liquidazione provveda la Giunta
regionale con proprie deliberazioni;
3) di stabilire che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nella categoria indicata nell'articolo 8 del
decreto legislativo 22 aprile 1994, n. 320 e di darne
esecuzione.
Presidente
Ha chiesto la parola l'Assessore
all'agricoltura, forestazione e risorse naturali, Vallet.
Vallet (UV)
La legge n. 66/74, che ha valore
triennale, stabiliva la determinazione del premio per la campagna
di risanamento 1992/1993, demandando al Consiglio la determinazione
delle successive indennità.
Abbiamo riproposto gli stessi valori proposti per la campagna
1992-1993, adeguando però l'indennità prevista per gli ovicaprini.
Tenuto conto che il rapporto in U.B.A. capo caprino - capo bovino è
0,15, in sostanza 7 ovicaprini per 1 bovino, per rapportare in modo
equo alle 200mila per il capo bovino proponiamo di definire in
30mila il premio per ogni capo ovicaprino ufficialmente
indenne.
Presidente
Qualcuno chiede la parola? Si può passare
alla votazione, i consiglieri sono invitati a votare.
Presenti: 25
Votanti: 24
Favorevoli: 23
Contrari: 1
Astenuti: 1 (Viérin M.)
Il Consiglio approva
