Classificazione
LAVORO


Resoconto integrale del dibattito dell'aula
Oggetto del Consiglio n. 2284 del 18 novembre 1996 - Resoconto
SEDUTA POMERIDIANA DEL 20 NOVEMBRE 1996
OGGETTO N. 2284/X Solidarietà ai lavoratori metalmeccanici.
(Approvazione di risoluzione)
Risoluzione Visto il perdurare della posizione di netta chiusura
da parte di Confindustria e Federmeccanica circa il rinnovo del
contratto dei metalmeccanici;
Sottolineato che la crisi economica e produttiva in atto dipende
anche e soprattutto da un grave calo della domanda conseguente alla
perdita del potere d'acquisto di salari e stipendi;
Preso atto che anche nella nostra Regione i lavoratori
interessati sono numerosi;
Esprime
solidarietà ai lavoratori impegnati nella lotta per il
riconoscimento dei propri diritti
Invita
il Governo ad intervenire con decisione per garantire almeno il
rispetto dell'accordo del 23 luglio 1993 che prevede il recupero
della differenza tra inflazione programmata e reale accordo di cui
lo stesso Governo si è fatto garante.
Presidente Ha chiesto la parola il Consigliere Perrin Joseph
César.
Perrin G.C. (UV) Je déclare que nous voterons cette résolution,
nous voudrions uniquement savoir en quel Gouvernement nous devons
poser notre confiance, puisqu'on dit "invita il Governo": est-ce
celui valdôtain, est-ce celui italien, est-ce celui suisse... Il
faudrait peut-être simplement spécifier à travers un adjectif.
Presidente Ha chiesto la parola il Consigliere Marguerettaz.
Marguerettaz (PpVA) Solo per chiedere: non abbiamo già approvato
pochissimo tempo fa una risoluzione del PDS? Era uguale. Scherzi a
parte, questo Consiglio non ha già assunto una risoluzione che
chiedeva le stesse cose?
(Voci di consiglieri, non identificabili, che intervengono per
dare chiarimenti)
... chiedo scusa, non avevo colto la differenza fra Rifondazione
comunista e PDS.
Presidente Se ricordo bene, presentatore di quella risoluzione
era stato il Consigliere Ferraris. Era comunque completamente
diversa.
Pongo in votazione la risoluzione in oggetto:
Presenti, votanti e favorevoli: 24
Il Consiglio approva all'unanimità
