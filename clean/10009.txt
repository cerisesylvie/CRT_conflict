Classificazione
BENI CULTURALI
Musei, biblioteche, archivi storici e aree di interesse archeologico


Resoconto integrale del dibattito dell'aula
Oggetto del Consiglio n. 1296 del 26 aprile 1995 - Resoconto
SEDUTA ANTIMERIDIANA DEL 26 APRILE 1995
OGGETTO N. 1296/X Disegno di legge: "Modificazioni alla legge
regionale 3 marzo 1992, n. 6 (Istituzione del Museo Minerario
regionale)".
Articolo 1 (Modificazioni all'articolo 1)
1. Il comma 1 dell'articolo 1 della legge regionale 3 marzo
1992, n. 6 (Istituzione del Museo Minerario regionale) è sostituito
dal seguente:
"1. É istituito, con sede in Aosta, l'ente denominato Museo
Minerario regionale."
2. Il comma 2 dell'articolo 1 della legge regionale 6/1992 è
sostituito dal seguente:
"2. Il Museo ha personalità giuridica di diritto pubblico ed
autonomia amministrativa ai sensi dell'articolo 2, comma primo,
lett. a), della legge costituzionale 26 febbraio 1948, n. 4
(Statuto speciale per la Valle d'Aosta)."
Articolo 2 (Modificazioni all'articolo 2)
1. Il comma 1 dell'articolo 2 della legge regionale 6/1992 è
sostituito dal seguente:
"1. La Commissione regionale di controllo sugli atti degli enti
locali esercita, con le modalità di cui alla legge regionale 23
agosto 1993, n. 73 (Disciplina dei controlli sugli atti degli enti
locali), come modificata dalla legge regionale 9 agosto 1994, n.
41, il controllo di legittimità sulle deliberazioni assunte dal
Museo Minerario regionale."
2. Dopo il comma 1 dell'articolo 2 della legge regionale 6/1992
è inserito il seguente:
"1bis. Il Consiglio direttivo trasmette all'Assessore alla
pubblica istruzione, entro trenta giorni dalla loro approvazione,
il bilancio preventivo, il piano di attività ed il conto consuntivo
del Museo affinché l'attività dell'ente sia correttamente
raccordata all'intera politica museologica della Regione Valle
d'Aosta."
Presidente Ha chiesto la parola il relatore, Consigliere
Dujany.
Dujany (PVA) La legge regionale n. 6 del 3 marzo 1992 istituiva
in Aosta il Museo Minerario regionale. Con il presente disegno di
legge si propone la trasformazione dell'originario Museo, posto
sotto la tutela e vigilanza della Regione Valle d'Aosta in ente di
diritto pubblico, avente piena autonomia amministrativa ed
operativa, così da renderne più snella ed efficace la sua
azione.
Conseguentemente alla modifica proposta, le deliberazioni
assunte dall'ente in questione saranno soggette al controllo di
legittimità che verrà esercitato dalla Commissione regionale di
controllo sugli atti degli enti locali secondo le modalità fissate
dalla legge regionale 73/93, così come modificata dalla legge
regionale 41/94.
Nel contempo dovrà essere onere del Consiglio direttivo del
Museo Minerario trasmettere all'Assessorato regionale della
pubblica istruzione entro 30 giorni dalla sua approvazione il
proprio bilancio preventivo, il piano di attività e il conto
consuntivo, così da raccordare l'attività del suddetto ente
all'intera politica museologica della regione valdostana.
Presidente Ha chiesto la parola il relatore, Consigliere
Rini.
Rini (UV) Seulement pour dire que j'approuve le rapport fait par
M. Dujany.
J'aimerai toutefois préciser que tout le secteur muséologique
sera prochainement objet d'un acte législatif opportun, acte qui
devra assurer un meilleur fonctionnement de tous les musées.
Le projet de loi que nous approuvons aujourd'hui est donc un
acte qui améliore la loi régionale n° 6/92, acte qui n'a pas la
prétention de résoudre définitivement les problèmes du secteur.
Je veux aussi faire remarquer que le projet de loi ne prévoit
pas d'ultérieures dépenses pour le budget régional.
Presidente É aperta la discussione generale. Ha chiesto la
parola il Consigliere Marguerettaz.
Marguerettaz (PpVA) Sicuramente faccio della confusione, quindi
chiesto scusa al Consiglio se faccio perdere tre minuti di tempo,
ma questo disegno di legge era passato in commissione ed era stato
modificato, se non ricordo male.
Presidente É stato modificato in II Commissione.
Marguerettaz (PpVA) Diciamo che negli allegati quindi non c'è
più, contrariamente al solito, il primo testo.
Presidente Non guarda bene, Consigliere Marguerettaz.
Marguerettaz (PpVA) Quindi il primo testo sarebbe questo, e
nell'ultima pagina c'è il nuovo testo. Voilà, era proprio
nell'ultima pagina. Altrimenti - mi dicevo - sono uguali...
Chiedo scusa.
Presidente Se nessun altro intende intervenire, dichiaro chiusa
la discussione generale. Si passa all'esame dell'articolato nel
testo licenziato dalla II Commissione.
Pongo in votazione l'articolo 1.
Presenti, votanti e favorevoli: 27
Presidente Pongo in votazione l'articolo 2.
Presenti, votanti e favorevoli: 27
Presidente Pongo in votazione la legge nel suo complesso.
Presenti, votanti e favorevoli: 27
Il Consiglio approva all'unanimità
