Classificazione
BILANCIO E CONTABILITA' REGIONALE


Resoconto integrale del dibattito dell'aula
Oggetto del Consiglio n. 1059 del 15 dicembre 1994 - Resoconto
SEDUTA ANTIMERIDIANA DEL 15 DICEMBRE 1994
OGGETTO N. 1059/X Disegno di legge: "Bilancio di previsione
della Regione autonoma Valle d'Aosta per l'anno finanziario 1995 e
per il triennio 1995/1997".
Articolo 1 (Stato di previsione della parte entrata)
1. É approvato lo stato di previsione della parte entrata del
bilancio della Regione per l'anno finanziario 1995, annesso alla
presente legge, in lire 2.316.612.000.000 per la competenza e in
lire 2.839.592.000.000 per la cassa (Allegato A).
2. Sono autorizzati, ai sensi degli articoli 52, 53 e 54 della
legge regionale 27 dicembre 1989, n. 90 (Norme in materia di
bilancio e di contabilità generale della Regione autonoma Valle
d'Aosta), come modificata dalla legge regionale 7 aprile 1992, n.
16, l'accertamento, la riscossione ed il versamento alla Regione
delle entrate derivanti dai tributi propri, delle quote di tributi
erariali devolute alla Regione, dei contributi ed assegnazioni
dello Stato e di ogni altra entrata spettante per l'anno
finanziario 1995.
Articolo 2 (Stato di previsione della parte spesa)
1. É approvato lo stato di previsione della parte spesa del
bilancio della Regione per l'anno finanziario 1995, annesso alla
presente legge, in lire 2.316.612.000.000 per la competenza e in
lire 2.839.592.000.000 per la cassa (Allegato B).
2. É autorizzata, ai sensi dell'articolo 56 della legge
regionale 90/1989, come modificata dalla legge regionale 16/1992,
l'assunzione di impegni di spesa entro i limiti degli stanziamenti
di competenza dello stato di previsione della parte spesa di cui al
comma 1.
3. L'erogazione di somme su capitoli della parte spesa
finanziati con le entrate previste nel Titolo II dell'allegato A
della presente legge, concernente contributi, assegnazioni e
trasferimenti di fondi in genere dal bilancio statale, resta
subordinata all'effettivo accertamento delle entrate stesse.
Articolo 3 (Autorizzazioni di spesa determinate dalla legge di
bilancio)
1. Le autorizzazioni di spesa per l'anno finanziario 1995
previste da leggi statali o regionali attualmente in vigore sono
determinate dalla presente legge, ai sensi degli articoli 15 comma
1 - e 17 - comma 1 - della legge regionale 90/1989, negli importi
indicati in corrispondenza di ciascun capitolo dello stato di
previsione della parte spesa (Allegato B).
Articolo 4 (Ripartizione tra diversi settori di destinazione
degli interventi finanziari per il recupero del patrimonio storico
e architettonico del borgo di Bard)
1. Ai sensi dell'articolo 2 - comma 1 - della legge regionale 1°
dicembre 1992, n. 68, l'autorizzazione di spesa per l'anno
finanziario 1995 di lire 300.000.000 prevista nel capitolo 65945
dello stato di previsione della parte spesa (Allegato B) è così
ripartita:
a) acquisizione da parte del Comune di immobili
lire 150.000.000
b) concorso nelle spese di restauro e recupero di immobili
lire 50.000.000
c) interventi pilota su immobili di proprietà privata e
pubblica
lire 100.000.000
Articolo 5 (Rideterminazione dell'ammontare del contributo annuo
al "Comité de l'Alliance Française en Vallée d'Aoste" e al
"C.M.I.E.B.")
1. Ai sensi dell'articolo 3 - comma 3 - della legge regionale 20
agosto 1993, n. 66, i contributi a favore del "Comité de l'Alliance
Française en Vallée d'Aoste" e del "C.M.I.E.B. " sono rideterminati
per l'anno finanziario 1995 rispettivamente in lire 75.000.000 e in
lire 50.000.000 (Cap. 57440).
Articolo 6 (Erogazione al Consiglio regionale)
1. Il fondo iscritto al capitolo 20000 dello stato di previsione
della parte spesa (Allegato B) è messo a disposizione del Consiglio
regionale mediante mandati di pagamento da commutarsi in quietanza
di versamento nel conto aperto presso l'istituto bancario gestore
del servizio di tesoreria del Consiglio stesso.
2. I fondi per il programma annuale di attività della Consulta
regionale per la condizione femminile, di cui alla legge regionale
23 giugno 1983, n. 65 e successive modificazioni, sono
periodicamente trasferiti al Consiglio regionale su richiesta della
sua Presidenza in relazione alla realizzazione dell'attività stessa
(Cap. 20050).
Articolo 7 (Variazioni concernenti autorizzazioni di spesa
relative a leggi regionali entrate in vigore dopo la presentazione
al Consiglio regionale del bilancio)
1. Ai sensi e per gli effetti del comma 4 dell'articolo 42 della
legge regionale 90/1989, come modificato dall'articolo 5 della
legge regionale 16/1992, la Giunta regionale, su proposta
dell'Assessore al bilancio e alle finanze, è autorizzata ad
apportare variazioni al bilancio di previsione per l'anno
finanziario 1995 per l'iscrizione, in capitoli istituiti o da
istituire, di nuove o maggiori spese a carattere continuativo
disposte, a partire dall'anno 1994, da leggi regionali entrate in
vigore dopo la presentazione al Consiglio regionale del bilancio,
la cui copertura finanziaria sia assicurata dai fondi globali del
bilancio medesimo.
Articolo 8 (Variazioni per assegnazioni di fondi statali)
1. Ai sensi e per gli effetti del comma 1 dell'articolo 42 della
legge regionale 90/1989, come modificato dall'articolo 5 della
legge regionale 16/1992, la Giunta regionale, su proposta
dell'Assessore al bilancio e alle finanze, è autorizzata ad
apportare variazioni al bilancio di previsione per l'anno
finanziario 1995 per l'iscrizione di somme derivanti da
assegnazioni dello Stato destinate a scopi specifici in appositi
capitoli della parte entrata e nei corrispondenti capitoli della
parte spesa, qualora la relativa spesa sia tassativamente regolata
da leggi statali o regionali.
Articolo 9 (Accensione di prestiti)
1. Per il finanziamento di spese di investimento per l'anno 1995
la Giunta regionale è autorizzata alla contrazione, con uno o più
istituti di credito, di uno o più mutui per complessive lire 135
miliardi, ad un tasso massimo del 9,50 percento per un periodo di
ammortamento non superiore ad anni dieci, oppure all'emissione di
obbligazioni da deliberare previo conforme parere del Comitato
interministeriale per il credito ed il risparmio.
2. L'onere derivante dall'applicazione del comma 1, previsto in
complessive lire 10.751.000.000 per l'anno 1995 e in lire
21.502.000.000 a decorrere dal 1996, grava sui capitoli 69300
"Quota interessi per ammortamento di mutui da contrarre" e 69320
"Quota capitale per ammortamento di mutui da contrarre" dello stato
di previsione della parte spesa (Allegato B) del bilancio per
l'anno finanziario 1995 e sui corrispondenti capitoli dei bilanci
successivi.
3. La copertura dell'onere di cui al comma 2 è assicurata per
gli anni 1995, 1996 e 1997 mediante utilizzo degli appositi
stanziamenti iscritti al bilancio di previsione per l'anno
finanziario 1995 e al bilancio pluriennale 1995/1997.
4. L'autorizzazione alla contrazione di mutui rispettivamente
per complessive lire 80 miliardi e per complessive lire 36 miliardi
per gli anni finanziari 1996 e 1997 è rinviata alla legge di
approvazione di bilancio degli anni medesimi.
Articolo 10 (Allegati al bilancio annuale)
1. Sono approvati i seguenti allegati al bilancio di previsione
per l'anno finanziario 1995:
Allegato 1 - elenco dei provvedimenti legislativi che si
intendono finanziare con i fondi globali;
Allegato 2 - quadro di classificazione della spesa
regionale;
Allegato 3 - quadro generale riassuntivo;
Allegato 4a) - entrate derivanti da assegnazioni dello Stato
effettuate in base all'articolo 9 della legge 16 maggio 1970, n.
281;
Allegato 4b) - spese finanziate con i fondi provenienti da
assegnazioni dello Stato in base all'articolo 9 della legge 16
maggio 1970, n. 281;
Allegato 4c) - entrate derivanti da assegnazioni dello Stato in
corrispondenza di deleghe di funzioni amministrative a norma
dell'articolo 4 - comma secondo - dello Statuto speciale;
Allegato 4d) - spese finanziate con i fondi provenienti da
assegnazioni dello Stato in corrispondenza di deleghe di funzioni
amministrative a norma dell'articolo 4 - comma secondo - dello
Statuto speciale;
Allegato 5a) - stanziamenti di competenza relativi a spese
correnti;
Allegato 5b) - stanziamenti di competenza relativi a spese di
investimento;
Allegato 6 - classificazione funzionale (sezioni) ed economica
(categorie) delle spese regionali;
Allegato 7 - elenco delle spese obbligatorie;
Allegato 8 - elenco delle spese per le quali è concessa la
facoltà di prelevamento dal fondo di riserva per le spese
impreviste;
Allegato 9 - garanzie fidejussorie concesse a norma della legge
regionale 1° aprile 1975, n. 7;
Allegato 10 - dimostrazione del saldo finanziario presunto.
Articolo 11 (Bilancio pluriennale)
1. É adottato ed approvato il bilancio pluriennale per il
triennio 1995/1997 annesso alla presente legge (Allegato C).
Articolo 12 (Dichiarazione d'urgenza)
1. La presente legge è dichiarata urgente ai sensi del terzo
comma dell'articolo 31 dello Statuto speciale ed entrerà in vigore
il giorno successivo a quello della sua pubblicazione sul
Bollettino ufficiale della Regione.
Allegati
(...omissis...)
Presidente Pongo in votazione l'articolo 1.
Presenti: 29
Votanti: 29
Favorevoli: 23
Contrari: 6
Presidente Pongo in votazione l'articolo 2.
Presenti: 29
Votanti: 29
Favorevoli: 23
Contrari: 6
Presidente Pongo in votazione l'articolo 3.
Presenti: 29
Votanti: 29
Favorevoli: 23
Contrari: 6
Presidente Pongo in votazione l'articolo 4.
Presenti: 29
Votanti: 29
Favorevoli: 23
Contrari: 6
Presidente Pongo in votazione l'articolo 5.
Presenti: 29
Votanti: 29
Favorevoli: 23
Contrari: 6
Presidente Pongo in votazione l'articolo 6.
Presenti: 29
Votanti: 29
Favorevoli: 23
Contrari: 6
Presidente Pongo in votazione l'articolo 7.
Presenti: 29
Votanti: 29
Favorevoli: 23
Contrari: 6
Presidente Pongo in votazione l'articolo 8.
Presenti: 29
Votanti: 29
Favorevoli: 23
Contrari: 6
Presidente Pongo in votazione l'articolo 9.
Presenti: 29
Votanti: 29
Favorevoli: 23
Contrari: 6
Presidente Pongo in votazione l'articolo 10, con il quale
vengono approvati tutti gli allegati.
Presenti: 29
Votanti: 29
Favorevoli: 23
Contrari: 6
Presidente Pongo in votazione l'articolo 11.
Presenti: 29
Votanti: 29
Favorevoli: 23
Contrari: 6
Presidente Pongo in votazione l'articolo 12.
Presenti: 29
Votanti: 29
Favorevoli: 23
Contrari: 6
Presidente Ha chiesto la parola, per dichiarazione di voto, il
Consigliere Marguerettaz.
Marguerettaz (PpVA) Il voto contrario dei PpVA a questo bilancio
di previsione per il 1995 è dovuto sostanzialmente ad alcune
osservazioni che abbiamo avuto modo di fare nell'analisi del
bilancio, e che brevissimamente voglio illustrare.
A nostro avviso, in una dichiarazione di sintesi, questo
bilancio appare ancora decisamente troppo un bilancio "di gestione"
e non un bilancio "di governo". Questa non è solo un'impressione,
ma è suffragata da un'analisi attenta di tutti i capitoli di spesa,
o dalla stessa legge finanziaria che accompagna il bilancio.
L'evidenza che emerge dall'analisi di questi documenti è, più
che ogni altra, quella della mancanza pressoché totale di quello
che una volta veniva definito "un colpo d'ala"; un colpo d'ala che
permetta, in una situazione di difficoltà, di riprendere il volo,
per così dire. Altri solevano dire: è un bilancio che manca di
un'anima; ricordo questa frase che mi aveva molto
impressionato.
La realtà è proprio questa: abbiamo assistito, e purtroppo
assistiamo ancora, ad un momento difficile, soprattutto dal punto
di vista economico, ma non solo, e quello che avvertiamo con
maggiore preoccupazione è che anche quei segnali che paiono venire,
segnali di una certa ripresa, segnali per i quali stiamo uscendo
dal momento più buio della recessione economica, siano dovuti non
tanto ad una ripresa del mondo economico in quanto tale, ma siano
dovuti ancora una volta alla presenza davvero ancora così
ingombrante della Regione, anche per quanto concerne il mondo
economico valdostano. Faccio un esempio che ritengo possa essere
adatto a tradurre questo concetto. Abbiamo visto che la terribile
crisi, che ha colpito in particolare il settore dell'edilizia, ha
avuto un trend di ripresa nel momento in cui nell'Assessorato
regionale ai lavori pubblici si sono sbloccati quei 30-40 miliardi,
che erano stati bloccati dalla legge "Merloni", e che, una volta
messi sul mercato, favoriscono di nuovo un trend di crescita
positivo. Però a nostro avviso, seppure chiaramente ci rinfranca
perché, quando il momento è difficile, qualsiasi ramo porto a chi
sta per affogare è bene accetto, è preoccupante il fatto che se la
ripresa economica nella nostra regione rinasce con gli stessi
criteri con cui si era affermata nel passato, rivedremo, da qui a
qualche anno, la fragilità di questo sistema.
In sintesi, se in Valle d'Aosta ci sarà una ripresa economica
ancora legata ad una certa stabilità finanziaria della Regione,
questo stato avrà una fragilità tale che, nel momento in cui la
Regione dovesse per motivi non dipendenti da lei stessa, vedere dei
tagli nelle proprie risorse, trascinerebbe dietro di sé gran parte
del mondo imprenditoriale ed economico.
A fianco di questo, a noi è parso di notare che non vi sia
nessun progetto significativo, nessuna idea nuova nei diversi
settori. Penso in particolare al settore dell'industria, ma anche
al settore del turismo: sono impostazioni politiche senza
originalità, non c'è nulla di diverso sostanzialmente da
un'impostazione che si è data a questo bilancio, a quella che si è
data lo scorso anno, o forse a quella che aveva cinque-sei anni fa.
Anche se bisogna dare atto che qualcosa di positivo
quest'Amministrazione ha fatto, in particolare per quanto concerne
il controllo della spesa; credo che l'articolo 23 della legge
finanziaria sia un articolo significativo del quale bisogna dare
atto alla Giunta di averlo redatto in questo modo.
Vi è un'altra considerazione che non può non essere fatta. In
genere in ogni discussione sul bilancio c'è una parola che diventa
un po' la parola chiave, o il fil rouge, che viene ripresa spesso e
volentieri; l'anno scorso questa parola era "ingessato". Sia i
consiglieri di opposizione che alcuni consiglieri di maggioranza
ripresero questo termine, che a mio avviso traduceva assai bene lo
stato del bilancio 1994. A cosa veniva addebitato questo
ingessamento del bilancio dello scorso anno? Da una considerazione,
ripeto, trasversale, che facemmo un anno fa, trasversale nel senso
che era riconosciuta anche dalle forze di maggioranza, o perlomeno
da alcuni consiglieri della maggioranza, quando si andava a notare
come la legislazione vigente assorbisse in maniera troppo evidente
le risorse del bilancio. E le considerazioni di Florio, di Borre
andavano in questa direzione: "Qui c'è una legislazione regionale",
dicevano, "alla quale bisogna mettere mano, altrimenti le risorse a
disposizione vengono assorbite, e forse assorbite malamente dalla
legislazione vigente".
Da questa necessità che si avvertiva lo scorso anno non abbiamo
assolutamente visto un'inversione di tendenza; i dati parlano
chiaro: noi, l'anno scorso, avevamo nemmeno il 90 percento dei
fondi gestiti dalle leggi vigenti e avevamo 10,2 punti da gestire
sui cosiddetti "fondi globali"; quest'anno, non essendo stato fatto
il lavoro sulla legislazione vigente, si sono andate a sommare,
rispetto al bilancio dello scorso anno, tutte le leggi che sono
state portate nel corso del 1994, il che ha portato alla situazione
di un bilancio che vede una disponibilità sui fondi globali
ridotta, e qui vorrei proprio segnalarvelo come un campanello di
allarme, al 4 percento.
La cosa incredibile è che o questo Consiglio regionale assume
una valenza politica capace davvero di rimettere mano a questa
legislazione, là dove ci deve essere un confronto che, soprattutto
in un settore come questo, vada un po' oltre gli schieramenti,
altrimenti ci ritroveremo, da qui ad un anno, con un bilancio
totalmente "ingessato", che vedrebbe l'inutilità del Consiglio
regionale. Allora dicevo, o ci si ripromette di mettere mano alla
legislazione regionale, a vedere cosa serve ancora, cosa non serve
più, cosa si può accorpare, altrimenti diventa difficile pensare
quale altra iniziativa e quale altro lavoro si possa impostare sul
bilancio stesso.
É un bilancio che chiaramente, essendoci questa situazione,
essendoci stata la situazione particolare dello scorso anno, che ci
ha visto rischiare di perdere i fondi che lo Stato ci dà per
sostituire l'IVA da importazione, e che ricorderete è stata
superata con l'attribuzione di nuove competenze, questo ha
contribuito a far sì che il trend in uso da diverso tempo si sia
ulteriormente confermato, vale a dire le spese correnti sono in
crescita e le spese negli investimenti sono in diminuzione. Anche
se facevo caso, era già intervenuto il collega Viérin ieri su
questo punto, che l'articolo 8, comma 2, della legge n. 108 sembra
un escamotage non solo per permettere i comuni di trasformare in un
certo senso le spese previste in bilancio come spese di
investimento in spese correnti, ma di riflesso anche per
"nascondere" nel bilancio regionale, fra le pieghe delle spese di
investimento, spese che in realtà sono correnti e che quindi
inciderebbero ulteriormente sulle spese generali di questo
bilancio.
Non ho altro da dire, ho premesso che avrei cercato di essere
breve e quindi sono queste, in sintesi, le motivazioni che ci
impediscono di votare questo bilancio.
Presidente Ha chiesto la parola il Consigliere Tibaldi.
Tibaldi (LN) Brevemente anch'io, per ribadire alcune
constatazioni che ho avuto già occasione di fare in maniera molto
più prolissa ieri.
A prescindere dall'impostazione ragionieristica del bilancio,
che possiamo dire che è ineccepibile, ci sono alcune considerazioni
politiche che qui tengo a ribadire, e che è bene tenere
presenti.
Il bilancio sembra politicamente impostato all'insegna
dell'ordinarietà, sostanzialmente si fa fronte alla semplice
amministrazione di voci di spesa e tutti sappiamo che amministrare
le uscite è molto più semplice che non amministrare uscite ed
entrate, cioè il vero impegno politico, il vero sacrificio di una
classe dirigente è quello di ricercare e di consolidare le risorse
che devono servire appunto al dispendio delle energie e delle
competenze, per portare allo sviluppo e al benessere della
collettività. Secondo me, proprio da questo punto di vista, manca
un preciso modello di sviluppo autocentrato della Regione, mancano
delle scelte, manca questa rigorosa ricerca e questo rigoroso
consolidamento delle nostre risorse.
Quali sono le ragioni, le abbiamo più o meno sviscerate tutti
quanti. Secondo noi, due sono i punti fondamentali sui quali è
necessario mettere mano: primo, un processo di immediata
delegificazione, perché la pletorica massa di leggi, come diceva
prima il collega Marguerettaz, sta diventando una sorta di armatura
che ci impedisce di muoverci con una certa agilità e oltretutto
restringe sempre più il margine di operatività dell'Amministrazione
regionale proprio nella possibilità di poter compiere scelte
concrete ed incisive. Secondo, deve essere quanto prima avviato il
processo di sburocratizzazione, riducendo anche quel mito degli
apparati di cui dicevo ieri, cioè di creare strutture e
sovrastrutture che spesso, per la loro inutilità, costosità o
addirittura dannosità, rallentano o impediscono una efficace o
efficiente azione amministrativa.
A queste brevissime considerazioni, vorrei aggiungere una
constatazione di voto, che mi sembra doverosa; si tratta di un voto
che mi lascia perplesso, è il voto del collega, o ex collega Marco
Bavastro, che oggi in sede di votazione di bilancio ha espresso il
suo favore.
Faccio questa considerazione, perché già è labile e confusa
questa linea di demarcazione fra maggioranza e minoranza
all'interno di questo Consiglio, però senza una preventiva
dichiarazione di appartenenza mi sembra che sia ingiusto,
incoerente e impossibile andare avanti a tenere i piedi in due
scarpe, a giocare da una parte o dall'altra, a fare questo
ping-pong di operazioni politiche, di salti di responsabilità o
meglio di irresponsabilità, che non sono ormai più giustificabili
in questo momento di instabilità politica, in questo momento in cui
anche la stessa gente che guarda all'operato e dei politici e dei
suoi rappresentanti istituzionali e degli amministratori rileva
solamente una grande confusione.
É quindi necessario che ci sia oggi, in questa sede, una chiara
presa di posizione da parte del diretto interessato, che sia fatta
chiarezza una volta per tutte, altrimenti qui ci sono degli
incarichi che sono espressione della minoranza, e mi riferisco
all'Ufficio di Presidenza, e se non si hanno chiarimenti
preventivi, non si possa reiterare o prorogare determinati
incarichi.
La mia dichiarazione non è finalizzata a occupare posti di
potere, è finalizzata solamente a ripristinare quella coerenza che
da tempo, da parte di alcuni soggetti, sta mancando in
quest'aula.
A questa mia constatazione di voto rivolgo anche l'invito alle
altre forze di minoranza di sostenere, o meno, questa mia
richiesta.
Presidente Ha chiesto la parola il Consigliere Lanièce.
Lanièce (GA) Anch'io intervengo brevemente per dichiarare il
voto contrario a questo bilancio.
Come dicevo già ieri, guardando il bilancio, bisogna dire che
l'uomo di Leonardo, raffigurato anche quest'anno sulla copertina,
dovrebbe simboleggiare la reale centralità verso la quale devono
convergere tutti gli sforzi tesi a migliorare la qualità della vita
e l'armonia fra l'uomo, la natura e l'ambiente da lui stesso
creato.
Se andiamo però a verificare sul bilancio i fatti concreti e le
azioni messe in pratica da questa maggioranza, mi risulta spontaneo
sottolineare alcuni argomenti, come ho già fatto ieri nella mia
relazione.
Vi è il problema dell'auditorium: da anni portiamo avanti questo
problema che però, a tutt'oggi, è irrisolto; abbiamo costruito
l'arena, sul quale posso essere d'accordo, altri non lo sono, però
non vedo perché non creare anche un auditorium, mi sembra una cosa
funzionale, soprattutto se si vuole un bilancio a misura d'uomo. Il
problema del "118", dicevo ieri, non so se è un numero o una
struttura operativa; bisognerebbe cercare di andare verso la
creazione immediata del "118". Per fare un esempio, c'è un concorso
dei barellieri che è fermo da quasi due anni, non saranno
motivazioni solamente politiche, sta di fatto che è fermo; abbiamo
subito nominato i medici, ed il Primario, però la struttura
operativa di base non c'è: forse sarebbe stato più opportuno fare
il contrario.
La creazione di un reparto per la cura intensiva dei malati di
tumore, sarebbe sicuramente una importante iniziativa a favore
della collettività: in Valle d'Aosta purtroppo c'è un'altissima
percentuale di malati di tumore, quasi quasi ognuno di noi ha un
parente che è colpito da questa malattia, pertanto cerchiamo di
creare questo importantissimo reparto, non penso che a tal fine ci
siano da fare degli interventi economici esorbitanti. Per qualsiasi
stupidaggine sono previste delle spese, cerchiamo di mettere in
bilancio almeno la volontà, non dico nell'immediato, ma quanto meno
nel triennio, di creare questo reparto, onde evitare a delle
persone gravemente malate di dovere ogni giorno recarsi su un
pulmino, tutti assieme i malati - a Ivrea. Questa sarebbe una
dimostrazione pratica che si vuole fare un bilancio veramente a
misura d'uomo.
Poi ci sono altri problemi, ad esempio il problema
dell'agricoltura; però penso che quelle che ho appena ricordato
siano delle iniziative che debbano essere al più presto messe in
campo da questa maggioranza, se veramente vuole operare per
l'uomo.
Da una parte, posso dire che in effetti l'Assessore Lévêque, da
quando è in carica, ha dimostrato di essere un assessore capace,
anche nelle relazioni al bilancio: se prendiamo le relazioni
precedenti, vediamo che c'è un miglioramento, se non altro da un
punto di vista formale. Se però a questi contenuti formali, a
questi slogan validi, seguisse anche qualcosa di più concreto verso
l'uomo, è ovvio che sarebbe molto più importante per la
collettività valdostana.
Vorrei fare un'ultima battuta: il bilancio 1995 è stato pensato
come un bilancio snello, espressione di una Valle d'Aosta leggera,
rinnovata, anche dal punto di vista economico. Con le diete però
bisogna fare attenzione, il rischio è che ad un dimagramento
eccessivo e a volte ingiustificato non segua il rinvigorimento
fisico, ma anzi si abbia l'impoverimento delle risorse energetiche,
troppo debilitate da una cura radicale. Infatti ieri, quando ho
chiesto all'Assessore Mafrica se aveva intenzione di fare il piano
energetico, mi ha risposto sì, a dimostrazione anche della mancanza
di un dialogo.
Comunque, fatte salve le divagazioni, resta il fatto che il
bilancio 1995 non ci sembra apportare modifiche sostanziali alla
"dieta" già fatta in passato, alla snellezza del bilancio non
corrisponde il rafforzamento delle risorse locali, ancora
penalizzate da una logica centralista che continua a decidere il
menu per la Valle d'Aosta, in barba a tutte le diete dimagranti e
purificatrici.
Termino il mio intervento, appoggiando anch'io quanto ha detto
precedentemente il collega Tibaldi per quanto riguarda la questione
del Consigliere Bavastro.
Presidente Ha chiesto la parola il Consigliere Florio.
Florio (VA) Certamente non possiamo dire che il bilancio, che
votiamo oggi, sia un bilancio definibile come un colpo d'ala verso
l'alto: non lo è! Ed è anche stato detto che in questo bilancio
mancano forse idee nuove e significative.
Credo che ci sia un'affermazione da fare, di fronte ad un
rilievo che appare estremamente grave. É vero che in un momento
come questo sarebbe indispensabile la presenza di idee nuove e
significative nella compilazione del bilancio e ancor più nella sua
conduzione, ma c'è da porsi una domanda: quali sono le idee nuove e
significative, di cui ci dovrebbe essere traccia e contenuto nel
bilancio di questa Regione, in questo momento? Nuove opere? Nuove
grandi strutture territoriali? Nuovi collegamenti fra le capacità
finanziarie di spesa di questa Regione e la realtà economica? Noi
crediamo di no, che non siano queste le idee significative e nuove,
di cui ci sia bisogno in questo momento nel bilancio e nella sua
conduzione e realizzazione.
La vera idea nuova e significativa che ci dovrebbe essere è
quella di cui si è parlato ieri, a cui già ho accennato ieri, e a
cui anche l'Assessore nella sua relazione ha fatto riferimento più
volte, ed è quella della riforma di questa macchina regionale. Non
possiamo pensare, Marguerettaz, sicuramente con questa maggioranza
- o con un'altra maggioranza in cui sia presente il PpVA - non
possiamo pensare che sia possibile costruire un futuro diverso, un
modo di essere diverso di questo ente Regione all'interno del
territorio, senza pensare alla inderogabilità di rifare
completamente dalla base questa macchina. Questa è la chiave del
problema. Lo era stranamente nell'altro palazzo, ci ritroviamo,
qui, nelle stesse condizioni!
Ho già detto ieri come Riccarand, che sta facendo un'esperienza
completamente nuova per noi, mi abbia detto di come ci si renda
conto, praticando direttamente l'Amministrazione, sedendo in
Giunta, di quanto poco funzioni la macchina che si dovrebbe avere a
disposizione, per riuscire a farla funzionare e riuscire a mandare
avanti le cose che si hanno in testa. Questa è la sfida che abbiamo
davanti.
Considerato poi la vischiosità dei rapporti sociali che si sono
venuti formando, la vischiosità dei rapporti di lavoro, le
cointeressenze che ci sono state nel passato fra forze politiche ed
apparato burocratico, eccetera, è questa una prospettiva di
assoluta difficile realizzazione, ed è a questo che il Presidente,
la Giunta, ma anche i singoli consiglieri, dovrebbero badare in
primo luogo.
C'è poi un altro rilievo che viene fatto, e che anch'io ieri ho
fatto, e che si riferisce al problema delle leggi di spesa. Questo
è l'altro problema che appesantisce, che ingessa il bilancio
regionale; dobbiamo sfoltire e tagliare, anche con durezza, tutto
il settore delle leggi di spesa in tutti i settori interessati
dalle leggi di spesa. Ma dobbiamo anche saper intuire, conoscere
oggi ciò che succederà a seguito di questi tagli e di queste
correzioni. Non possiamo pensare di andare sic et simpliciter ad
abrogare leggi regionali, ad eliminare interventi fino ad oggi
diretti - da parte della Regione - nelle attività economiche
presenti nella Valle. Quella è sicuramente la prospettiva nella
quale si deve andare, ma credo anche che si debba andare in quella
prospettiva con fermezza, ragionevolezza, ma con lungimiranza. Non
si tratta di fare tabula rasa di un modo inaccettabile di costruire
i rapporti fra ente Regione e realtà regionale, ma di costruire un
nuovo rapporto, una nuova cointeressenza fondata su basi nuove.
Ad esempio, un settore al quale guardiamo in modo diverso
dall'Union Valdôtaine è il settore agricolo. Noi sosteniamo che sia
un settore nel quale la presenza del rapporto fra Regione e settore
economico sia eccessivamente pesante; ma non possiamo non
nasconderci che la montagna non sarebbe stata ciò che è, se la
Regione non fosse intervenuta.
Allora si tratta di ripensarlo completamente e globalmente
questo rapporto; sicuramente si dovranno modificare i criteri e i
parametri con cui intervenire nel settore agricolo, ma non si potrà
dire semplicemente che si dovranno tagliare i rapporti fra ente
Regione e mondo agricolo. E così via in tutti gli altri settori:
bisogna cioè costruire con ragionevolezza un modo di essere della
Regione come ente economico diverso, ma che continui ad
esserci.
C'è poi un altro problema che viene fuori, ed è la critica che
viene fatta all'insufficienza del taglio delle leggi di spesa da
una parte e alla mancanza di investimenti, come quello di cui ho
sentito parlare poco fa, caratterizzanti ad esempio dal punto di
vista culturale, come l'auditorium, eccetera. Anche qui, non
possiamo più permetterci di mantenere leggi di spesa nel numero e
nella dimensione esistente da una parte e, dall'altra, pretendere
di mettere mano alla realizzazione di strutture di quel genere. Si
tratta di fare necessariamente delle scelte: finalmente, diciamo
noi, è arrivato il momento nel quale dobbiamo usare il cervello per
riuscire a capire quali siano le priorità da seguire momento per
momento, fase storica per fase storica.
Noi qui abbiamo delle idee precise, che non collimano
necessariamente e sempre con quelle delle altre forze che
costituiscono la maggioranza, soprattutto dell'Union Valdôtaine, ed
è da questo rapporto dialettico che deve venir fuori la prospettiva
di governo nuova per la Regione.
Non abbiamo notato fino ad oggi un atteggiamento diverso da
parte delle altre forze politiche che costituiscono la maggioranza
nei confronti di questo tipo di problema, ma è chiaro che non
possiamo - e lo riconosciamo - pretendere che tutto possa essere
affrontato e risolto nello spazio breve di un anno e mezzo di
legislatura.
Quello che vogliamo ribadire oggi, qui, è che vogliamo
proseguire su questa strada, richiamiamo il Presidente e la Giunta
alla necessità che questa strada debba essere accelerata, che si
debbano aumentare gli interventi perché si vada in questo senso; ma
in questa linea oggi, qui, riconfermiamo il voto favorevole al
bilancio, rimarcando il fatto che la prova del nove della buona
fede e della volontà di andare in questa direzione la si leggerà
nei momenti pratici di attuazione delle scelte indicate in questo
bilancio, più che nella votazione oggi di questo documento.
Presidente Ha chiesto la parola il Consigliere Bich.
Bich (APA) Signor Presidente, mi consenta di fare una
considerazione sulla discussione del bilancio di quest'anno.
É avvenuta in modo anomalo; io, da tantissimi anni, partecipando
ad assemblee elettive, partecipo conseguentemente al rito del
bilancio nel senso che c'è una ouverture, alla quale seguono la
discussione, la chiusura, la catarsi, eccetera: quest'anno non è
andata a finire così.
É stata invece una discussione un po' anomala, perché le forze
politiche la "bella merce" in vetrina l'hanno messa subito
all'inizio, prima ancora che si discutesse il documento. Ci sono
stati interventi più corposi, più lunghi, più articolati, quindi si
è tolto un po' di spazio alla chiusa, al momento finale, a quella
che dovrebbe essere la marcia trionfale, dove le forze politiche si
trovano un po' contratte a dover dire poche cose frettolosamente,
poi è finita.
Generalmente era diverso: alla fine le forze politiche uscivano
con la massima. Per la verità, questa procedura è stata seguita dal
collega Florio, il quale alla fine ha detto la filosofia del suo
intervento sul bilancio. Si è sottolineato che, se per gli anni
scorsi con uno slogan si poteva definire il momento, ha detto il
Consigliere Marguerettaz un momento fa che lo slogan era
rappresentato dalla parola "ingessato", quest'anno è l'illuminismo:
siamo reintrodotti nel mondo dei lumi, perché l'uomo è al centro di
tutto, la filosofia generale che permea il bilancio - così ci è
stato detto dall'Assessore Lévêque, al quale va peraltro piena lode
per aver svolto con razionalità, in perfetta assonanza con il
secolo dei lumi, l'elaborazione di cifre asettiche e poco
sprizzanti un senso di gaia ilarità, determinata dalla Ragione al
di sopra di tutto - è quella di una concatenazione razionale volta
al beneficio dell'uomo.
Io, a questa accezione filosofica, non credo. Pur riferendomi
pateticamente nella vita a molti dettati dell'illuminismo, però
quando l'illuminismo è agganciato a bilanci di un organo pubblico
complesso, come può essere lo Stato o la Regione, non ci credo
assolutamente. Quindi il mio assenso è un assenso più dovuto alla
fede, nel senso della fiducia alla Giunta, che non alla ragione,
cioè non perché credo in questo bilancio. Fiducia alla Giunta,
perché ha operato in un momento difficile, molto difficile; è un
po' come il distaccamento americano a Pearl Harbour nel 1942,
quando arrivavano le bombe dappertutto: prima la crisi della Cogne,
poi la crisi dell'edilizia, poi la crisi di tutto l'asse
industriale, poi la crisi del Casinò.
Devo dire che la Giunta ne esce con difficoltà ma ne esce bene
da questo momento difficile, ne esce con un senso di recupero, con
una volontà di sprint, con un motore che cerca di muovere le
situazioni, di girarle al positivo e quindi di riprendere il
cammino. Questo è un fatto senz'altro positivo, un fatto che quanto
meno merita il voto favorevole e l'incoraggiamento.
Il resto, il bilancio, e non so perché poi ci ritroviamo a
confrontarci in questa occasione: forse perché è l'unico momento in
cui vale il discorso "se non si fa politica adesso, quando?", però
siamo onesti, e diciamo che quando si elabora un bilancio, il
bilancio è l'equilibrio dei bisogni delle forze politiche che
stanno all'interno dell'Esecutivo, che stanno all'interno della
maggioranza, per cui c'è una compensazione, c'è un equilibrio e
vengono trascritte spesso anche delle cifre.
Mi ricordo quando eravamo al Comune di Aosta, anche se
certamente più micrometrico, per accontentare certe forze politiche
si metteva l'acquedotto di Porossan, la viabilità nelle frazioni,
per accontentarne altre si metteva le infrastrutture nei quartieri
popolari, e così via dicendo. Ed è giusto anche che sia così, in
senso molto empirico.
Questo documento, tutto sommato, riflette questa situazione ed è
giusto, ripeto, che rifletta una spinta legittima, equilibrata,
voluta delle varie forze politiche che partecipano alla coalizione,
dal momento che il vecchio "peccato originale" è sempre il
meccanismo di selezione sia del Consiglio sia della Giunta; quindi
stiamo ancora incollati con la colla della proporzionale, quindi
non siamo figli di un programma comune, che si è confrontato con un
altro programma comune di due coalizioni diverse. Ancora oggi siamo
su questa posizione.
Ne consegue che all'interno del bilancio ci sono ancora gli
antichi vizi: andiamo a scrivere certe impegnative di spesa per
accontentare un certo settore, un certo comparto, quando sappiamo
già benissimo che non si può fare niente. Ne cito una, buttata lì:
il sistema di trasporto a Cervinia.
Si sa benissimo che il sistema di trasporto a Cervinia così
com'è deve passare attraverso una frana, che così com'è stato
studiato non va assolutamente bene, però dobbiamo metterlo, perché
è un lustrino che ha un suo significato in un settore che in questo
momento è disastrato, però è un punto di drenaggio di risorse
consistenti.
Sappiamo che sarà difficilissimo andare su quel terreno; allora
mi accontenterei che si andasse avanti con un senso di empirismo,
un empirismo proprio alla "valdôtaine", e si completassero i
progetti che sono stati messi in cantiere. Sappiamo che i tempi di
esecuzione di molte opere pubbliche, anzi di gran parte delle opere
pubbliche va oltre gli otto-dieci anni; andate a vedere, ad
esempio, la Biblioteca regionale, l'Ecole de neige: sono tutte
operazioni che sono state cominciate molto tempo fa e che attendono
una definizione e una conclusione. Così pure la ristrutturazione di
molti beni ambientali e molti beni culturali, che sono ancora lì,
non sono fruibili: mi riferisco ai castelli, ai musei,
eccetera.
Se la Giunta bene opererà, come mi sembra stia facendo ed abbia
intenzione di fare, nel completamento di queste opere, anche perché
non è che non abbiamo fatto niente nel passato, nel passato sono
state operate delle scelte, sono stati impostati dei programmi;
concludiamo quindi quelli, questo è un punto fondamentale! É vero
quello che dice Florio che se l'apparato pubblico non dà più di
tanto, è inutile truccare qui sopra una montagna di miliardi se poi
la spesa che può transitare attraverso queste procedure è limitata
e, tutto sommato, è più modesta; però tanto vale affrettare e
concludere con senso preciso e con senso di definizione dei
programmi.
Prendiamo, ad esempio, il Casinò: non mi spaventa l'idea che si
possa iniziare un ampliamento e che anche la gestione straordinaria
possa andare al di là dei pochi mesi previsti dal passaggio dalla
gestione privata alla gestione pubblica; non mi spaventa che si
possa superare l'emergenza, che si possa vedere in un arco più
lungo, ma si dia una strategia, si conosca questa strategia e si
discuta la strategia, si sappia che tipo di Casinò vogliamo avere
in Valle d'Aosta.
Abbiamo tutti delle idee in merito, fermiamoci un momento e
definiamolo questo problema, penso che si possa arrivare ad una
soluzione con un po' di buona volontà e con un po' di buon senso,
confrontandoci, senza aver paura di dire, perché questa è un'altra
cosa che dobbiamo toglierci di dosso: è la paura, il terrore di
"cantare fuori dal coro". Se non c'è una strumentalizzazione in
quel senso, se il cantare fuori dal coro vuol confrontare delle
posizioni politiche diverse, delle visioni diverse rispetto ad un
problema, per me è un atto dovuto alla democrazia.
Non dobbiamo più avere il terrore della compattazione degli
schieramenti, per cui se uno è in maggioranza non deve dire
assolutamente niente al di là di quello che si è concordato prima,
come una specie di centralismo democratico dei vecchi tempi, che
però è un centralismo per modo di dire, in quanto era utilizzato
soprattutto negli apparati di tipo marxista, per cui si diceva
prima, poi quel che si diceva nella segreta stanza, nel proprio
ambito ristretto, questo non doveva trasparire. Ricordiamoci che la
glasnost, che non abbiamo inventato noi, è venuta proprio fuori di
lì, che il bisogno di chiarezza è venuto fuori di lì; usciamo fuori
dalle sfere chiuse, dai palazzi chiusi, per carità, e se
all'esterno traspare un confronto, anche un confronto verboso,
sanguigno, su alcuni problemi, ben venga, perché questo è il
momento più interessante.
Dobbiamo riferirci mica tanto agli apparati di Stalin o di
Breznev o roba del genere, mica siamo in una repubblica sovietica.
Per me l'ideale sarebbe l'Abbé Gorret, che diceva pane al pane e
vino al vino; anche se doveva dirlo alle gerarchie ecclesiastiche,
veniva in Curia e sapeva anche esprimere le sue ragioni, poi amici
come prima, e si riparte su posizioni di chiarezza. Questo non deve
essere un senso di colpa e non deve essere assolutamente un senso
che terrorizza i consiglieri di maggioranza. Vedo, all'interno di
certe commissioni, che ci sono dei momenti in cui c'è della
dialettica, c'è dello stridor di denti all'interno fra maggioranza
e minoranza, e vedo che il Presidente della commissione magari
diventa oggetto di insonnia, lo vedi con queste palpebre lunghe,
allampanate... Insomma, usciamo da quel tunnel del
conformismo...
Chiarello (...fuori microfono...) ...ognuno ha le sue
espressioni, caro Bich...
Bich (APA) ... usciamo dal tunnel del conformismo senza aver
paura, anche perché ormai l'apparato politico si sta definendo, i
blocchi si stanno definendo, la grande battaglia ideologica che ha
visto trasferirsi da una parte all'altra... io sono stato uno di
quelli estremamente mobili per carità...
(...ilarità dell'assemblea...)
... bisogna anche pensare chi erano i vertici di allora e il
clima che c'era allora. Oggi si sta andando fortunatamente verso
una semplificazione politica; allora non è che mi scandalizzi il
passaggio - rispondo all'invito che ci ha fatto il Capogruppo della
Lega un attimo fa - da un settore all'altro dell'emiciclo: mi
scandalizza il silenzio! Il silenzio no: la motivazione deve essere
sempre data e la motivazione deve essere sempre rapportata ad un
riferimento di nobilità; poi ognuno fa come crede, però è giusto
che in un'assemblea come questa ci sia una motivazione. Dopo di che
stiamo andando anche qui nella direzione giusta, perché si delinea
un Polo progressista con connotazioni che una volta si chiamavano
socialdemocratiche, caro Ferraris, adesso si chiamano riformiste;
c'è un gruppo autonomista, che aspetta di completare il suo iter di
definizione, e poi salteranno fuori anche altri soggetti politici
che si aggregheranno, e vedremo cosa succederà. Però anche qui il
movimento sta andando bene.
Non ho da aggiungere di più, se non di raccomandare il massimo
empirismo, il massimo richiamo all'esperienza nella semplificazione
delle procedure amministrative, nella semplificazione del
raggiungimento e dell'individuazione degli obiettivi, tenendo conto
che il tutto deve essere supportato da due colonne, e le due
colonne della pubblica amministrazione sono: quella della chiarezza
dell'intento dell'Amministrazione e quella dell'imparzialità. Sono
due colonne non simboliche, sono colonne che dobbiamo tener
presente in qualsiasi atto, perché sono assoggettate giustamente al
controllo: quello nostro, quello dell'elettore, quello di tutti
quanti.
Annunciando il voto favorevole, ringrazio ancora l'Assessore per
averci messo a disposizione ampia documentazione e ampio rendiconto
di quanto si intenda fare e di come si intenda operare.
Si dà atto che dalle ore 10,31 presiede il Vicepresidente Aloisi
e che, alle ore 10,52, riassume la Presidenza il Presidente
Stévenin.
Presidente Ha chiesto la parola il Consigliere Chiarello.
Chiarello (RC) Oggi l'opposizione dovrebbe essere contro, la
maggioranza a favore, almeno questa è la prassi quando è in
votazione un bilancio, specialmente un bilancio come questo; è vero
che rispetto ad anni in cui il 47 percento di leggi erano leggi di
spesa, l'anno scorso sono state solo il 9 percento, come dice
Florio, ma se fossero state ancora il 47 percento il vocabolario
diventava il Treccani.
Quella che non ho ben capito è la posizione di Bich, perché ha
richiamato i sistemi comunisti dove c'era il centralismo
democratico, poi qui Bich ha parlato per mezz'ora, ha detto che il
bilancio non va bene, ma che abbiamo accontentato tutti; allora se
è così, dobbiamo essere ancora più duri come opposizione, perché la
maggioranza non ha guardato ai problemi della Regione Valle
d'Aosta, ma ha accontentato elettoralmente ognuno. Però Bich vota a
favore, e allora il centralismo democratico c'è, cioè si discute,
poi si vota a favore e fuori si dice che si è votato a favore.
Secondo me è stata una contraddizione. Forse la sua capacità di
dire le cose mi ha confuso, però sono arrivato a quel punto lì,
perché dichiara che il bilancio non va bene, però poi vota a
favore.
Vorrei che anche quello che ha detto sul problema del trasporto
a Cervinia, che è una cosa fra le nuvole, non fosse - come era
anche la mia impressione - che non solo il trasporto a Cervinia ma
anche la legge sui trasporti pubblici, tanto sbandierata, poi non
si possa realizzare e finisca per essere un qualcosa che è stato
dato ad una forza politica perché questa forza potesse dire che ha
fatto la legge sui trasporti pubblici. Poi la legge si blocca nei
vari settori per i finanziamenti, o cos'altro...
Si è detto che non c'è stato un programma comune di questa
maggioranza. Ma come? É stato sbandierato un programma comune di
inizio maggioranza, e adesso un componente della maggioranza dice
che quello che blocca questa maggioranza è la mancanza di un
programma comune? Mi sembra che il gioco dell'opposizione lo
facciano quelli della maggioranza quando parlano... c'è una grande
confusione!
Sono critico su questo bilancio per la grande dispersione in
vari rivoli della spesa; è vero, è un'eredità passata, però
dobbiamo cancellarla il più possibile. In fin dei conti noi siamo
opposizione e stiamo a vedere cosa fa la maggioranza, speriamo che
almeno nella maggioranza si mettano d'accordo su un piano
comune.
Una cosa su cui sono drastico, lo ero stato ai tempi di Lanièce
quando ha dato le dimissioni dalle cariche in cui era stato
nominato dalla minoranza, perché secondo me doveva rimettersi alle
decisioni della minoranza, dicevo che una cosa su cui insisto è che
ogni consigliere qui deve esprimere la sua posizione, cioè non si
può stare con un piede in maggioranza e uno in opposizione. Non
faccio una critica né al Presidente del Consiglio né al Consiglio,
ma è la persona stessa che si deve dichiarare. Il Consigliere
Bavastro, che si è espresso sul bilancio in una certa maniera, deve
dire da che parte sta, in modo che possiamo renderci conto, sia
nelle varie commissioni che nella carica in cui è stato eletto
dalla minoranza, se è dalla parte giusta oppure no.
Voto contro al bilancio.
Presidente Ha chiesto la parola il Consigliere Perrin Carlo.
Perrin C. (UV) Vu que M. Bich a dit que le silence est
inopportun et étant donné que le Groupe de l'UV n'a pas exprimé sa
position dans le débat de la journée de hier pour des différentes
raisons - d'ailleurs nous sommes très bien représentés à
l'intérieur du Gouvernement régional, le budget a été débattu dans
les commissions et donc on a eu les moyens certainement
d'approfondir les composantes de ce budget - je veux dire que le
nôtre ce n'est pas seulement un acte de foi, comme celui de Bich,
envers le budget, mais c'est quelque chose de plus: nous sommes
d'accord sur ce budget.
Une autre raison, quelqu'un le disait avant, c'est un peu la
célébration d'un rite, et donc nous nous sommes soustraits à ce
rite. Quand même, justement, je pense que quelques considérations
c'est juste de les faire.
Je dois aussi dire que la discussion a été une discussion
intéressante, le gros de la discussion a été faite dans la journée
de hier, chacun a sa clef de lecture du budget, on va des
considérations assez négatives faites par M. Tibaldi, a des
considérations différentes faites par MM. Collé et Lanièce. J'ai
apprécié aussi les précisions de M. Marguerettaz. Je ne voudrais
pas entrer dans les détails des déclarations des autres
représentants de la majorité, parce que là, si on reste au rite, ce
sont moins importantes les déclarations de la majorité dans ce
contexte. J'ai apprécié la franchise - qui est typique - de M.
Chiarello, qui parle toujours très clair.
Ce budget est un document réel, précis, quelqu'un l'a appelé
"ragionieristico": je crois que finalement on peut discuter sur un
projet de budget qui est vraiment très réel, et c'est vrai qu'avec
ce budget on doit répondre à une quantité énorme de lois, de
requêtes, et là nous sommes parfaitement d'accord qu'il faudra
mettre main pour simplifier ce cadre législatif régional.
Je crois même pouvoir affirmer que cette majorité, malgré elle
est si vaste, a exprimé à travers ce budget ses idées et ce est dû
aussi à la façon de travailler du Gouvernement régional. C'est une
façon collégiale, où chacun est bien représenté et je crois que ce
Gouvernement est très bien orchestré par le Président de la
Junte.
Il faut aussi faire quelques petites réflexions, c'est-à-dire on
ne change pas le monde du jour au lendemain: cette Administration
est là depuis une année et demie, donc le temps à disposition a été
celui qui a été, nous savons avec quelle difficulté elle a dû
aborder cette première partie de la législature pour toute une
série de conjonctures, et on peut dire que c'est un programme qui a
eu une attention particulière au discours de la qualité de la vie,
et que les dépenses pour les interventions sociales sont très
importantes, elles représentent 48 pour cent de ce budget.
Quand même on a une partie d'investissements qui a encore des
pourcentages acceptables; on tâche d'arriver à une juste médiation
entre celle qui est la solidarité et ce qui est le libéralisme. On
se penchait, il y a quelques jours dans ce Conseil, sur ces deux
concepts: est-ce que c'est possible d'arriver à conjuguer ces deux
façons de penser? D'ailleurs nous avons une tradition là-dessus,
parce que notre culture montagnarde a été une conjugaison de ces
deux façons de penser: une initiative privée dans l'économie, même
si une petite économie de montagne, peut-être quelques fois nous
avons perdu les dimensions, et une organisation collective sociale
toute basée sur la solidarité et la coopération dans tous les
domaines.
Je terminerai avec quelques souhaits. Donc d'accord pour ce
budget, mais tâchons d'améliorer. Le souhait que tout le monde a
fait c'est que la présence de l'Administration soit pour l'avenir
plus légère, pas seulement plus légère dans les interventions,
parce qu'on doit certainement pouvoir intervenir sur les domaines
économiques, mais surtout dans cette machine burocratique, sur
cette burocratie qui donne des difficultés afin que ces chiffres
soient traduites en réalité. On pourrait par là finalement résoudre
le fameux problème des "residui", cette difficulté à aller de
l'avant, à passer de la programmation de ce qui a été prévu dans
cette phase à la réalisation; il faut que les temps puissent
s'amoindrir.
Un autre souhait est celui d'arriver à une réforme véritable
pour ce qui est des entités locales; ce problème aussi a été
soulevé par plusieurs de ceux qui sont intervenus à l'occasion de
la discussion de ce budget, et nous retenons que les sommes prévues
pour les collectivités locales sont à entendre comme une phase
transitoire, espérant que pour le futur on pourra accroître les
compétences qui changent aussi le rapport de l'Administration
envers les collectivités locales et certainement qu'avec ces
compétences il y ait le financement relatif.
Dernier souhait: que le budget, qui ressent encore d'une
certaine hérédité qui avait accru excessivement les dépenses et qui
a dû faire face à une conjoncture économique difficile, puisse,
pour l'avenir, se débarrasser de ce qui reste de cet
assistentialisme et se transformer définitivement dans un moyen de
propulsion économique et de garantie de bien-être social pour notre
population.
Presidente Ha chiesto la parola il Consigliere Lanivi.
Lanivi (PVA) Alcune considerazioni per motivare il voto
favorevole e convinto del gruppo Pour la Vallée d'Aoste ai due
disegni di legge, numeri 108 e 109.
Credo non sia sfuggito a nessuno, nel corso del dibattito sui
temi del bilancio di previsione 1995, della Finanziaria, del
bilancio pluriennale, un largo consenso che su questi documenti si
è espresso in questo Consiglio. Al di là di annotazioni particolari
e settoriali, l'impalcatura complessiva del bilancio, la logica che
lo anima, sono stati in definitiva condivisi dalla stragrande
maggioranza dei consiglieri regionali.
Ciò è indice di una stabilità politica di questo Consiglio
regionale, ed anche di una garanzia, seppure parziale, possiamo
dire di una tranquillità finanziaria di cui la nostra Regione ha
potuto godere. É anche frutto di una scelta, seppure non
teorizzata, che rappresenta un vero punto di forza della nostra
Regione, cioè quella malgrado tutto di non aver inseguito modelli
esterni, ma di aver elaborato posizioni, scelte politiche, e di
aver definito anche quadri di collaborazioni politiche originali,
in quanto riferite ai reali bisogni di questa comunità.
Questa situazione la dobbiamo annotare, se la riferiamo
soprattutto alla situazione nazionale di questi giorni.
Certo la moda del "nuovismo" ha imperato, ma possiamo anche
verificarne le conseguenze devastanti quando si è pensato tout
court di definire buono tutto ciò che è nuovo, senza badare al
fatto che il nuovo costituisse veramente un punto di miglioramento
rispetto alla situazione precedente.
Quindi, un vasto consenso attorno al bilancio, che è frutto di
una chiarezza di obiettivi, al raggiungimento di risultati positivi
e che crea una condizione per un ulteriore miglioramento della vita
della nostra comunità.
Attorno a questo vorrei fare alcune considerazioni. La prima,
che ho svolto, e cioè che siamo su una strada positiva; la seconda,
che non partiamo da zero, non abbiamo bisogno né di creare climi di
disperazione artificiosa né di facile ottimismo, dobbiamo
riconoscere che pur fra errori e grandi difficoltà la comunità
valdostana ha saputo mantenere le condizioni per crescere
ulteriormente.
Non esistono scorciatoie, non esistono bacchette magiche, non
esistono soluzioni miracolistiche; i montanari sanno per lunga
esperienza che per raggiungere la vetta occorre uno sforzo
costante, il dosaggio delle proprie energie, la capacità di
resistere nei momenti critici e soprattutto la forza di non cedere
alla tentazione di imboccare scorciatoie apparentemente facili o di
usare prodotti miracolistici. E appunto il riferimento a ciò che
succede a livello nazionale credo ci sia di lezione.
Altra considerazione, questo per rispondere indirettamente ad
alcune considerazioni fatte: dobbiamo aver chiara la collocazione e
la distinzione fra gli obiettivi a lungo, medio e breve termine
senza sovrapporli e senza appiattirli come in una fotografia,
dobbiamo avere la capacità di collocarli in una loro giusta
posizione. É molto facile indicare obiettivi esaltanti ed illudersi
di poterli raggiungere subito, senza la fatica di studiare in quale
modo perseguirli, con quali strumenti e in quali tempi
concretizzare. Eppure senza questa fatica non si va da nessuna
parte, si rimane fermi e in più nevrotici. C'è stata la stagione
del "tutto e subito", e ne abbiamo verificato le devastanti
conseguenze. Questo è soprattutto valido per alcuni grandi temi che
la Regione ha affrontato. Ho detto all'inizio che possiamo prendere
atto di una relativa situazione di autonomia finanziaria, ma questa
autonomia finanziaria, che è frutto del rapporto con il Governo
centrale, non è un fatto miracolistico, è frutto di una fatica
costante, che dal dopoguerra la Regione persegue, è una ricchezza
che è stata conquistata con fatica, che è stata un punto fermo
dell'attività di tutti i governi regionali. Non è certamente
l'acquisizione o il risultato di una stagione, di una moda o di una
volontà che si è realizzata in pochissimo tempo. Così come i
problemi del Casinò, della Cogne, dell'Autoporto, dell'Ospedale,
dei trasporti, e qualcuno ne ha indicati altri, sono obiettivi a
tempi lunghi che richiedono modalità, strumenti e tempi di
realizzazione.
Anche uno dei temi sicuramente importanti, quello della riforma
della macchina regionale, o l'altro, che ritengo di fondamentale
importanza per la nostra regione, della valorizzazione delle
risorse umane, sono obiettivi a lungo termine che richiedono
modalità, strumenti di attuazione e tempi per poterli
concretizzare, non sono obiettivi che si possono raggiungere in
poco tempo.
Ecco perché non esiste assolutamente contraddizione nella logica
della relazione di accompagnamento nella indicazione di obiettivi
strategici, verificati mano a mano nel tempo, nei bilanci annuali,
nella loro effettiva realizzazione; l'importante è avere obiettivi
e finalità certi da raggiungere, credo che la Valle d'Aosta li stia
definendo, e il discorso della centralità della persona umana è uno
di questi punti e deve essere inteso come superamento di fare
politica così come l'abbiamo conosciuta noi stessi, cioè più come
adeguamento ad ideologie che non capacità di rispondere ai bisogni
dell'uomo. Per chi volesse trarre una lezione e suggerimenti utili
su questo argomento, può valere la lettura di quella serie di
documenti contenuti nel volume "Gli scritti di Chanoux" che
consiglierei vivamente a tutti di leggere, perché a questi problemi
vengono proposte delle considerazioni di estremo interesse.
Le beghe interne non servono, è indispensabile il confronto
politico che abbia al suo centro il futuro della comunità; anche se
in modo non preciso e non esplicito aleggia in qualche ambiente una
certa aria di anti-valdostanità, per alcuni forse giustificata
dalla difficoltà di inserimento in una realtà che presenta
caratteristiche e tratti diversi da quelli di provenienza,
difficoltà quindi naturale, ed è il tempo stesso che la farà
superare; per altri, invece, sono convinto - e questo è un fatto
negativo - che questo atteggiamento esprime invece la volontà di
comprimere o di cancellare le peculiarità della Valle per renderla
omogenea a realtà più vaste, in modo che anche per noi possano
valere le stesse mode culturali e politiche, le stesse parole
d'ordine, gli stessi comportamenti e le stesse reazioni che altrove
sono applicate. Così noi saremmo scaricati della responsabilità di
pensare in termini originali ai nostri problemi e di studiare le
soluzioni in funzione dei bisogni della nostra gente. Ciò è
sbagliato ed è ingiusto. Traducendo una parola d'ordine inglese,
"torniamo ai fondamenti", mi permetto di rivolgere un invito a
porci i problemi della nostra realtà valdostana, che sono
essenzialmente questi: la funzione di questa comunità in Europa, il
modello di comunità che vogliamo perseguire e la conciliazione fra
sviluppo economico e giustizia sociale. Su questi temi possiamo
utilmente confrontarci, senza cadere nella tentazione che la
soluzione possa essere quella di appiattirci su altri modelli.
Ultima considerazione, improntata ad ottimismo. Le fasi di
passaggio sono travagliate e dolorose, ma aprono anche grandi
opportunità; come non provare un senso di smarrimento e di
confusione di fronte a trasformazioni così grandi come quelle che
ci è capitato di vivere: il crollo dell'impero sovietico,
l'accentuarsi della crisi del modello capitalistico occidentale,
l'abbassamento dei confini fra gli stati, la fine degli
ideologismi, le difficoltà del rinnovamento politico,
l'integrazione europea, i terribili conflitti armati locali, il
declino delle tradizionali teorie economiche. E questi sono alcuni
temi che voglio citare, non certamente esaurire. L'incertezza e la
paura ci derivano anche perché nel frantoio della storia scompaiono
alcuni riferimenti, sui quali avevamo appoggiato anche le nostre
posizioni e certi nostri comportamenti. Ma se invece di guardare
indietro, cerchiamo di guardare in avanti, forti dei valori della
nostra cultura, utilizzando nuove e impensabili - fino a ieri -
opportunità che ci vengono offerte dalla trasformazione, allora si
può aprire, considerando in questo modo la prospettiva, una
stagione interessante di impegno creativo per tutti noi e per la
nostra comunità.
Il bilancio di previsione della Regione per il 1995 credo possa
essere valutato positivamente anche in forza di queste
considerazioni. Il dato di continuità, e voglio citarne uno
esplicitato nella relazione dell'Assessore che viene sottolineato,
è da considerarsi non come ripetizione del passato, ma continuità
intesa come continuità dello sforzo e dell'impegno a migliorare
l'attività dell'Amministrazione, per renderla più adatta alle nuove
condizioni di vita e del territorio della Valle. Per queste
motivazioni c'è il voto positivo del gruppo Pour la Vallée
d'Aoste.
Presidente Ha chiesto la parola il Consigliere Ferraris.
Ferraris (GV-PDS-SV) Brevissime considerazioni per esprimere un
voto a favore del bilancio, dal momento che considerazioni più
estese le ho fatte ieri. Qui volevo solo ricordare alcune
questioni.
Quando si sceglie un bilancio, bisogna fare delle scelte
rispetto a delle risorse che sono limitate per definizione, quindi
bisogna procedere a delle scelte. Credo che all'interno di questo
bilancio ci siano delle scelte significative, credo che si debba
fare dei passi avanti, soprattutto per quanto riguarda la
programmazione dell'uso delle risorse e nell'ambito del controllo
dei risultati. In sostanza, sappiamo quello che vogliamo, però
dobbiamo sapere con maggiore precisione cosa si è fatto, cosa non
si è fatto e perché, soprattutto quali sono i correttivi che devono
essere messi in campo per realizzare gli obiettivi che si intende
raggiungere.
Il metodo che è stato adottato per la definizione di questo
bilancio è un metodo che ha trovato un consenso al di fuori di
quest'aula con un confronto con i soggetti economici e le categorie
sociali; è un bilancio che tende ad un cambiamento del modo di
essere e di operare della Regione, e su questo sono d'accordo con
Lanivi quando dice che è impossibile fermare un treno in corso, nel
senso che quando si parla di "regione leggera" si indica una
volontà politica e un processo che bisogna realizzare; non possiamo
pensare di modificare dall'oggi al domani una macchina che marcia
su certi regimi.
Allo stesso modo, un appuntamento che abbiamo, non rinviabile, è
quello di puntare ad un deciso decentramento, perché anche questo è
un modo per andare al cambiamento del modo di funzionare di questa
macchina regionale.
Credo anche che questo bilancio contenga dei valori di
riferimento, che sono valori di solidarietà verso le categorie più
deboli, per fare in modo che questa ricerca della solidarietà sia
affiancata all'efficacia e all'efficienza del funzionamento della
pubblica amministrazione.
Se si vogliono perseguire degli obiettivi di cambiamento, va
anche detto che è giusto esprimere posizioni ed opinioni diverse;
ritengo però che ci debba essere un minimo di coesione da parte
delle forze che sono all'interno della maggioranza, credo che il
dibattito che è stato fatto in questa sede abbia dimostrato che
questa coesione c'è, che c'è una Giunta che sta lavorando in modo
positivo e costruttivo; qualcuno prima di me ricordava che questa
Giunta si è trovata in una situazione sicuramente difficile e che
l'ha saputa affrontare in termini positivi.
Il dibattito è importante, è necessario anche il confronto fra
posizioni diverse perché consente di fare dei passi avanti
complessivamente; non servono esercitazioni oratorie fine a sé
stessi, ma da questo punto di vista mi pare che peccati di questo
genere non ne abbiamo commessi, non serve neppure la
confusione.
Abbiamo degli autorevoli esempi in negativo nel Governo
nazionale che non vogliamo seguire, e che sicuramente non seguiremo
con le decisioni che andremo ad assumere.
Con questo dichiaro il mio voto favorevole per quanto riguarda
il bilancio e i documenti che dovremo approvare.
Presidente Ha chiesto la parola il Vicepresidente, Viérin
Marco.
Viérin M. (PpVA) Ha già parlato il Vicecapogruppo per i
Popolari, però mi sento in dovere di chiedere la parola dopo quello
che ho sentito. Il primo spunto mi viene dato dalla posizione di
Bavastro; chiederei all'amico Bavastro, visto che è presente in
questo momento e forse non ha potuto ascoltare la richiesta di
altri interventi che mi hanno preceduto, di chiarire il suo voto
sul bilancio quale significato ha a livello politico, perché oggi
più che il voto sul bilancio - è stato detto anche dalle forze di
maggioranza - assume una valenza politica. Oppure non si capisce se
è un voto politico o è un voto amministrativo. E questa è la prima
grande confusione che regna su questo bilancio.
Toccando i vari interventi, voglio riprendere quanto ha detto
Florio, il quale dice che questo non è un bilancio paragonabile ad
un colpo d'ala verso l'alto, che mancano idee nuove e
significative, però poi si chiede quali sono le idee nuove e
significative che si dovrebbero portare. Dice ancora che non si può
pensare di essere diversi senza prima demolire e ricostruire la
macchina, che per far questo non basta un anno e mezzo di
amministrazione.
Caro Florio, con questa previsione di bilancio andiamo a due
anni e mezzo, e ritengo che in questo periodo alcune di queste cose
diverse si potevano fare. Mi pare strano che Florio abbia toccato
l'aspetto dell'agricoltura, quando ha sentito dal suo movimento
sempre alcuni pareri diversi rispetto al settore agricolo. Ho già
detto qui e in altre sedi, ad esempio in una intervista, quando
l'Assessore Riccarand diceva che per mantenere il territorio era
sufficiente fare un corpo di dipendenti regionali di 2000 persone
per andare a pulire le valli laterali; io dico che questo non è un
modo di agire. Spero che il movimento di Florio abbia cambiato idea
su questo, lo spero perché è un bene per la Valle d'Aosta intera,
cambiare idea su questo aspetto.
Quello che mi ha stupito, ed ecco perché ritengo che questo
grosso dibattito avvenga, caro Bich, più da un punto di vista
politico. Ho partecipato solo ad un dibattito sul bilancio, quello
dello scorso anno, che è stato un dibattito molto piatto; sarà
perché tutti i consiglieri di minoranza erano nuovi, o perché la
maggioranza era ancora molto unita, però sicuramente qualcosa
c'era. Oggi sentendo Florio che dice: "Non abbiamo all'interno di
questa maggioranza le stesse idee, soprattutto rispetto a quelle
dell'UV", devo rilevare che qui c'è un grosso aspetto politico, e
mi aspettavo che anche in questo intervento di oggi Florio toccasse
alcuni problemi, tipo quello delle strade che ho toccato io ieri e
altre cose, su cui il movimento di Florio si è sempre battuto con
una tesi diversa da quella di altre forze politiche.
Passando all'intervento di Bich, lui dice che la discussione sul
bilancio è avvenuta in modo anomalo rispetto al passato, e quindi è
successo qualcosa; parla di un bilancio troppo filosofico e chiude
dicendo che vota il bilancio come fiducia alla Giunta, ma che non
crede in questo bilancio. Questa è un'affermazione pesante. Poi
afferma anche che ormai c'è uno stridore a partire dalle
commissioni e quindi questa maggioranza eterogenea forse ha qualche
problema di tipo diverso.
Mi stupisce l'affermazione di Bich che oggi bisogna essere
mobili; sono d'accordo, però bisogna fare attenzione perché anche
le alluvioni sono mobili, però speriamo sempre che non
avvengano!
Passo all'intervento fatto da Perrin, nel quale ho visto un
grande imbarazzo. Sicuramente lo capisco, soprattutto perché un
uomo di montagna è sempre contro le eterogeneità e le confusioni,
spero che mantenga questa caratteristica, soprattutto quando
andremo ad esaminare il futuro degli enti locali, perché è da lì
che si potrà ricostruire qualcosa di diverso per la Valle
d'Aosta.
Ferraris è un grande attore, quando ci sono queste occasioni sa
sempre districarsi molto bene, però non si può dire che ci vuole un
minimo di coesione, quando questa coesione non c'è. Io dico che non
c'è, o se c'è è proprio al minimo, e se lasciamo proprio il minimo
minimo, rischiamo di voler far partire la macchina nuova sapendo
che se il minimo scende troppo, la macchina si spegne. Questa è la
preoccupazione non solo mia, ma di tutti i Valdostani.
Confermando il voto contrario per i motivi espressi da
Marguerettaz, devo fare un elogio all'Assessore alle finanze,
perché si è notato che uno sforzo è stato fatto in questa
direzione; purtroppo devo constatare che l'Assessore ha dovuto fare
una grossa mediazione per colpa della politica, per cui questo
bilancio è paragonabile ad una partita di scacchi, soprattutto
vista la discussione che è avvenuta oggi. Qui si sta giocando la
mossa dell'arroco, cioè lo spostamento di due pezzi con una mossa
sola, che però è consentita al gioco degli scacchi una volta sola
nella partita. Purtroppo per questa maggioranza, ma per fortuna dei
Valdostani, questa mossa si può giocare una volta sola, e allora
non vorrei che si tirasse fuori dal cilindro anche la mossa dello
stallo, perché in quel caso si potrebbe parlare di morte della
cultura valdostana.
Presidente Ha chiesto la parola il Consigliere Bavastro.
Bavastro (Ind) Mi si chiede un chiarimento e non ho nessuna
difficoltà a darlo.
Ho l'impressione che lo schiacciare il tasto del sì o del no sia
per molti una scelta aprioristica. Ora io non ho, o meglio non ho
più in questo momento delle ragioni aprioristiche, quindi credo di
poter esprimere il mio voto in maniera del tutto serena, e spero
che nessuno mi voglia privare di questa serenità, magari facendo
delle pressioni che ritengo non giuste.
Valutando questo bilancio, ho ritenuto che sicuramente, come
tutte le scelte umane, possa anche essere perfettibile, ma nel suo
complesso sia un bilancio che tende a fini condivisibili e che
faccia delle scelte realistiche.
Alcuni dei rilievi che sono stati fatti dai rappresentanti
dell'opposizione hanno una concretezza, ma in ultima analisi, se
andiamo a vedere alcuni dei motivi salienti di critica, ad esempio:
che non si sia affrontato adeguatamente il problema della finanza
locale, certo non ci sono innovazioni in tema di finanza locale in
questo bilancio, ma penso che non ci possano essere in questo
momento; verrà un momento successivo in cui ci saranno le basi per
ristrutturare il problema della finanza locale.
Al momento stiamo elaborando una riforma complessiva, credo che
anche questo punto vada visto successivamente, per cui oggi non
possiamo che rimanere legati a quelle che sono state le scelte del
passato, visto che il nuovo in materia di enti locali non è ancora
del tutto definito.
In sostanza, credo, come diceva anche Ferraris, che con questo
bilancio si siano fatte le scelte più equilibrate che si possono
fare in questo momento con le risorse a disposizione.
É vero però che il voto sul bilancio ha delle implicazioni
politiche che non sono limitate al puro aspetto amministrativo.
Indubbiamente in questo anno e mezzo di esperienza consiliare, ho
avuto modo di constatare come le mie opinioni non coincidessero
spesso con una certa parte, mentre ho riscontrato spesso delle
coincidenze con altre forze politiche e sento la necessità di fare
anche delle scelte a questo riguardo. Però credo che siano scelte
estremamente importanti, quanto meno anche solo sul piano
personale; desidero poter fare queste scelte dopo una adeguata
riflessione, con molta cautela, per cui prego i colleghi di non
mettermi fretta.
Queste scelte verranno, spero presto, ma sono scelte che per me
ha una grossa importanza, in quanto sento anche una responsabilità
di fronte all'elettorato e di fronte a me stesso. Queste scelte
stanno maturando, un minimo di tempo lo chiedo ancora. Grazie.
Presidente Chiedo scusa, ma non avevo udito bene cosa aveva
detto Chiarello nei miei confronti, quando non so se dissentivo...
purtroppo non ho sentito.
Quello che volevo far presente a questo Consiglio è che avevo
avuto una lettera del Consigliere Bavastro, nella quale comunicava
di non far più parte del Gruppo della Lega Nord e di non aderire ad
altri gruppi consiliari. A tutt'oggi sono fermo a questa lettera di
Bavastro.
Ha chiesto la parola il Consigliere Chiarello.
Chiarello (RC) In merito alla risposta di Bavastro, mi sembra
più che logico quello che ha detto Bavastro; però come opposizione,
dato che Bavastro occupa certe cariche in cui porta anche
l'opinione dell'opposizione, pur non avendo niente in contrario a
che Bavastro si dichiari indipendente e stia maturando la sua
scelta, mi sembra che non possa essere sereno a rappresentare
l'opposizione in questo suo momento di passaggio.
C'è stato Lanièce, che è ancora all'opposizione, che era in una
posizione in cui non si sentiva di portare avanti certe sue
cariche. Questo si chiedeva a Bavastro, volevamo sapere qual è la
sua coerenza.
Presidente Ha chiesto la parola il Consigliere Parisi.
Parisi (VAP) Avevo già espresso ieri il nostro voto favorevole,
però alcuni interventi mi hanno sollecitato ad intervenire
nuovamente. Militando da poco in questo Consiglio, alla fine non si
riesce a capire qual è il ruolo che ognuno di noi deve
svolgere.
Avevo cercato di vedere il bilancio di previsione 1995 nella sua
globalità, quindi andando ad individuare i punti qualificanti e le
risposte che potevano essere date ai cittadini valdostani. Credo
che il protagonismo valga poco, se non si riesce a dare le risposte
che tutti i cittadini si attendono.
Pertanto l'intervento di Bich mi ha stuzzicato, perché vorrei
anche capire se il fatto che uno sta zitto o comunque non va a fare
il protagonista, significhi anche essere in qualche modo
represso.
Non do questo tipo di significato, anche perché per me sarebbe
stato facile in questo bilancio, non essendo in Giunta, andare a
spulciare voce per voce, capitolo per capitolo, e vi assicuro che
dopo tanti anni avrei la capacità di andare ad individuare le
tensioni che in ogni parte del bilancio ci sono. Però ho voluto
evitare questo, anche perché mi sembra che la risposta sia il
controllo e la nostra funzione deve essere quella di controllo
sulla gestione e sulle cose che vengono scritte in ogni
bilancio.
Non ho capito l'intervento di Viérin, e poiché lui ha dato dei
voti a tutti, mi permetterei anche, visto che non si è dato il voto
a se stesso, di attribuire al Consigliere Viérin un voto, che
sicuramente per il taglio dell'intervento che ha fatto è un voto
alto.
Il fatto che ci siano delle divergenze o comunque delle
diversificazioni nei vari interventi che vengono fatti, non
significa che non ci sia la coesione o non ci sia un rapporto
corretto fra le forze; ognuno di noi fa parte della maggioranza
sulla base di un programma che ha sottoscritto, ed è a quel
programma che ognuno di noi si deve richiamare.
Deve verificare solo se il programma che è stato concordato
viene attuato e questo controllo deve essere fatto giorno per
giorno. É questa la funzione che credo ognuno di noi debba
avere.
Sono convinto che la Giunta darà le risposte a tutte quelle
domande che le sono pervenute non solo dai consiglieri di
maggioranza, ma anche da parte dei consiglieri di opposizione.
Quindi riconfermo il mio voto favorevole, ritenendo che questo
bilancio contenga in sé sicuramente tutte quelle indicazioni e
quelle sollecitazioni che serviranno a dare ai cittadini valdostani
le risposte che si attendono da parte nostra.
Presidente Ha chiesto la parola l'Assessore al bilancio e
finanze, Lévêque.
Lévêque (Ass.tec.) Molto brevemente, principalmente per porgere
i ringraziamenti all'assemblea per l'attenzione e il contributo che
è stato dato alla discussione di questo, che è effettivamente
l'atto politico amministrativo più rilevante, che annualmente viene
chiamato a discutere e ad approvare il Consiglio; rilevante per la
portata che ha, pluriennale, rilevante per le energie che
coinvolge, e mi sia consentito in questa breve conclusione anche
spendere, dopo tante pallottole sparate un po' da tutti sulla
burocrazia, una parola positiva nei confronti dell'apparato
regionale, che nell'occasione della predisposizione del bilancio
già ha mostrato segni di cambiamenti quest'anno rispetto all'anno
precedente.
Sapete tutti che c'è un iter che si segue per addivenire a
quelle che sono le proposte di articolazione della spesa
pluriennale, avevamo detto lo scorso anno che avremmo voluto
inaugurare una stagione in cui il controllo di gestione e
l'attribuzione della responsabilità sarebbero decollate.
Come hanno sottolineato alcuni consiglieri, un conto è mettere
in moto dei meccanismi, un conto è raggiungere subito dei
risultati, ma devo dire che la struttura ha seguito le indicazioni
di partire dal considerare il bilancio pluriennale dello scorso
anno come un dato di partenza per l'impostazione del lavoro di
quest'anno, che ha condiviso la necessità di vedere le attribuzioni
ai centri di costo per unità dirigenziale; quindi una serie di
primi passi di cui devo dare conto e che hanno consentito,
probabilmente con una maggiore facilità da parte degli
amministratori, della Giunta, di chi era preposto a questo, di
discutere il documento di bilancio nella sua costituzione sulle
fasi delle scelte politiche e non sugli aspetti di preparazione. E
questo devo dire che è un risultato positivo.
Detto questo, mi sia consentita solo una serie di piccole
precisazioni su una serie di questioni che stamani sono state
sollevate.
Mi dispiace che sia uscito il Consigliere Bich, che apprezzo
sempre quando interviene per la capacità di individuare delle
immagini che sono sempre foriere di stimolo alla discussione. Però
non condivido alcune delle considerazioni che lui ha fatto, di
carattere generale, che pennellano in qualche modo la proposta di
bilancio nel modo più diverso da quelle che sono la volontà e la
sostanza della proposta. Se di illuminismo, quindi di approccio
razionale, si può parlare, ritengo lo si possa fare per quanto
attiene al metodo, ma per quanto attiene ai contenuti mi sentirei
di precisare che non di illuminismo si può parlare, ma semmai di
neo-umanesimo, in cui l'uomo non viene inteso solo per quelli che
sono i propri aspetti razionali o utilitaristici, ma per tutto
l'insieme di interessi che il cittadino di questa comunità deve
poter soddisfare e che è nostro primario compito come
amministratori pubblici, a prescindere dalle appartenenze, cercare
di rendere il più soddisfattibile possibile.
Credo che il vero compito di un'amministrazione sia quello di
avvicinarsi, seguendo i criteri della qualità globale, a fornire ai
propri cittadini le soluzioni che si avvicinano in misura massima
ai bisogni che essi hanno. E i bisogni che l'uomo ha, non sono solo
bisogni di tipo materiale, ma sono bisogni anche in campo
culturale, nel campo del tempo libero, nel campo degli affetti, per
così dire - volendo utilizzare un'immagine che forse è forte per
questa sede e fortissima per il bilancio - una buona
amministrazione dovrebbe cercare di tendere a progettare la
felicità dei propri amministrati. In questo senso - vedo che è
rientrato Bich - condivido, Edoardo, l'ipotesi di etichettatura per
quanto attiene al metodo, non la condivido invece riguardo ai
contenuti che vorremmo perseguire.
Evidentemente, se questo impegno è quello che ci prefiggiamo, è
un impegno indicativo di lungo periodo e che potrà essere
confrontato con i risultati che saranno, gradualmente e sui diversi
temi, ottenuti da quest'Amministrazione. Credo che però vada posto
con molta chiarezza il rifiuto a qualsiasi ipotesi di logica che
veda in questa proposta di bilancio, seppur foriera di
miglioramenti e piena al limite anche di contraddizioni, una sorta
di ripartizione per aree politiche di interventi, di spartizione di
aree di interessi, funzionale alle vocazioni e alle forze politiche
che stanno in questo Consiglio e in questa maggioranza.
É un'impostazione a cui io personalmente non mi sarei prestato
in nessun caso ed è un'impostazione che non solo su un importante
documento di programmazione come il bilancio, ma su tutte le scelte
politico-amministrative che questa Giunta e questo Consiglio sono
chiamati a svolgere, è stata rifiutata fin dalle dichiarazioni
programmatiche del Presidente.
In questo senso va letta la non presentazione a questo Consiglio
di quella che tradizionalmente era considerata la "ripartizione per
orticelli" del bilancio regionale, la presentazione per assessorati
del bilancio regionale. Quello che ci interessa è come è stato
impostato il programma sulle linee di intervento che stanno a
cuore, con i limiti di analisi e di proposta che possono esservi
contenuti; lo strumento ripartito per assessorati e per unità
dirigenziali sarà fornito a tutti, dopo che questo Consiglio ha
approvato le linee di intervento, come strumento di controllo della
gestione. Principalmente alle unità dirigenziali, ai dirigenti,
agli assessori, e sicuramente a tutti i consiglieri.
Nel concludere queste brevi considerazioni, ringrazio ancora per
gli stimoli e i contributi che sono venuti dalla discussione, di
cui ho preso buona nota, e che costituiranno un momento di verifica
e confronto non solo nel corso dell'anno, ma se saremo qui ad
operare, nel corso del triennio di cui abbiamo discusso.
Presidente Ha chiesto la parola il Presidente della Giunta,
Viérin Dino.
Viérin D. (UV) Je veux moi aussi, tout d'abord, remercier tous
ceux qui sont intervenus au cours de ces deux journées, de débat
concernant le budget pour l'année prochaine et pour le triennat
1995/97. Ils ont contribué à exprimer un jugement politique sur ce
document, ils ont contribué à approfondir les différentes
interventions qui sont prévues, et ainsi à élever le ton de la
discussion du débat politique au sein de cette Assemblée.
Quelqu'un a vu dans le rapport qui a été présenté par
l'assesseur Lévêque au nom du Gouvernement - placé sous le signe
d'une certaine méthode de travail, d'une collégialité de choix et
d'action qui caractérise ce Gouvernement - un manque d'expression
au sens lyrique; on a reproché, tout en sachant que l'on voit ce
que l'on veut bien voir, un manque de lyrisme qui nous rappelle les
premiers temps de notre histoire, en demandant ou en sollicitant
une attention majeure pour ce qui est des nouveautés, pour ce qui
est notamment des vols d'oiseaux. Là je dois dire que, pour ma
part, il y a une certaine prudence, qui est liée aussi à une
mémoire historique d'examen et de débat des budgets au sein de
cette Assemblée.
Or, s'il est vrai que je peux comprendre qu'il y ait une
certaine continuité d'esprit idéal pour vouloir solliciter ces
envols, force m'est de constater que la dernière fois qu'on a
proposé au sein de cette Assemblée ces envols, ces mêmes envols
n'ont pas atterris dans les prairies de l'Eden - politique
évidemment - mais ils ont eu une autre issue, tragique, pour cette
Assemblée, pour les institutions et pour les retombées que ces
envols lyriques ont eues sur toute la communauté valdôtaine. Et
donc avec plus de réalisme, en tendant - et là j'accepte volontiers
cette remarque - peut-être plus à la continuité avec la nature ou
l'esprit de cette communauté valdôtaine qui n'a pas l'habitude de
se mettre en évidence à tort, - peut-être - qui n'arrive encore pas
à utiliser tous les moyens modernes pour apparaître, qui a encore
gardé une certaine façon de concevoir la vie et les rapports
politiques, moins liés aux médias, moins liés à l'intervention des
sujets externes, par exemple la Magistrature, souvent sollicités
pour résoudre ou définir des thèmes et des rapports politiques; je
disais, en fonction de cette nature, de cette attitude, nous avons
présenté un budget qui garde des points de repère précis. Et je
voudrais les mettre en évidence à la fin de ce débat, parce qu'on
ne peut pas parler de budget sans faire référence au programme de
législature.
Evidemment on ne peut toutes les fois ici rappeler ou renouveler
un programme de législature, qui a été examiné et discuté et qui
représente la base de la coalition actuelle du gouvernement. Il
s'est agi d'une analyse et d'un examen sérieux, il s'est agi d'une
adhésion à ces lignes de réforme et le fait de présenter chaque
année le budget nous permet de vérifier si ce programme est en
train d'être appliqué, s'il y a encore sur le plan politique le
consensus nécessaire, la volonté de le réaliser.
Donc ce budget s'insère dans cette logique, il représente même
un élément central de l'application de ce programme, parce que nous
avons soutenu, et je pense que l'expérience du Gouvernement
Berlusconi nous le prouve suffisamment, que si l'on veut
effectivement gouverner, l'on doit définir un certain programme, il
faut avoir par la suite le consensus nécessaire pour le réaliser,
mais également les temps nécessaires pour l'appliquer. On ne peut
simplement avec un coup de baguette magique dire: oui. Nous avons
défini certaines options, l'important c'est de les définir avec
réalisme, je reviens à cette signification, et par la suite il faut
avancer graduellement pour modifier et - surtout sur les aspects
les plus importants qui sont représentés par les réformes
nécessaires - il faut avoir du temps pour modifier des attitudes et
des processus.
Un bilan néanmoins qui présente déjà des résultats importants,
parce que dans cette logique de vérification d'un certain parcours
que nous avons choisi de faire ensemble, il est aussi nécessaire de
dresser un premier bilan de ce parcours; nous avons obtenu certains
résultats et le rapport présenté par l'assesseur fait état des
résultats importants qui ont été obtenus au cours de l'année 1994.
Permettez-moi de souligner deux aspects de ces résultats; je veux
le faire sans citer des réalisations, qui sont néanmoins
importantes, mais me rapporter à des éléments qui ont une valeur
d'ordre général.
Le premier, le rapport avec l'Etat, est un élément important:
avoir ramené le rapport avec l'Etat sur un pied d'égalité et nous
assurant, et pour ce qui est des disponibilités financières et des
compétences, d'un cadre de références certaines. C'était la
condition préalable pour pouvoir bâtir n'importe quel programme et
surtout pour pouvoir disposer d'une certitude quant aux moyens
nécessaires pour le réaliser.
Il s'agit d'un élément important, qui nous permet aussi de
vérifier le degré de mise en application d'un corollaire de ces
rapports, parce que si nous voulons que ces rapports se
maintiennent sur un pied d'égalité, nous devons aussi faire de
façon que l'autonomie de notre Région soit totale, et sur le plan
politique - et nous voulons là être présents dans ce débat
politique sur le futur de l'Etat italien, sur le changement sur le
plan institutionnel, pour proposer notre idée à cet égard - et sur
le plan financier; là encore le parcours nous le connaissons, nous
sommes en train de le réaliser et il y a déjà, par rapport aux
années précédentes, des modifications significatives qui vont dans
cette direction.
Comme il est nécessaire de souligner aussi une cohésion majeure,
et là c'est une donnée positive à notre avis, qui concerne
l'Assemblée tout entière, quant au jugement que l'on donne sur le
budget de l'Administration régionale. Tout d'abord, nous avons
encore et toujours la nécessité de démontrer qu'une partie de
ressources financières sont utilisées pour des compétences, pour
faire face à des nécessités qui, dans d'autres régions, sont du
ressort de l'Etat: le fait que plus de la moitié des dépenses de
fonctionnement, environ 520 milliards de lires, sont à mettre en
rapport avec des dépenses qui, dans d'autres régions, sont du
ressort du budget de l'Etat, est une donnée importante qui démontre
que l'on ne peut se borner à des analyses d'ordre quantitatif ou
statistique pour exprimer un jugement sur le budget de la Région
autonome de la Vallée d'Aoste.
Cette constatation nous permet de ramener le débat à sa
véritable signification, à savoir que nous discutons de
l'utilisation de ces moyens financiers et de ces ressources, sans
mettre toujours en première ligne d'autres éléments qui ont eu et
qui peuvent avoir encore des retombées négatives sur le pouvoir
contractuel et surtout sur l'institution Région autonome du Val
d'Aoste.
Le bilan se rapporte au programme de législature et nous
continuons à suivre ce fil. Nous l'avons dit au moment de la
présentation du budget l'année dernière, nous le reconfirmons
aujourd'hui, mais nous faisons un pas en avant dans cette
direction. Il y avait les urgences, on devait nécessairement faire
face à certaines situations, et ces urgences nous ont donc imposé
certains choix, sur la base également du principe qu'il est
important "primum vivere deinde philosophare". Mais nous pouvons
constater que cette phase des urgences est une phase en voie de
définition et nous pouvons donc affronter maintenant la deuxième
phase qui est celle des réformes; des réformes qui sont nécessaires
et qui sont déjà dans une phase de définition. Nous avons déjà
dépassé le moment d'acceptation de la nécessité de ces réformes,
toujours dans le rapport vous pouvez voir les choses qui sont déjà
en train d'être définies et qui, au cours de l'année 1995, pourront
être soumises à l'attention de cette Assemblée: la réforme des
collectivités locales et des finances, la réforme sur les ouvrages
de l'administration publique, la réforme de l'organisation de
l'Administration régionale, la réforme des interventions de
l'Administration régionale dans les secteurs économiques, dans les
différents secteurs du social, tel le problème de la maison, les
réformes aussi dans les autres secteurs, qui nous permettront de
concrétiser cette volonté de changement réel, qui est à la base du
programme de ce Gouvernement.
Nous voulons donc continuer dans cette perspective, nous voulons
le faire tout en gardant cette identité d'une communauté, qui est
confrontée à des défis sur le plan italien et européen, une
communauté et une action de gouvernement que nous devons examiner
avec ou en tenant compte de toutes les conditions qui caractérisent
aujourd'hui la vie politique, la vie sociale et la vie économique.
Le contexte de référence est un élément important, qui nous permet
aussi sur le plan des jugements et sur le plan des appréciations de
faire des confrontations et de voir donc de quelle façon nous
savons ici donner des réponses à des problèmes qui ont un impact
d'ordre général et qui peuvent donc encore une fois mettre en
valeur cette autonomie, dont nous disposons et qui doit nous
orienter dans la définition des choix et dans la réalisation des
objectifs.
Encore une considération sur cette volonté, avec la mise en
évidence d'une méthode d'action politique et administrative, qui
doit être soulignée au moment de la présentation du budget; c'est
une volonté que nous réaffirmons, la volonté de faire du budget un
véritable instrument de politique d'action administrative, en
tenant compte qu'avec le budget nous établissons des priorités
quant aux interventions que nous estimons nécessaires et nous
affectons également les crédits nécessaires pour les réaliser, mais
il est important de respecter ce principe, parce que le non respect
de ce principe nous a déjà créé des problèmes et des difficultés
que nous avons définis d'une manière générale les urgences: 60
milliards de lires au cours de 1994 ont dû être affectés pour
régler des questions qui n'avaient pas été décidées en fonction des
critères à respecter et qui ont donc provoqué des dégâts même sur
le plan des rapports entre l'Administration régionale et les
citoyens.
Le fait de reconduire ce principe à une méthode d'action
politique nous permettra donc de résoudre aussi l'un des aspects
qui sont aujourd'hui à notre attention: réduire le temps de réponse
de l'Administration avec le respect de ce principe de la compétence
budgétaire, intervenir directement sans faire attendre et surtout
nous donner du point de vue de la rigueur un critère, parce que
tant qu'il y a des disponibilités financières l'on peut évidemment
discuter et accepter des requêtes, quand ces limites sont dépassées
il faut ou remoduler les choix qui ont été faits auparavant, ou
sinon on est dans l'obligation d'exprimer des avis négatifs.
Il faut donc avec plus de réalisme affronter les différents
projets, donner un avis sur les investissements ou sur les actions
qui nous ont proposées.
Enfin sur les choix, les choix tels qu'ils ont été définis et
qui vont dans la direction de moderniser le secteur public au Val
d'Aoste, le faire pour l'Administration régionale, le faire pour
les collectivités locales, parce que nous sommes convaincus que
c'est l'élément de référence qui peut donner un sens concret aux
autres choix qualifiés, que nous avons défini dans la direction de
l'amélioration de la qualité de la vie de cette communauté et dans
la mise à disposition de tous les éléments qui peuvent permettre un
essor possible de son économie, tout en tenant compte des exigences
liées aux secteurs de la formation, de la sécurité et de la
promotion sociale, et de l'emploi.
De grandes options politiques qui sont à la base de ce budget et
des choix y afférents, choix qu'on avait - en reprenant le
programme de législature - synthétisés dans cette option: plus
d'autonomie davantage d'autonomie; choix qui vont dans la direction
de mettre en valeur l'autonomie de la Région autonome du Val
d'Aoste, l'autonomie de la communauté valdôtaine, en ayant comme
point de mire non seulement le contexte de l'Etat italien actuel,
mais l'Europe, pour faire de sorte que cette communauté puisse
soutenir ces défis et ces transformations.
En terminant, sur ces considérations et sur la base du rapport
qui a été présenté, nous pouvons dire que nous savons le chemin qui
nous attend, il est néanmoins nécessaire de disposer des éléments
politiques et des conditions nécessaires pour réaliser - en
parcourant ce chemin - un programme qui, étant un programme de
législature, pourra trouver son accomplissement à la fin de cette
même législature.
Presidente Pongo in votazione il progetto di legge n. 109.
Presenti: 34
Votanti: 34
Favorevoli: 28
Contrari: 6
Il Consiglio approva
