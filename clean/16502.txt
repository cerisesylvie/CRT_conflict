Classificazione
AGRICOLTURA


Resoconto integrale del dibattito dell'aula
Oggetto del Consiglio n. 2902 del 17 dicembre 1997 - Resoconto
SEDUTA ANTIMERIDIANA DEL 17 DICEMBRE 1997
OGGETTO N. 2902/X Determinazione del premio annuo da
corrispondere ai conduttori di aziende agro-silvo-pastorali - anno
1997, in applicazione dell'articolo 15 della legge regionale 6
luglio 1984, n. 30.
Deliberazione Il Consiglio
Richiamato il titolo III "Conservazione dell'ambiente
agricolo-montano" della legge regionale 6 luglio 1984, n. 30
recante "Interventi regionali in materia di agricoltura" e
successive modificazioni;
Richiamato il punto 1 dell'articolo 15 della legge sopracitata
che assegna al Consiglio regionale il compito di fissare
annualmente, con proprio provvedimento, il premio unitario annuo da
corrispondere ai conduttori di aziende agro-silvo-pastorali;
Richiamato altresì il punto 2 che stabilisce che "l'importo
unitario annuo non può superare quello massimo fissato dalla
Comunità Economica Europea e della normativa statale in materia di
Indennità Compensativa";
Richiamata la deliberazione del Consiglio regionale n. 2782/X
del 7 ottobre 1997 recante "Adeguamento degli importi
dell'indennità compensativa previsti dalle disposizioni applicative
allegati alla legge regionale 18 agosto 1986, n. 49 e successive
modificazioni ed integrazioni, recanti norme per l'applicazione in
Valle d'Aosta del regolamento CEE 797/85, relativo al miglioramento
dell'efficienza delle strutture agrarie" con la quale è stato
aumentato il premio da 120 a 150 ECU per UBA o per ettaro;
Atteso che il tasso di conversione agricolo a decorrere dal 1°
gennaio 1997 è fissato in 1 ECU = £. 1.973,93 e che pertanto il
premio relativo all'indennità compensativa ammonta a £. 296.000 per
unità di superficie o UBA;
Ritenuto pertanto opportuno rideterminare anche il premio annuo
da corrispondere ai conduttori di aziende agro-silvo-pastorali,
tenendo conto delle variazioni sopracitate;
Visto l'obiettivo n. 141101 "Gestione per lo sviluppo e
l'assistenza alle imprese agricole e agrituristiche";
Richiamate le deliberazioni della Giunta regionale n. 6162 in
data 30 dicembre 1996, n. 317 in data 3 febbraio 1997 e n. 2436 in
data 7 luglio 1997 concernenti il bilancio di gestione della
Regione per l'anno 1997 e per il triennio 1997 - 1999, nonché la
circolare applicativa n. 7 del 6 febbraio 1997 (Prot. n.
320/SGT);
Visto il parere favorevole rilasciato dal Direttore della
Direzione Regolamenti comunitari e Sviluppo zootecnico
dell'Assessorato dell'Agricoltura e Risorse Naturali, in vacanza
del posto di capo del Servizio Interventi comunitari e affari
generali, ai sensi dell'articolo 72 della Legge regionale n. 3/1956
e successive modificazioni, e del combinato disposto degli articoli
13 - comma 1 - lett. e) e 59 - comma 2 della Legge regionale n.
45/1995, sulla presente deliberazione;
Delibera
1) di stabilire l'importo del premio annuo da corrispondere, per
l'annata agraria 1997, ai conduttori di aziende
agro-silvo-pastorali, per un massimo di 3 Ha di SAU, secondo quanto
riportato nella tabella seguente:
Tipo di coltura
Importo premio annuo per ettaro - anno 1997
Prato irriguo, Prato asciutto, Prato artificiale, Prato
arborato, Vigneto, Frutteto, Cereali, Colture intensive diverse,
Castagneto e Noceto
Lire 280.000
Pascolo fertile per gli agricoltori che mantengono bovini,
equini o ovicaprini
Lire 70.000
Pascolo magro per gli agricoltori che mantengono bovini, equini
o ovicaprini
Lire 46.000
Frumento
Lire --------
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta,
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente Qualcuno chiede la parola? Pongo in votazione la
delibera in oggetto:
Presenti, votanti e favorevoli: 27
Il Consiglio approva all'unanimità
