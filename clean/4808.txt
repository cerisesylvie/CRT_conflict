Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 506 del 6 ottobre 1982 - Resoconto
OGGETTO N. 506/VII - RINVIO ESAME DEL DISEGNO DI LEGGE N.
381, CONCERNENTE: "INTERVENTI A FAVORE DELL'AGRITURISMO."
PRESIDENTE:
Si tratta del disegno di legge n. 381,
presentato dalla Giunta regionale in data 8 giugno 1982.
La parola al Consigliere Martin; ne ha facoltà.
MARTIN - (UVP):
Solo per chiedere, ancora una volta, il
rinvio di questo provvedimento, in quanto la Commissione non è
riuscita ancora ad esprimere un parere, che probabilmente esprimerà
nel corso della prossima settimana.
Ritengo pertanto che il provvedimento potrà andare in
discussione nella prossima seduta del consiglio regionale.
PRESIDENTE:
Ci sono obiezioni? Si considerano pertanto
nulli i documenti che sono stati distribuiti come base di
un'eventuale discussione. Per agevolare il Consiglio, ritengo di
poter fare l'iscrizione nella seduta della seconda quindicina di
ottobre, il 28 e il 29 di ottobre secondo il calendario preposto
dalla Conferenza dei Capigruppo, naturalmente se non ci sono
maggiori argomenti che prevedono una riconferma.
Se la Commissione esprime il parere ed unifica gli emendamenti,
saranno trasmessi ai Consiglieri con gli allegati, perché possano
prenderne visione prima della discussione.
Siete tutti d'accordo? Non ci sono obiezioni? Questo argomento
sarà quindi iscritto all'ordine del giorno nella seduta che avrà
luogo nella seconda quindicina di ottobre.
Colleghi Consiglieri, debbo comunicarvi che la I Commissione
Affari Generali si è riunita in modo breve ed informale ed ha
stabilito - lo possiamo dire ufficialmente in quanto ho ricevuto
l'incarico di farlo dal Presidente della I Commissione - che si
riunirà sabato mattina alle ore 9,30. La ragione di questa
convocazione straordinaria ed urgente della I Commissione è
strettamente legata alle leggi che sono state presentate e che sono
urgenti.
Il Consiglio sarà quindi convocato, in seduta straordinaria, per
martedì 12 alle ore 16,00, su richiesta telegrafica del Presidente
della Giunta. Quindi martedì 12, probabilmente, se la Commissione
esprimerà i pareri sulle leggi finanziarie considerate
urgentissime, il Consiglio sarà convocato e faremo in modo che gli
allegati ed i documenti possano pervenire entro sabato, in modo che
ci siano almeno 48 ore piene per l'esame di questi
provvedimenti.
