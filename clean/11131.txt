Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2144 del 8 maggio 1991 - Resoconto
OGGETTO N. 2144/IX - Approvazione di perizia suppletiva e di
nuovi prezzi per i lavori di costruzione dell'impianto di
irrigazione a pioggia computerizzato nel comprensorio di Moin e
Lavanche e condotta adduttrice da Moin a Marsan del Comune di Nus -
Approvazione ed impegno di spesa.
Presidente:
Do lettura della proposta di deliberazione
iscritta al punto 28 dell'ordine del giorno.
IL CONSIGLIO
- visto il parere della III Commissione consiliare
permanente;
delibera
1) di approvare la perizia suppletiva, redatta dal Direttore dei
lavori in data 15 febbraio 1991, relativa all'esecuzione di nuovi e
maggiori lavori occorrenti per il completamento dei lavori di
costruzione dell'impianto di irrigazione a pioggia computerizzato
nel comprensorio di Moin e Lavanche e condotta adduttrice da Moin a
Marsan del Comune di Nus, per un importo di spesa previsto in lire
151.295.000= al netto del ribasso d'asta;
2) di affidare l'esecuzione dei lavori di cui sopra all'impresa
Follioley SpA di Issogne alle condizioni e prezzi già praticati per
l'esecuzione dei lavori principali per un importo di spesa di lire
151.295.000= al netto del ribasso d'asta del 23,87per cento;
3) di approvare ed impegnare la suddetta spesa di lire
180.041.050= (IVA compresa) con imputazione al capitolo 41760
("Spese per opere di miglioramento fondiario") del bilancio di
previsione della Regione per l'anno 1991 che presenta la necessaria
disponibilità;
4) di stabilire per l'esecuzione dei lavori di cui sopra, un
aumento di tempo utile di sessanta giorni consecutivi;
5) di stabilire che le modalità di liquidazione siano le stesse
dell'appalto principale;
6) di approvare i sottoelencati nuovi prezzi unitari, in base ai
quali, sotto deduzione del pattuito ribasso d'asta del 23,87per
cento, saranno pagate le opere non previste nell'elenco prezzi dei
lavori di cui all'oggetto:
Elenco prezzi
(...omissis...)
Presidente:
Se nessuno chiede la parola, pongo in
votazione la proposta di deliberazione testé letta.
Esito della votazione:
Presenti, votanti e favorevoli: 33
Il Consiglio approva all'unanimità
***
