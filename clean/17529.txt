Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 73 del 5 ottobre 1988 - Resoconto
OGGETTO N. 73/IX - DISEGNO DI LEGGE CONCERNENTE:
"APPROVAZIONE DEL RENDICONTO GENERALE DELLA REGIONE PER L'ESERCIZIO
FINANZIARIO 1987".
PRESIDENTE:
Per i successivi tre punti all'ordine del
giorno, 12-ter, 12-quater e 12-quinquies, si ritiene fondata la
necessità di unificare i punti nella discussione generale.
Ha chiesto di parlare l'Assessore alle Finanze Voyat, ne ha
facoltà.
VOYAT (U.V.):
Con un leggero ritardo rispetto a quanto
previsto dalla legge regionale di contabilità della nostra Regione,
ritardo dovuto allo scioglimento del Consiglio regionale e alle
elezioni del mese di giugno, viene presentato il conto consuntivo
per l'anno 1989, nel quale si ravvisano interessanti aspetti in
ordine all'organizzazione dei flussi di spesa della Regione. Si
nota innanzitutto un forte contenimento dell'avanzo di
amministrazione registrato peraltro negli anni scorsi, per cui
l'avanzo di amministrazione dell'anno 1987 da utilizzare nell'anno
1988 è di £. 896.776.172.
A titolo informativo si ricorda che l'avanzo puro degli anni
1985-86 era di 102.738 milioni circa per il 1985, 40.761 milioni
per il 1986. Questo era dovuto al fatto della riscossione di quote
arretrate dovute al riparto fiscale.
Il fenomeno di cui sopra è da ricondurre senza dubbio ad una
migliore organizzazione dei settori di spesa, nonché alle procedure
che nel corso della passata legislatura sono state instaurate a
fronte di particolari settori di intervento.
Sul fronte delle entrate si evidenzia, per quanto riguarda le
entrate derivanti da tributi della Regione, un discreto incremento
delle quote dei proventi della Casa da Gioco di Saint-Vincent
nonché delle quote di ripartizione dei tributi erariali previsti
dalla legge di riparto fiscale.
L'incremento complessivo per queste due ammonta circa all'8,51%
delle previsioni iniziali, per cui si dimostra errata la
considerazione svolta da alcune forze politiche del Consiglio, in
ordine alla sottostima oppure alla sottoquotazione delle entrate
medesime previste in bilancio 1987.
Altro discorso va invece formulato per le entrate dei fondi
statali di settore che denunciano un incremento del 48,90% rispetto
alle previsioni iniziali. Il fenomeno trova giustificazione nel
fatto che dette entrate non vengono previste (o previste in minima
parte) al momento della redazione del bilancio di previsione, in
quanto non sono certi i provvedimenti che comportano l'assegnazione
dei fondi di spesa alla Regione Valle d'Aosta.
Ultimo fatto saliente in ordine alle entrate ritengo sia la
mancata contrazione di mutui per complessivi 126 miliardi. Si
tratta di un fenomeno ripetuto nella contabilità regionale, reso
possibile da ritmi piuttosto lenti di erogazione della spesa, per
cui il lasso di tempo intercorrente fra la procedura di
autorizzazione (cioè l'impegno) e quello di erogazione effettiva
della spesa è un tempo tecnico sufficiente a rinviare all'esercizio
successivo la necessità di cassa tramite mutui.
Per quanto attiene invece al settore della spesa, si evidenzia
una forte dinamica fra le previsioni iniziali e quelle effettive. i
prospetti allegati alla relazione danno dimostrazione degli
spostamenti che si registrano fra i vari settori di intervento
regionale nel corso dell'esercizio; questo lo vediamo a pag. 15. La
giustificazione di tali movimenti è da ricondurre al completarsi
delle fasi di autorizzazione della spesa con prelievi dai fondi
globali a fronte di specifiche autorizzazioni legislative che sono
approvate durante l'anno.
La relazione allegata al disegno di legge dà ampia dimostrazione
di quanto sopra, per cui tralascio di elencare le leggi più
salienti approvate nel corso del 1987, quelle che troviamo a pag.
17 della relazione. Ritengo comunque opportuno porre l'attenzione
del Consiglio su fatti favorevoli che si registrano all'esame del
conto consuntivo per quanto attiene la spesa, quali ad esempio la
capacità di impegno delle risorse stanziate a bilancio.
Il conto, infatti, dimostra che i vari settori di intervento
regionale hanno impegnato tutte le risorse loro assegnate con una
economia di circa il 2-3%. Ciò significa che i programmi di spesa
approvati dal Consiglio regionale hanno trovato nella fase di
autorizzazione una pronta attuazione, tale quindi da dimostrare la
validità dei programmi predisposti dalla maggioranza del
Consiglio.
A tale fatto positivo corrisponde però un fatto negativo
riconducibile alla capacità di erogazione della spesa regionale. Il
consuntivo dimostra, al di là di ogni polemica, che l'impegno si
realizza in pagamenti per il 71%. Ciò significa che la quota
eccedente (il 29%) produce massa residuale passiva a carico
dell'esercizio successivo. Quanto sopra consente, da un lato, la
mancata contrazione di mutui passivi, di cui abbiamo parlato prima,
ma d'altro lato, l'eccessiva lentezza dei flussi di spesa può
comportare in un tempo abbastanza lungo un impoverimento delle
risorse regionali dovute, se non altro, al tasso di inflazione tra
un esercizio e l'altro.
Tale fenomeno è stato oggetto di discussione già negli anni
precedenti e rappresenta a mio giudizio un fatto importante sul
quale basare l'attività del governo regionale nella corrente
legislatura.
Al miglioramento della capacità di intervento deve corrispondere
una migliore efficienza dell'apparato burocratico della Regione;
vanno perciò riviste alcune procedure di erogazione della spesa
proprio alla luce dei fenomeni evidenziati e in particolare nei
settori di intervento, dove si riscontra con maggiore ripetitività
la formazione di residui passivi. Infatti, si nota che
l'assorbimento dei residui passivi è ancora più lento rispetto ai
fondi di competenza. Se il 71% delle risorse di competenza viene
pagata nell'esercizio, i residui passivi, cioè il 29%, si spendono
nell'anno successivo solo per il 62% del loro ammontare, per cui
l'ulteriore 33% viene trasferito ancora all'anno successivo.
La considerazione finale a tale discorso è quindi una sola: è
opportuna una revisione dei processi di formazione della spesa,
onde evitare l'impegno di somme eccedenti a quelle che le varie
strutture dimostrano di saper effettivamente spendere.
Per quanto riguarda l'assestamento. l'allegata legge di
assestamento del bilancio provvede a rendere compatibile il
bilancio dell'esercizio 1988 ai risultati dell'esercizio 1987.
Rispetto all'anno precedente si è dato un taglio al disegno di
legge in esame, cioè non si sono effettuate variazioni di bilancio
che potessero in qualche modo confondere il concetto di legge di
assestamento del bilancio; pertanto l'unico fatto saliente del
provvedimento è la contrazione di un mutuo di 14.500 milioni, che
si rende necessario per consentire il pareggio del bilancio per
l'esercizio 1988. Infatti, in disegni di legge separati si
provvederà ad approvare variazioni di bilancio.
Si ricorda che in sede di bilancio di previsione era stato
quotato un avanzo di amministrazione di circa 15 miliardi e per
compensare il minor avanzo realmente conseguito nell'esercizio
1987, avanzo puro di 896.700 milioni, è necessario accendere il
mutuo sopra indicato.
La relazione al disegno di legge dimostra che la capacità di
indebitamento della Regione ammonta a 447 miliardi, pertanto più
che sufficiente a rendere compatibile il mutuo in esame.
Invece il primo provvedimento di variazione al bilancio
presentato si propone un primo provvedimento di variazione al
bilancio per 42.800 milioni. La caratteristica del provvedimento
legislativo è che è finanziato solo con 2.690 milioni con maggiori
entrate, quelle previste nei capp. 9600-9900, mentre la differenza
di 40.158 milioni è costituita da storni di fondi dai vari settori
di bilancio. Si tratta perciò di un provvedimento inteso a
rimodulare la necessità di spesa alle effettive occorrenze
riscontrate nel corso dell'anno sulla base del piano approvato in
sede di bilancio per l'esercizio 1988.
La Giunta regionale ha ritenuto opportuno Limitare, per ora, la
portata del provvedimento in esame per una serie di ragioni, la
principale delle quali trova motivazione nel non aumentare i
residui passivi. E' infatti facile che nuove risorse attribuite al
mese di ottobre, con un provvedimento di variazione che sarà
esecutivo al mese di novembre 1988, non consentiranno l'esaurirsi
delle fasi di spesa creando alla chiusura del conto '88 nuovi
residui.
Ci è sembrato, quindi, per il momento più Logico adottare la
soluzione di un provvedimento inteso a riequilibrare, nell'ambito
di ciascun Assessorato, le varie disponibilità sui capitoli di
competenza.
Si dà atto che alle ore 12,35 assume la Presidenza il
Vicepresidente Beneforti.
PRESIDENTE:
Ha chiesto di parlare il Consigliere
Riccarand, ne ha facoltà.
RICCARAND (N.S.):
Credo che la discussione su questi dati
verrà ripresa sia in sede di discussione del bilancio di previsione
per l'89, sia oggi pomeriggio in sede di discussione della vicenda
della legge finanziaria e dei suoi risvolti per la Valle
d'Aosta.
Volevo solo richiamare alcuni dati che sono presenti in questo
conto consuntivo per l'89, dati che da una parte confermano alcune
tendenze che avevamo già messo in luce negli anni passati, e
d'altra parte fanno emergere alcuni elementi di novità nella
dinamica delle entrate e delle spese dell'Amministrazione
regionale.
Per quanto riguarda le conferme, sicuramente anche il conto
consuntivo del 1987 conferma l'entità notevole del bilancio della
Regione Valle d'Aosta; le entrate di competenza raggiungono i 1241
miliardi, quindi oltre dieci milioni per ogni abitante, cifra che
pone la Regione Valle d'Aosta sicuramente al più alto livello, fra
tutte le Regioni a statuto ordinario e a statuto speciale, come
entità di risorse gestite dal bilancio dell'Amministrazione
regionale. Questo non è un dato nuovo, ma si è venuto determinando,
a partire dagli anni '82-83, con l'entrata a pieno regime
dell'ordinamento finanziario del 1981, ma che viene sostanzialmente
confermato da questi dati.
L'altro dato, che viene confermato dal rendiconto 1987 - anche
questo lo avevamo già sottolineato in precedenti occasioni -
riguarda il carattere anomalo delle principali entrate del bilancio
della Regione. Cioè, noi abbiamo un bilancio molto grosso che però
si regge su dei pilastri estremamente fragili, perché dei circa 800
miliardi realmente spendibili della Regione, che entrano realmente
nelle casse della Regione, la metà circa (cioè 400 miliardi) sono
attribuibili a due cespiti che sono del tutto anomali: l'IVA da
importazione (oltre 300 miliardi) e le entrate del Casinò di
Saint-Vincent (90 miliardi). Quindi, sono circa 400 miliardi di due
entrate che non hanno le loro radici nel lavoro, nella produzione,
nella ricchezza dei valdostani, ma hanno un carattere di risorse
esterne che, come avevamo già sottolineato in passato, non hanno
nulla a che vedere con una prospettiva di società che si basi sulle
risorse che realmente appartengono alla comunità e che vengono
prodotte attraverso il lavoro, attraverso la trasformazione,
attraverso la produzione in loco. Si tratta di un bilancio
estremamente cospicuo, però con dei pilastri estremamente
fragili.
Risparmio le riflessioni politiche che su questi dati si possono
fare, che già avevamo individuato in passato e che risultano
confermate con chiarezza in questo conto consuntivo del 1987.
I dati nuovi che ci sono nel conto consuntivo, e qui l'analisi
potrebbe essere più approfondita se avessimo dei dati disaggregati
sulle entrate del bilancio della Regione (dati che abbiamo
richiesto, ma che i tempi rapidi di discussione non ci impediscono
di esaminare), riguardano una certa stabilizzazione delle entrate e
delle spese del bilancio regionale. Se ripercorriamo l'evoluzione
delle entrate regionali a partire dal 1981 (anno precedente
all'entrata in vigore dell'ordinamento finanziario che è della fine
del 1981) per venire ad oggi, vediamo che c'è stata una crescita
impetuosa fra il 1981 e il 1982 (il 1982 era il primo anno di nuovo
ordinamento finanziario), in cui siamo passati dai 168 del
consuntivo '81 ai 448 miliardi del consuntivo 1982. Quindi le
entrate nell'arco di un anno sono triplicate.
Ma anche negli anni successivi c'è stato costantemente un
incremento notevole, per cui nel 1983 siamo arrivati a 727
miliardi, nel 1984 a 795, nel 1985 a 1095, nel 1986 a 1239;
quest'anno siamo a 1241, cioè ci sono stati soltanto due miliardi
in più nel consuntivo 1987 rispetto al consuntivo 1986. Vedremo il
consuntivo 1988, ma le tendenze già in atto sono tali per cui
sostanzialmente, credo che non ci saranno più, rispetto a queste
cifre, degli incrementi così forti come nel passato, anche perché
la principale voce di queste entrate (l'IVA da importazione) ha
subito in questi ultimi 2-3 anni una stabilizzazione e in
prospettiva è destinata (da informazioni che hanno) a scomparire
con l'entrata in vigore del mercato comune europeo.
Si pone in prospettiva in modo diverso la dinamica delle risorse
nelle casse della Regione, questo a prescindere da provvedimenti
che possono, come vediamo in questi giorni, essere presi a livello
governativo, i quali possono anche andare ad intaccare la legge di
ordinamento finanziario.
Su questa modificazione dell'espansione dell'entrata e di
conseguenza delle maggiori disponibilità della spesa, credo che
ancor più urgente questo dato rende una riflessione politica; cioè,
se in passato si è pensato che ci sarebbe stato un costante
incremento delle entrate e quindi un costante incremento della
spesa, i dati iniziano a dimostrare che non si andrà in questa
direzione. Bisognerà di conseguenza fare delle scelte molto
accurate rispetto alla spesa ed anche rispetto alla politica delle
entrate.
L'altro dato, che però non sono in grado di interpretare
compiutamente, è quello relativo alla scomparsa dell'avanzo di
amministrazione: non so se si tratta di una scomparsa a tutti gli
effetti, oppure se si tratta di un trasferimento in altre sedi di
questo avanzo, tipo Finaosta, ecc.; comunque emerge anche qui che
mentre dal 1982 al 1986 abbiamo avuto sempre dei cospicui avanzi di
amministrazione, in ogni caso superiori ai 50 miliardi, nel 1987
l'avanzo di amministrazione scompare e compare invece un disavanzo
di competenza di 75 miliardi.
Anche qui ci sono dei dati che indicano una certa
stabilizzazione della situazione, con un rallentamento del
rigonfiamento del bilancio, che c'era stato negli anni
precedenti.
Per quanto riguarda la spesa, faccio soltanto una osservazione
che riguarda la spesa corrente, che è continuata ad aumentare in
tutti questi anni, era di 132 miliardi nel 1981, nel 1987 siamo
arrivati a 388 miliardi. Con una serie di provvedimenti che
riguardano in particolare la questione dell'indennità di
bilinguismo, quando faremo il consuntivo dell'88 o dell'89 vedremo
questa dinamica della spesa corrente quanto è ulteriormente
aumentata. Quindi si tratta di un rigonfiamento estremamente
grosso. E' chiaro che se si fa, come nella relazione tecnica di
accompagnamento, un raffronto fra spesa corrente e disponibilità
complessiva, si vede che la spesa corrente è contenuta in una
percentuale accettabile, che anzi c'è stato un contenimento della
spesa corrente; ma se andiamo a vedere la spesa corrente come è
aumentata anno dopo anno, vediamo che è aumentata al di sopra del
tasso di inflazione e sicuramente sopra quello che sarebbe
richiesto da una buona amministrazione.
Per concludere, il nostro giudizio su questo conto consuntivo
sottolinea da una parte l'entità cospicua del bilancio regionale,
quindi si confermano dei dati che già avevamo sottolineato;
ribadiamo la nostra preoccupazione sulla debolezza strutturale
delle nostre entrate e sottolineiamo alcuni elementi di novità su
cui sarebbe opportuna una attenta riflessione politica e poi anche
delle scelte amministrative conseguenti.
Sul conto consuntivo il voto di Nuova Sinistra sarà un voto di
astensione, perché si tratta di un documento tecnico su cui dal
punto di vista contabile non abbiamo rilevato incongruenze
particolari, non ne condividiamo le scelte che ne stanno alla base
e che lo hanno determinato, quindi non lo votiamo, ma nello stesso
tempo non ci sentiamo di votare contro.
Votiamo invece contro i disegni di legge sull'assestamento e
sulla variazione di bilancio, che si inseriscono in scelte
programmatiche di spesa che non condividiamo assolutamente.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA (P.C.I.):
Riteniamo che il conto consuntivo non
sia un documento prevalentemente tecnico, ma che sia in realtà il
documento che meglio riflette, se esaminato in profondità,
l'effettivo comportamento della Giunta regionale e del Consiglio
regionale, perché i bilanci di previsione si discostano molto, ed è
successo anche nel caso del 1987, dai conti consuntivi.
Per fare degli esempi, per le entrate al titolo I si prevedevano
595 miliardi, se ne sono avuti 686. Si prevedeva l'accensione di un
mutuo prima di 110 miliardi, addirittura nelle previsioni
definitive di 126 miliardi, questo mutuo poi non è stato
acceso.
Riteniamo tuttavia importante l'esame del conto consuntivo e
dobbiamo preannunciare una nostra intenzione, che abbiamo
d'altronde già manifestato in Commissione. Per evitare
appesantimenti del bilancio per il 1989, con il trasferimento di
residui attivi e passivi su tale bilancio, abbiamo accondisceso a
che si addivenisse alla discussione del conto consuntivo una
settimana dopo la nomina dei revisori dei conti.
Ci siamo limitati all'esame dei documenti prodotti dalla Giunta,
ma abbiamo chiesto in Commissione un elenco di altri dati che
intendiamo verificare e poi portare comunque come relazione
all'esame del Consiglio in occasione del bilancio di
previsione.
A nostro giudizio occorre andare al di là di questo primo esame
del conto consuntivo, perché da un esame approfondito di questo
consuntivo e della dinamica dei conti consuntivi precedenti è
possibile ed è doveroso fare una proiezione su quali saranno le
risorse disponibili per la nostra Regione in questa legislatura e
organizzare quindi un programma di investimenti che dia a queste
risorse la possibilità di essere ben utilizzate. Pensiamo infatti
che la scadenza del 1992 sia importante: è già stato sottolineato
prima dal Consigliere Riccarand che a quella data potrebbero venir
meno entrate importanti (circa 300 miliardi) del nostro bilancio.
Non siamo così convinti che il tutto si possa risolvere con l'art.
14 dello Statuto, vale a dire con l'articolo sulla zona franca,
perché notizie avute (anche se sommariamente) in convegni
dimostrano una difficoltà da parte della CEE ad attivare oggi zone
franche delle dimensioni della nostra Regione, mentre ci sarebbe
ancora possibilità di attivare dei punti franchi, che sono una cosa
del tutto diversa. Questa possibilità deve essere verificata e ci
auguriamo che esista la possibilità di sostituire le entrate
provenienti dall'IVA.
Comunque è compito di questo Consiglio programmare per questa
legislatura un corretto utilizzo delle risorse, perché questa data
del 1992 è una sfida che va affrontata bene, predisponendo tutti
gli strumenti idonei. Per quello che ci riguarda come Gruppo
cominceremo già in sede di bilancio di previsione a formulare
alcune ipotesi; anche a livello di partito e con altre forze
politiche intendiamo partecipare a questo dibattito su questa
occasione che verrà data alla Regione Valle d'Aosta e a tutte le
Regioni d'Europa di organizzarsi in modo differente e di competere
fra di loro facendo cadere delle barriere che sono sempre più
antistoriche.
Nel merito dei provvedimenti odierni, riconfermiamo il giudizio
negativo dato in altre occasioni, vale a dire, sottolineando la
discordanza fra le previsioni e le risultanze finali, sottolineando
la dispersione delle spese e la scarsa capacità di intervento della
Giunta regionale nel contenere delle spese che forse erano
superflue, esprimiamo un voto negativo sul conto consuntivo e anche
sui due successivi provvedimenti.
PRESIDENTE:
Dichiaro chiusa la discussione generale. Ha
chiesto di parlare l'Assessore alle Finanze Voyat, ne ha
facoltà.
VOYAT (U.V.):
Molto brevemente, per dire, intanto, al
Consigliere Riccarand che è sbagliato prendere in assoluto la cifra
di 1341 miliardi e suddividerla per il numero degli abitanti,
perché in quella cifra ci sono delle somme che passano
all'Amministrazione regionale e poi vengono consegnate ad Enti,
quindi sono solo partite di giro. E' sbagliato prendere la cifra in
assoluto, siano poi cinque milioni o dieci, come vuol far passare
il Consigliere Riccarand, perché può benissimo darsi che la Regione
Valle d'Aosta per funzioni proprie e per la situazione in cui si
trova, abbia bisogno di questi soldi che le vengono assegnati per
svolgere le sue competenze. Quindi, non è giusto dire che questa
cifra nel rapporto ad altri è molto più grande; questa cifra deve
essere invece rapportata alle necessità e alle funzioni
dell'Amministrazione regionale.
Dobbiamo anche tenere in considerazione - questo discorso sarà
fatto oggi pomeriggio - che in Valle d'Aosta lo Stato è presente in
linea di massima per quella che è la forza pubblica, per il
tribunale, mentre per tutto il resto c'è l'Amministrazione
regionale, che interviene perché c'è l'assenza dello Stato. Questo
lo possiamo riscontrare per la questione dell'autostrada come per
il metodo, dove l'intervento dell'Amministrazione regionale è stato
piuttosto "pesante" perché da parte della SNAM questo era
considerato un intervento non remunerativo.
Per quanto riguarda le entrate del periodo 1982-86, in cui si
sono verificate le maggiori discostanze e quindi le maggiori
percentuali di entrate, questo è dovuto alle quote di arretrato che
sono state assegnate in ritardo.
C'è anche qui un discorso di aumento di entrate dovuto alla
legge n. 690, ma questo è avvenuto proprio per lo sviluppo
economico che ha avuto l'Amministrazione regionale; questo sta a
dimostrare che gli investimenti fatti dall'Amministrazione
regionale in campo economico hanno creato del reddito e che sono
poi rientrati all'Amministrazione regionale con la l. 690.
Per quanto riguarda il bilancio preventivo che si discosta da
quello consuntivo, avevo detto prima che le entrate che possiamo
calcolare come Regione all'inizio dell'anno non sono molte, sono
8,51%. E' difficile all'inizio dell'anno dire quello che sarà, ad
esempio, l'introito della Casa da Gioco di Saint-Vincent e che sia
poi quello; allo stesso modo dalla l. 690 si può vedere quella che
è la previsione, poi si sa quello che viene anticipato per una
certa quota dallo Stato e solo l'anno successivo si sa quanto è
l'accertato.
Invece dicevo prima che la grande discostanza fra la previsione
e poi le effettive entrate della Regione è nelle leggi di settore,
ma, come ogni amministratore sa, si dovrebbero scrivere in bilancio
le quote che si è certi di recepire. Se pertanto esce una legge che
prevede dei finanziamenti in un certo settore, come fa la Regione
ad essere certa di avere dallo Stato venti miliardi?
Che questi venti miliardi ci sono venuti lo sapremo solo dopo
che sono stati presentati i programmi, e quindi in bilancio saranno
iscritti solo quando c'è la certezza di avere questo
finanziamento.
Per la questione dei revisori dei conti ha ragione il
Consigliere Mafrica: il fatto che nel giro di otto giorni ci sia
stata la nomina dei revisori (abbiamo chiesto la relazione agli
stessi revisori per poter votare oggi il consuntivo) ritengo che
sia un caso che è successo quest'anno, ma cercheremo di evitare che
si ripeta il prossimo anno. Anzi, proporremo che i revisori dei
conti siano nominati già nei primi mesi dell'anno, in modo che
possano seguire tutto l'andamento del bilancio 1988 o 1989.
PRESIDENTE:
ha chiesto di parlare il Consigliere
Riccarand, per dichiarazione di voto, ne ha facoltà.
RICCARAND (N.S.):
Confermo il voto di astensione sul
rendiconto e il voto contrario sull'assestamento e sulle variazioni
di bilancio, esprimendo anche insoddisfazione per le risposte date
dall'Assessore alle osservazioni fatte. Dice l'Assessore che non si
può fare un calcolo suddividendo i 1341 miliardi per gli abitanti,
perché ci sono delle quote che sono partite di giro e non sono
realmente spendibili; però è chiaro che quando si fa un confronto
fra le varie Regioni, si adotta un metodo omogeneo, cioè si prende
l'entrata globale del bilancio e la si divide per gli abitanti.
(Interviene l'Assessore VOYAT, fuori microfono)
Certo, ma anche inserendo il discorso delle Provincie non cambia
la sostanza, perché l'ammontare della cifra che va alle Province
italiane da parte dello Stato non è tale da modificare in modo
decisivo queste cifre che qui sono indicate.
Quello è un raffronto indicativo, ripeto, ma sarebbe opportuno
che l'Amministrazione regionale proponesse dei dati di raffronto,
perché questi dati ormai vengono fuori; l'Amministrazione regionale
della Valle d'Aosta li contesta, però non è in grado di
contrapporre nessun dato alternativo.
Per quanto riguarda le spese dello Stato in Valle d'Aosta, dice
l'Assessore che sono solo per la forza pubblica e il tribunale,
mentre per tutto il resto paga l'Assessore. Intanto non è vero,
perché ad esempio la riscossione delle tasse non credo che la
faccia il personale dell'Amministrazione regionale, ma la fanno
dipendenti dello Stato. Ci sono numerosi servizi in Valle d'Aosta
che sono gestiti e pagati dallo Stato e che funzionano con
personale dello Stato. Ci sono, Ministero per Ministero, i dati di
quanto spende l'amministrazione statale in Valle d'Aosta.
Lo stesso discorso vale per l'autostrada; a parte il fatto che
si tratta di una scelta completamente sbagliata e che man mano che
andremo avanti verificheremo ancora maggiormente quanto è sbagliata
e quanto è stato sbagliato investire da parte dell'Amministrazione
regionale duecento miliardi in quel settore. Ma l'autostrada non
costerà duecento miliardi, ne costerà mille o anche duemila. Non so
chi metterà tutti questi soldi, però sappiamo che c'è una quota di
circa il 35% a carico della RAV, in cui c'è una quota della
Regione, il resto è a carico dell'ANAS; e non credo che i
finanziamenti dell'ANAS non siano finanziamenti dello Stato.
Quindi, se vogliamo addentrarci su questo terreno, possiamo
discutere a lungo, dovremmo farlo in modo documentato, però
respingo questo modo approssimativo, generico e superficiale di
dire: "Qui paghiamo tutto noi", perché non è vero.
Per quanto riguarda l'incremento del bilancio della Regione
grazie all'oculatezza degli investimenti economici della Regione,
credo che sicuramente ci sarà stato qualche beneficio, ma se
andiamo a vedere le quote di riparto che sono legate a questo tipo
di reddito (Irpef, Irpeg, Iva, escluso Iva da importazioni),
vediamo che gli incrementi sono minimi. Se togliamo dalle entrate
dell'Amministrazione regionale della Valle d'Aosta quelle due voci:
Iva da importazione e Casinò, che non hanno a che fare con
l'attività produttiva né con gli investimenti economici
dell'Amministrazione regionale, questi incrementi non ci sono; anzi
dal punto di vista delle entrate ci troviamo in una situazione di
difficoltà.
Non condivido sicuramente l'impostazione data dall'Assessore
nelle sue risposte e confermo le indicazioni di voto che avevo dato
in premessa.
PRESIDENTE:
Si passa all'esame dell'articolato. Do
lettura dell'art. 1:
Art. 1
Approvazione del rendiconto generale: situazioni di cassa,
finanziaria e patrimoniale.
1. Il rendiconto generale della Regione Autonoma Valle d'Aosta
per l'esercizio finanziario 1987 è approvato nelle singole
risultanze e nelle risultanze riassuntive finali del presente
articolo e degli articoli successivi:
SITUAZIONE DI CASSA
- Fondo cassa alla chiusura dell'esercizio 1986 £.
13.262.793.531
-
Riscossioni nell'esercizio 1987 £.
1.264.041.251.475
- Totale delle riscossioni £. 1.277.304.045.006
- Pagamenti nell'esercizio 1987 £. 1.252.832.045.916
- Fondo cassa al 31 dicembre 1987 £. 24.471.999.090
SITUAZIONE FINANZIARIA
- Fondo cassa al 31 dicembre 1987 £. 24.471.999.090
- Residui attivi al 31 dicembre 1987 £. 516.795.468.611
- Totale dell'attivo al 31 dicembre 1987 £. 541.267.467.701
- Residui passivi al 31 dicembre 1987 £. 537.719.126.279
-Avanzo di amministrazione al 31 dicembre 1987 £.
3.548.341.422
SITUAZIONE PATRIMONIALE
- Attivo netto di inventario al 31 dicembre 1986 £.
287.688.938.898
- Variazioni attive nell'esercizio 1987
in aumento dell'attivo £. 1.851.720.855.395
in diminuzione del passivo £. 334.233.193.979
£. 2.185.954.049.374
TOTALE £. 2.473.642.988.272
- Variazioni passive nell'esercizio 1987
in diminuzione dell'attivo £. 1.740.572.901.208
in aumento del passivo £. 370.880.674.177
£. 2.111.453.575.385
- Attivo netto di inventario al 31 dicembre 1987 £.
362.189.412.887
PRESIDENTE:
Pongo in votazione l'art. 1:
ESITO DELLA VOTAZIONE
Presenti: 31
Votanti: 29
Favorevoli: 24
Contrari: 5
Astenuti: 2 (Aloisi e Riccarand)
Il Consiglio approva
PRESIDENTE:
Do lettura dell'art. 2:
Art. 2
Gestione di competenza: entrate
1. Le entrate derivanti da tributi propri, dal gettito di
tributi erariali o di quote di esso devolute alla Regione da
contributi e assegnazioni dello Stato ed in genere da trasferimenti
di fondi dal bilancio statale, da rendite patrimoniali, da utili di
Enti o Aziende regionali, da alienazione di beni patrimoniali, da
accensione di mutui, da prestiti e da altre operazioni creditizie e
per contabilità speciali, accertate nell'esercizio finanziario 1987
per la competenza propria dell'esercizio stesso, sono riassunte e
approvate in £.1.241.639.212.703
delle quali:
- Riscosse £. 869.758.976.810
- Rimaste da riscuotere £. 371.880.235.893
PRESIDENTE:
Pongo in votazione l'art. 2:
ESITO DELLA VOTAZIONE
Presenti: 31
Votanti: 29
Favorevoli: 24
Contrari: 5
Astenuti: 2 (Aloisi e Riccarand)
Il Consiglio approva
PRESIDENTE:
Do lettura dell'art. 3:
Art. 3
Gestione di competenza: spese
1. le spese correnti, di investimento, per rimborso di mutui e
prestiti e per contabilità speciali della Regione, accertate
nell'esercizio finanziario 1987 per la competenza propria
dell'esercizio stesso, sono riassunte ed approvate in £.
1.316.923.020.716
delle quali:
- Pagate £. 946.042.346.779
- Rimaste da pagare £. 370.880.673.937
PRESIDENTE:
Pongo in votazione l'art. 3:
ESITO DELLA VOTAZIONE
Presenti: 31
Votanti: 29
Favorevoli: 24
Contrari: 5
Astenuti: 2 (Aloisi e Riccarand)
Il Consiglio approva
PRESIDENTE:
Do lettura dell'art. 4
Art. 4
Gestione di competenza: riassunto entrate e spese
1. E' approvato il seguente riassunto generale delle entrate e
delle spese di competenza dell'esercizio finanziario 1987:
- Entrate £. 1.241.639.212.703
- Spese £. 1.316.923.020.716
- Disavanzo della gestione di competenza dell'esercizio 1987 £.
75.283.808.013
PRESIDENTE:
Pongo in votazione l'art. 4:
ESITO DELLA VOTAZIONE
Presenti: 31
Votanti: 29
Favorevoli: 24
Contrari: 5
Astenuti: 2 (Aloisi e Riccarand)
Il Consiglio approva
PRESIDENTE:
Do lettura dell'art. 5:
Art. 5
Residui attivi alla chiusura dell'esercizio finanziario
1. I residui attivi accertati alla chiusura dell'esercizio
finanziario 1987 sono riassunti ed approvati in complessive £.
516.795.468.611
come segue:
- Residui attivi iscritti in conto esercizi precedenti in carico
all'inizio dell'esercizio 1987 £. 539.200.280.723
- Minori accertamenti in conto residui attivi degli esercizi
precedenti £. 2.773.340
- Differenza £. 539.197.507.383
- Residui attivi riscossi £. 394.282.274.665
- Residui attivi degli esercizi precedenti rimasti da riscuotere
al 31.12.1987 £. 144.915.232.718
- Residui attivi accertati in conto esercizio 1987 (art. 2) £.
371.880.235.893
- Totale residui attivi al 31.12.1987 £. 516.795.468.611
PRESIDENTE:
Pongo in votazione l'art. 5:
ESITO DELLA VOTAZIONE
Presenti: 31
Votanti: 29
Favorevoli: 24
Contrari: 5
Astenuti: 2 (Aloisi e Riccarand)
Il Consiglio approva
PRESIDENTE:
Do lettura dell'art. 6:
Art. 6
Residui passivi alla chiusura dell'esercizio finanziario
1. I residui passivi accertati alla chiusura dell'esercizio
finanziario 1987 sono riassunti ed approvati in complessive £.
537.719.126.279
come segue:
- Residui passivi iscritti in conto esercizi precedenti in
carico all'inizio dell'esercizio 1987 £. 500.216.107.196
- Residui passivi pagati £. 306.789.699.137
- Differenza £. 193.426.408.059
- Residui passivi degli esercizi precedenti riconosciuti
insussistenti o perenti agli effetti amministrativi £.
26.587.955.717
- Residui passivi degli esercizi precedenti rimasti da pagare al
31.12.1987 £. 166.838.452.342
- Residui passivi accertati in conto esercizio 1987 (art. 3) £.
370.880.673.937
- Totale residui passivi al 31.12.1987 £. 537.719.126.279
PRESIDENTE:
Pongo in votazione l’art.
6:
ESITO DELLA VOTAZIONE
Presenti: 31
Votanti: 29
Favorevoli: 24
Contrari: 5
Astenuti: 2 (Aloisi e Riccarand)
Il Consiglio approva
PRESIDENTE:
Do lettura dell’art. 7:
Art. 7
Situazione finanziaria
1. E' accertato e approvato nell'ammontare di £.
3.548.341.422
l
'avanzo di amministrazione alla chiusura dell'esercizio
finanziario 1987, risultante come segue:
Variazioni migliorative
- Avanzo di amministrazione alla chiusura dell'esercizio 1986 £.
52.246.967.058
- Miglioramento della gestione dei residui passivi £.
26.587.955.717
Variazioni peggiorative
- Peggioramento della gestione di competenza (Art. 4) £
75.283.808.013
- Peggioramento della gestione dei residui attivi £.
2.773.340
Avanzo di amministrazione alla chiusura dell'esercizio 1987 £.
3.548.341.422
PRESIDENTE:
Pongo in votazione l’art.
7:
ESITO DELLA VOTAZIONE
Presenti: 31
Votanti: 29
Favorevoli: 24
Contrari: 5
Astenuti: 2 (Aloisi e Riccarand)
Il Consiglio approva
PRESIDENTE:
Do lettura dell'art. 8:
Art. 8
Situazione patrimoniale
1. La consistenza patrimoniale alla data del 31 dicembre 1987
(articolo 1) è approvata nelle seguenti risultanze riassuntive
finali:
ATTIVO
Beni immobili £. 143.215.032.158
Beni mobili £. 27.987.143.542
Crediti diversi £. 717.790.314.376
Fondo Cassa £.24.471.999.090
£. 913.464.489.166
PASSIVO
Mutui diversi £. 13.555.950.000
Debiti diversi £. 537.719.126.279
£. 551.275.076.279
Attivo netto patrimoniale al 31.12.87 £. 362.189.412.887
PRESIDENTE:
Pongo in votazione l’art.
8:
ESITO DELLA VOTAZIONE
Presenti: 31
Votanti: 29
Favorevoli: 24
Contrari: 5
Astenuti: 2 (Aloisi e Riccarand)
Il Consiglio approva
PRESIDENTE:
Do lettura dell'art. 9:
Art. 9
1. Ai sensi dell’art. 39 della LR .12.79, n. 68 e
successive modificazioni ed integrazioni, sono convalidati i
prelievi di complessive £. 1.066.578.725
(unmiliardosessantaseimilioni-cinquecentosettantottomilasettecentoventicinque)
dal capitolo 50800 "fondo di riserva per le spese impreviste", come
dai sottoelencati provvedimenti della Giunta regionale:
n. 2466 in data 20 marzo 1987;
n. 3540 in data 24 aprile 1987;
n. 3761 in data 10 maggio 1987;
n. 4349 in data 15 maggio 1987;
n. 4686 in data 29 maggio 1987;
n. 5615 in data 26 giugno 1987;
n. 5840 in data 3 luglio 1987;
n. 6222 in data 17 luglio 1987;
n. 6395 in data 24 luglio 1987;
n. 6717 in data 31 luglio 1987;
n. 6874 in data 7 agosto 1987;
n. 7159 in data 21 agosto 1987;
n. 7384 in data 28 agosto 1987;
n. 7584 in data 4 settembre 1987;
n. 7745 in data 11 settembre 1987;
n. 8016 in data 18 settembre 1987;
n. 8191 in data 25 settembre 1987;
n. 8437 in data 2 ottobre 1987;
n. 8659 in data 9 ottobre 1987;
n. 8901 in data 16 ottobre 1987;
n. 9161 in data 23 ottobre 1987;
n. 9418 in data 30 ottobre 1987;
n. 9663 in data 6 novembre 1987;
n. 9856 in data 13 novembre 1987;
n. 10136 in data 20 novembre 1987;
n. 10985 in data 11 dicembre 1987;
n. 11013 in data 18 dicembre 1987;
n. 11351 in data 31 dicembre 1987;
2. Sono altresì convalidati i prelievi di complessive £.
2.070.683.290
(duemiliardisettantamilioniseicentoottantatremiladuecentonovanta)
capitolo 50790 "fondo di solidarietà regionale per interventi in
occasione del verificarsi di eventi calamitosi e di eccezionali
avversità atmosferiche - Legge regionale 31 luglio 1986, n. 37",
come dai sottoindicati provvedimenti della Giunta regionale:
n. 2680 in data 27 marzo 1987;
n. 3350 in data 17 aprile 1987;
n. 4282 in data 15 maggio 1987;
n. 5215 in data 12 giugno 1987;
n. 5410 in data 19 giugno 1987;
n. 5616 in data 26 giugno 1987;
n. 5842 in data 3 luglio 1987;
n. 6723 in data 31 luglio 1987;
n. 7163 in data 21 agosto 1987;
n. 8014 in data 18 settembre 1987;
n. 8433 in data 2 ottobre 1987;
n. 8902 in data 16 ottobre 1987;
n. 9157 in data 23 ottobre 1987;
n. 9416 in data 30 ottobre 1987;
n. 9670 in data 6 novembre 1987;
n. 10771 in data 4 dicembre 1987;
n. 11276 in data 24 dicembre 1987;
n. 11536 in data 31 dicembre 1987;
PRESIDENTE:
Pongo in votazione l’art.
9:
ESITO DELLA VOTAZIONE
Presenti: 31
Votanti: 29
Favorevoli: 24
Contrari: 5
Astenuti: 2 (Aloisi e Riccarand)
Il Consiglio approva
PRESIDENTE:
Do lettura dell’art. 10:
Art. 10
1. Ai sensi dell’art. 39 ter della legge
regionale 7 dicembre 1979, n. 68, e successive modificazioni ed
integrazioni, sono convalidati i prelievi per complessive £.
3.907.179.102
(tremiliardinovecento-settemilionicentosettantanovemilacentodue)
dal capitolo 50820 "fondo di riserva per maggiori oneri dovuti per
la revisione dei prezzi contrattuali per l'esecuzione di opere
immobiliari" come dai sottoelencati provvedimenti della Giunta
regionale:
n. 3098 in data 10 marzo 1987;
n. 5214 in data 12 giugno 1987;
n. 8013 in data 18 settembre 1987;
n. 10770 in data 4 dicembre 1987;
n. 11268 in data 24 dicembre 1987;
PRESIDENTE:
Pongo in votazione l’art.
10:
ESITO DELLA VOTAZIONE
Presenti: 31
Votanti: 29
Favorevoli: 24
Contrari: 5
Astenuti: 2 (Aloisi e Riccarand)
Il Consiglio approva
PRESIDENTE:
Do lettura dell'art. 11:
Art. 11
1. Sono approvati gli accertamenti finali di £. 10.000.000.000,
di £. 199.819.041.925 e di £. 135.780.930 rispettivamente ai
capitoli:
- n. 12005 "Recuperi su anticipazioni alla Unità Sanitaria
Locale dei Fondi dovuti dallo Stato a valere sul Fondo Sanitario
Nazionale" della parte Entrata ed al corrispondente capitolo n.
52010 "Anticipazioni all'Unità Sanitaria Locale dei fondi dovuti
dallo Stato a valere sul Fondo Sanitario Nazionale" della parte
Spesa;
- n. 12010 "Gestione fondi depositati sul c/c 508 intrattenuto
con la Tesoreria Centrale dello Stato" della parte Entrata ed al
corrispondente capitolo n. 52020 "Gestione fondi depositati sul c/c
508 intrattenuto con la Tesoreria Centrale dello Stato" della parse
Spesa;
- n. 12405 "Gestione del fondo versato dalla S.I.T.A.V. in
applicazione dell’art. 16 della convenzione in data
16 febbraio 1978, Rep. 5099 e successive modificazioni ed
integrazioni" della parte Entrata ed al corrispondente capitolo n.
52205 " Gestione del fondo versato dalla S.I.T.A.V. in applicazione
dell’art. 16 convenzione in data 16 febbraio 1978,
Rep. 5099 e successive modificazioni ed integrazioni" della parte
Spesa.
PRESIDENTE:
Pongo in votazione l’art.
11:
ESITO DELLA VOTAZIONE
Presenti: 31
Votanti: 29
Favorevoli: 24
Contrari: 5
Astenuti: 2 (Aloisi e Riccarand)
Il Consiglio approva
PRESIDENTE:
Do lettura dell'art. 12:
Art. 12
1. Le annualità o le quote di annualità relative a limiti di
impegno, di cui alla tabella n. 1 allegata alla presente legge,
costituiscono economie di spesa e saranno annualmente reiscritte
con legge di bilancio per l'importo risultante dalla proiezione sui
singoli bilanci degli impegni assunti.
PRESIDENTE:
Pongo in votazione l’art.
12:
ESITO DELLA VOTAZIONE
Presenti: 31
Votanti: 29
Favorevoli: 24
Contrari: 5
Astenuti: 2 (Aloisi e Riccarand)
Il Consiglio approva
PRESIDENTE:
Do lettura dell’art. 13
Art. 13
1. I fondi relativi a trasferimenti dello Stato, di cui alla
tabella n. 2 allegata alla presente legge, non impegnati alla
scadenza dell'esercizio finanziario 1987 costituiscono economie di
spesa e saranno reiscritti sul bilancio di previsione
dell'esercizio 1988 con la legge di assestamento del bilancio
stesso.
PRESIDENTE:
Pongo in votazione l’art.
13:
ESITO DELLA VOTAZIONE
Presenti: 31
Votanti: 29
Favorevoli: 24
Contrari: 5
Astenuti: 2 (Aloisi e Riccarand)
Il Consiglio approva
PRESIDENTE:
Do lettura dell’art. 14:
Art. 14
1. La presente legge è dichiarata urgente ai sensi del terzo
comma dell’art. 31 dello Statuto Speciale ed entrerà
in vigore il giorno successivo a quello della sua pubblicazione sul
Bollettino Ufficiale della Regione.
PRESIDENTE:
Pongo in votazione l’art.
14:
ESITO DELLA VOTAZIONE
Presenti: 31
Votanti: 29
Favorevoli: 24
Contrari: 5
Astenuti: 2 (Aloisi e Riccarand)
Il Consiglio approva
Tabella n. 1: (. . . Omissis. . . )
PRESIDENTE:
Pongo in votazione la tabella n. 1:
ESITO DELLA VOTAZIONE
Presenti: 31
Votanti: 29
Favorevoli: 24
Contrari: 5
Astenuti: 2 (Aloisi e Riccarand)
Il Consiglio approva
TABELLA n. 2: (. . . Omissis. . .)
PRESIDENTE:
Pongo in votazione la tabella n. 2:
ESITO DELLA VOTAZIONE
Presenti: 31
Votanti: 29
Favorevoli: 24
Contrari: 5
Astenuti: 2 (Aloisi e Riccarand)
Il Consiglio approva
PRESIDENTE:
Pongo in votazione la legge nel suo complesso
per alzata di mano, come previsto dal nuovo regolamento:
ESITO DELLA VOTAZIONE
Presenti: 33
Votanti: 31
Favorevoli: 26
Contrari: 5
Astenuti: 2 (Aloisi e Riccarand)
Il Consiglio approva
