Classificazione
COOPERAZIONE



Oggetto del Consiglio n. 1785 del 8 febbraio 2006 - Resoconto
OGGETTO N. 1785/XII - Disegno di legge: "Modificazioni alla
legge regionale 5 maggio 1998, n. 27 (Testo unico in materia di
cooperazione)".
Articolo 1
(Modificazione all'articolo 1)
1. La lettera a) del comma 2 dell'articolo 1 della legge
regionale 5 maggio 1998, n. 27 (Testo unico in materia di
cooperazione), è sostituita dalla seguente:
"a) disciplina l'esercizio delle funzioni amministrative in
materia di vigilanza e tutela sulle società cooperative e sui loro
consorzi, sugli enti mutualistici, sui gruppi cooperativi di cui
all'articolo 5, comma 1, lettera f), della legge 3 ottobre 2001, n.
366 (Delega al Governo per la riforma del diritto societario),
sulle società di mutuo soccorso, sui consorzi agrari e sulle banche
di credito cooperativo;".
Articolo 2
(Sostituzione dell'articolo 2)
1. L'articolo 2 della l.r. 27/1998 è sostituito dal
seguente:
"Articolo 2
(Caratteri degli enti cooperativi)
1. Le cooperative sono società a capitale variabile con scopo
mutualistico.
2. Ai fini della presente legge, i consorzi di cooperative, i
consorzi agrari e, fatto salvo quanto disposto da leggi speciali,
gli enti mutualistici di cui all'articolo 2517 del codice civile
sono parificati, qualora perseguano lo scopo di cui al comma 1,
alle società cooperative.".
Articolo 3
(Sostituzione dell'articolo 3)
1. L'articolo 3 della l.r. 27/1998 è sostituito dal
seguente:
"Articolo 3
(Regime delle iscrizioni)
1. Gli enti cooperativi di cui all'articolo 2, legalmente
costituiti ed aventi la propria sede legale nel territorio della
regione, chiedono l'iscrizione nell'apposito registro regionale
degli enti cooperativi, istituito presso la struttura regionale
competente in materia di cooperazione, di seguito denominata
struttura competente.
2. Il registro di cui al comma 1 si compone di due sezioni
nelle quali sono iscritte, rispettivamente, le cooperative a
mutualità prevalente di cui all'articolo 2512 del codice civile e
le cooperative diverse da quelle a mutualità prevalente. Tali
sezioni si suddividono, in relazione alla diversa natura e attività
delle cooperative, nelle seguenti categorie:
a) cooperative di produzione e lavoro;
b) cooperative di lavoro agricolo;
c) cooperative di conferimento di prodotti agricoli e
allevamento;
d) cooperative edilizie di abitazione;
e) cooperative della pesca;
f) cooperative di consumo;
g) cooperative di dettaglianti;
h) cooperative di trasporto;
i) consorzi cooperativi;
j) consorzi agrari;
k) consorzi e cooperative di garanzia e fidi;
l) altre cooperative.
3. La sezione delle cooperative a mutualità prevalente è
suddivisa nelle ulteriori seguenti categorie:
a) cooperative sociali;
b) banche di credito cooperativo.
4. Le cooperative sociali, oltre che nella categoria per loro
specificatamente prevista, sono inserite anche in quella cui
direttamente afferisce l'attività da esse svolta.".
Articolo 4
(Sostituzione dell'articolo 4)
1. L'articolo 4 della l.r. 27/1998 è sostituito dal
seguente:
"Articolo 4
(Effetti dell'iscrizione)
1. L'iscrizione nel registro regionale degli enti cooperativi
sostituisce ad ogni effetto quella all'Albo delle società
cooperative di cui agli articoli 15 e 20 del decreto legislativo 2
agosto 2002, n. 220 (Norme in materia di riordino della vigilanza
sugli enti cooperativi, ai sensi dell'articolo 7, comma 1, della
legge 3 aprile 2001, n. 142, recante "Revisione della legislazione
in materia cooperativistica con particolare riferimento alla
posizione del socio lavoratore"), e agli articoli 2512 del codice
civile e 223sexiesdecies delle disposizioni per l'attuazione del
codice civile, approvate con regio decreto 30 marzo 1942, n. 318, e
ne determina i medesimi effetti.".
Articolo 5
(Sostituzione dell'articolo 5)
1. L'articolo 5 della l.r. 27/1998 è sostituito dal
seguente:
"Articolo 5
(Modalità per l'iscrizione nel registro. Diniego e
ricorso)
1. Gli enti cooperativi presentano la domanda di iscrizione
nel registro regionale degli enti cooperativi presso i competenti
uffici del registro delle imprese.
2. Nella domanda di iscrizione, gli enti cooperativi devono
indicare la sezione nella quale intendono iscriversi e
l'appartenenza ad una delle categorie di cui all'articolo 3, commi
2 e 3, allegando la documentazione necessaria ad attestare quanto
indicato.
3. I competenti uffici del registro delle imprese, entro
dieci giorni dal ricevimento della domanda, inoltrano la stessa
alla struttura competente, previa verifica della sua completezza
formale.
4. Il dirigente della struttura competente, entro sessanta
giorni dalla data di ricevimento della domanda, dispone con proprio
provvedimento l'iscrizione dell'ente cooperativo.
5. In caso di documentazione incompleta o irregolare, la
struttura competente può richiedere all'ente cooperativo la
relativa integrazione o regolarizzazione, assegnando un termine non
inferiore a quindici giorni. La richiesta sospende il decorso del
termine di cui al comma 4.
6. Se la documentazione incompleta non è integrata o se la
regolarizzazione non ha luogo nel termine di cui al comma 5, il
dirigente della struttura competente, con provvedimento motivato,
rifiuta l'iscrizione nella sezione delle cooperative a mutualità
prevalente, provvedendo all'iscrizione nella sezione delle
cooperative prive di tale requisito ovvero, se difettano comunque i
requisiti previsti dalla normativa vigente, nega l'iscrizione nel
registro.
7. I provvedimenti di cui al comma 6 sono comunicati all'ente
cooperativo interessato con lettera raccomandata con avviso di
ricevimento entro trenta giorni dalla loro adozione.
8. Avverso i provvedimenti di cui al comma 6, è ammesso
ricorso alla Giunta regionale entro trenta giorni dalla data di
ricevimento della relativa comunicazione.
9. La Giunta regionale, sentita la commissione regionale per
la cooperazione di cui all'articolo 10, decide sul ricorso entro
sessanta giorni dalla data di ricevimento del medesimo.
10. A ciascun ente cooperativo è attribuito un numero di
iscrizione con l'indicazione della sezione di appartenenza.
11. Il numero di iscrizione è reso disponibile tramite il
sistema informatico dei competenti uffici del registro delle
imprese e deve essere indicato dall'ente cooperativo nei propri
atti e nella propria corrispondenza.
12. La Regione stipula apposita convenzione con la Camera
valdostana delle imprese e delle professioni - Chambre valdôtaine
des entreprises et des activités libérales per la disciplina dei
rapporti derivanti dall'attività svolta dai competenti uffici del
registro delle imprese.".
Articolo 6
(Abrogazione dell'articolo 6)
1. L'articolo 6 della l.r. 27/1998 è abrogato.
Articolo 7
(Sostituzione dell'articolo 7)
1. L'articolo 7 della l.r. 27/1998 è sostituito dal
seguente:
"Articolo 7
(Comunicazioni)
1. I competenti uffici del registro delle imprese, al fine di
consentire la regolare tenuta e l'aggiornamento del registro
regionale degli enti cooperativi, la comunicazione al Ministero
delle attività produttive delle annotazioni richieste dalle
disposizioni vigenti e l'espletamento dell'attività di vigilanza di
cui al capo terzo, rendono disponibile alla struttura competente
ogni documentazione in loro possesso relativa agli enti cooperativi
di cui all'articolo 2.
2. Gli enti cooperativi non soggetti agli adempimenti di cui
al decreto del Presidente della Repubblica 7 dicembre 1995, n. 581
(Regolamento di attuazione dell'articolo 8 della legge 29 dicembre
1993, n. 580 in materia di istituzione del registro delle imprese
di cui all'articolo 2188 del codice civile), sono tenuti, entro
trenta giorni dall'adozione dei relativi atti, a comunicare
direttamente alla struttura competente la seguente
documentazione:
a) l'atto costitutivo e le relative modificazioni, lo
scioglimento anticipato e la messa in liquidazione dell'ente
cooperativo;
b) le cariche sociali e le relative variazioni;
c) il bilancio o il rendiconto annuale, con le eventuali
relazioni accompagnatorie.
3. Gli enti cooperativi aventi sede legale nel territorio
della regione adempiono all'obbligo annuale di deposito del
bilancio di cui all'articolo 2512, comma secondo, del codice
civile, con il deposito del bilancio medesimo presso l'ufficio del
registro delle imprese. Gli amministratori, al momento del deposito
del medesimo, devono documentare nella nota integrativa che
nell'ente permane la condizione di mutualità prevalente ai sensi
degli articoli 2512, 2513 e 2514 del codice civile.
4. La struttura competente, sulla base della documentazione
depositata ogni anno dall'ente cooperativo, dell'eventuale
dichiarazione sostitutiva di cui all'articolo 18bis e delle
risultanze dell'attività di vigilanza, verifica l'iscrizione
dell'ente in una delle due sezioni ed in una delle categorie di cui
all'articolo 3, commi 2 e 3.
5. Gli enti cooperativi che perdono il requisito della
prevalenza sono iscritti, a cura della struttura competente, nella
sezione degli enti privi di tale requisito; di tale variazione è
data comunicazione all'ente cooperativo.
6. In qualsiasi momento, la struttura competente può
richiedere, qualora se ne ravvisi l'opportunità, agli enti
cooperativi di trasmettere la documentazione di cui all'articolo 5,
comma 2, aggiornata all'ultimo giorno del mese che precede quello
della richiesta.".
Articolo 8
(Modificazione all'articolo 8)
1. La lettera c) del comma 1 dell'articolo 8 della l.r.
27/1998 è sostituita dalla seguente:
"c) nell'ipotesi di cui all'articolo 19, comma 1, lettera a),
e comma 5.".
Articolo 9
(Modificazioni all'articolo 9)
1. Prima del comma 1 dell'articolo 9 della l.r. 27/1998 è
inserito il seguente:
"01. La pubblicità dei dati del registro è resa disponibile
dai competenti uffici del registro delle imprese.".
2. Al comma 2 dell'articolo 9 della l.r. 27/1998, le parole:
"Ministero del lavoro e della previdenza sociale" sono sostituite
dalle seguenti: "Ministero delle attività produttive".
Articolo 10
(Modificazione all'articolo 10)
1. Il numero 4) della lettera a) del comma 2 dell'articolo 10
della l.r. 27/1998 è sostituito dal seguente:
"4) sulle proposte di adozione dei provvedimenti di cui agli
articoli 2545terdecies, 2545sexiesdecies, 2545septiesdecies e
2545octiesdecies del codice civile;".
Articolo 11
(Sostituzione dell'articolo 14)
1. L'articolo 14 della l.r. 27/1998 è sostituito dal
seguente:
"Articolo 14
(Revisioni cooperative ed ispezioni straordinarie)
1. La vigilanza sugli enti cooperativi di cui all'articolo 1,
comma 2, lettera a), si esercita mediante revisioni cooperative ed
ispezioni straordinarie. La vigilanza sugli enti mutualistici di
cui all'articolo 2517 del codice civile è esercitata con le
medesime modalità, salvo quanto disposto da leggi speciali.
2. La vigilanza di cui al comma 1 è finalizzata
all'accertamento del possesso e della permanenza dei requisiti
mutualistici.
3. Le revisioni cooperative devono essere eseguite almeno una
volta ogni due anni.
4. Sono assoggettati a revisione cooperativa annuale:
a) gli enti cooperativi che hanno un fatturato superiore a
euro 20.895.134,46;
b) gli enti cooperativi che detengono partecipazioni di
controllo in società per azioni o in società a responsabilità
limitata;
c) gli enti cooperativi che possiedono riserve indivisibili
superiori a euro 2.089.513,58;
d) gli enti cooperativi che raccolgono prestiti o
conferimenti di soci finanziatori superiori a euro
2.089.513,58;
e) le società cooperative edilizie di abitazione ed i loro
consorzi iscritti all'Albo nazionale di cui all'articolo 13 della
legge 31 gennaio 1992, n. 59 (Nuove norme in materia di società
cooperative);
f) le società cooperative sociali ed i loro consorzi.
5. L'ispezione straordinaria è eseguita con l'osservanza
delle disposizioni stabilite per le revisioni cooperative ed è
disposta, sulla base di programmati accertamenti a campione, di
esigenze di approfondimento derivanti dalle revisioni cooperative
ed ogni qualvolta se ne ravvisi l'opportunità, dal dirigente della
struttura competente. Il dirigente, nel disporre l'ispezione
straordinaria, può indicare all'ispettore le particolari
circostanze che devono formare oggetto di accertamento.
6. Le ispezioni straordinarie accertano:
a) la puntuale osservanza delle disposizioni legislative,
statutarie e regolamentari e dei principi mutualistici;
b) la sussistenza dei requisiti richiesti dalle disposizioni,
statali e regionali, vigenti per l'ottenimento delle agevolazioni
tributarie o di qualsiasi altra natura;
c) il regolare funzionamento contabile ed amministrativo
dell'ente cooperativo;
d) l'esatta impostazione tecnica ed il regolare svolgimento
delle attività specifiche promosse o assunte dall'ente;
e) la consistenza patrimoniale dell'ente cooperativo, lo
stato delle attività e delle passività e la situazione economica
emergente dai bilanci relativi agli esercizi revisionati;
f) la correttezza dei rapporti instaurati con i soci
lavoratori e l'effettiva rispondenza di tali rapporti rispetto al
regolamento e alla contrattazione collettiva di settore o alle
tariffe vigenti.".
Articolo 12
(Sostituzione dell'articolo 15)
1. L'articolo 15 della l.r. 27/1998 è sostituito dal
seguente:
"Articolo 15
(Oggetto della revisione cooperativa)
1. La revisione cooperativa è finalizzata a:
a) fornire agli organi di direzione e di amministrazione
degli enti revisionati suggerimenti per migliorare la gestione ed
il livello di democrazia interna, al fine di promuovere la reale
partecipazione dei soci alla vita sociale;
b) accertare, anche attraverso una verifica della gestione
amministrativo-contabile, la natura mutualistica dell'ente,
verificando l'effettività della base sociale, la partecipazione dei
soci alla vita sociale e allo scambio mutualistico con l'ente, la
qualità di tale partecipazione, l'assenza di scopi di lucro
dell'ente, nei limiti previsti dalla legislazione vigente, e la
legittimazione dell'ente a beneficiare delle agevolazioni fiscali,
previdenziali e di altra natura;
c) accertare la consistenza dello stato patrimoniale,
attraverso l'acquisizione del bilancio d'esercizio, delle relazioni
del consiglio di amministrazione e del collegio sindacale, ove
nominato, nonché, ove prevista, della certificazione di
bilancio;
d) verificare l'esistenza del regolamento interno adottato
dall'ente cooperativo ai sensi dell'articolo 6 della legge 3 aprile
2001, n. 142 (Revisione della legislazione in materia
cooperativistica, con particolare riferimento alla posizione del
socio lavoratore), e accertare la correttezza e la conformità dei
rapporti instaurati con i soci lavoratori con quanto previsto dal
regolamento stesso.".
Articolo 13
(Sostituzione dell'articolo 16)
1. L'articolo 16 della l.r. 27/1998 è sostituito dal
seguente:
"Articolo 16
(Esecuzione delle revisioni)
1. Le revisioni cooperative per gli enti cooperativi aderenti
ad uno degli enti ausiliari di cui all'articolo 20 sono eseguite
dai rispettivi enti mediante propri revisori, della cui idoneità
morale e tecnica rispondono, iscritti nell'elenco regionale di cui
all'articolo 17. Dette revisioni devono essere effettuate in
conformità ad apposito piano annuale predisposto entro il 31 marzo
di ogni anno, in accordo con la struttura competente.
2. Gli enti ausiliari della cooperazione hanno l'obbligo di
assoggettare a revisione gli enti cooperativi ad essi aderenti,
compresi quelli in scioglimento volontario, ad eccezione degli enti
nei cui confronti siano stati adottati i provvedimenti di cui agli
articoli 2545terdecies, 2545sexiesdecies e 2545septiesdecies del
codice civile.
3. Su richiesta del dirigente della struttura competente,
anche ai fini della concessione dei contributi di cui all'articolo
23, comma 1, gli enti ausiliari di cui all'articolo 20, con
riferimento alle revisioni cooperative di cui al comma 1, sono
tenuti a:
a) chiarire particolari circostanze emerse precedentemente
alla data di effettuazione della revisione;
b) effettuare, anche in data successiva alla conclusione
della revisione, ogni eventuale accertamento ispettivo suppletivo
che venisse loro richiesto.
4. Gli enti ausiliari, alla scadenza del termine stabilito
per l'esercizio della vigilanza, comunicano alla struttura
competente:
a) l'elenco degli enti cooperativi assoggettati a
revisione;
b) l'elenco degli enti cooperativi non revisionati.
5. Le ispezioni straordinarie e le revisioni cooperative per
gli enti cooperativi non aderenti ad alcuno degli enti ausiliari
sono eseguite da revisori iscritti nell'elenco regionale di cui
all'articolo 17.
6. Nei casi in cui l'ente cooperativo abbia la necessità di
certificare il possesso dei requisiti mutualistici e non abbia
ancora ottenuto la revisione, l'ente può formulare richiesta alla
struttura competente ovvero, nel caso di enti cooperativi aderenti
agli enti ausiliari, a questi ultimi.".
Articolo 14
(Modificazione all'articolo 17)
1. Al numero 5) della lettera a) del comma 3 dell'articolo 17
della l.r. 27/1998, le parole: "Ministero del lavoro e della
previdenza sociale" sono sostituite dalle seguenti: "Ministero
delle attività produttive".
Articolo 15
(Sostituzione dell'articolo 18)
1. L'articolo 18 della l.r. 27/1998 è sostituito dal
seguente:
"Articolo 18
(Poteri dei revisori e conclusione della revisione)
1. Gli enti cooperativi revisionati, in ogni caso di
revisione, hanno l'obbligo di collaborare con il revisore, mettendo
a sua disposizione ogni documento attinente all'attività degli enti
stessi e fornendo altresì i dati, le informazioni e i chiarimenti
loro richiesti. Ogni mancanza deve essere annotata nel verbale di
revisione di cui al comma 3.
2. Il revisore ha l'obbligo di qualificarsi mediante
l'esibizione di documenti comprovanti l'incarico ricevuto ed è
tenuto a mantenere il segreto d'ufficio sulle attività svolte e
sulle notizie acquisite nella sua specifica qualità.
3. Di ogni revisione deve essere redatto un verbale, in
conformità al modello predisposto dal Ministero delle attività
produttive, integrato dalle informazioni richieste
dall'Amministrazione regionale, da sottoscriversi da parte del
revisore e del legale rappresentante dell'ente cooperativo il quale
può farvi iscrivere le proprie osservazioni.
4. Le revisioni cooperative si concludono, per gli enti non
aderenti agli enti ausiliari, con un certificato di revisione
rilasciato dalla struttura competente, ovvero, per gli enti
aderenti, con un'attestazione di revisione rilasciata dall'ente
stesso.
5. I certificati o le attestazioni di revisione di cui al
comma 4 sono rilasciati nel caso in cui gli accertamenti o le
verifiche di cui all'articolo 15 si siano conclusi senza il
riscontro di irregolarità. Gli enti ausiliari trasmettono
tempestivamente una copia dell'attestazione alla struttura
competente.
6. Gli enti cooperativi sono tenuti ad affiggere presso la
propria sede sociale, in luogo accessibile ai soci, un estratto del
processo verbale relativo alla più recente revisione cooperativa o
ispezione straordinaria, ovvero a consegnare tale estratto ai soci
entro sessanta giorni dalla firma del processo verbale medesimo;
l'avvenuta consegna deve risultare da apposito documento. Gli
incaricati della vigilanza controllano il rispetto di tali
disposizioni, riferendone nel processo verbale relativo alla
revisione cooperativa o all'ispezione straordinaria
successiva.
7. Il revisore ha la facoltà di diffidare gli enti
cooperativi ad eliminare, entro un termine non inferiore a trenta e
non superiore a novanta giorni, le irregolarità sanabili, inviando
contestualmente copia della diffida alla struttura competente,
ovvero, nel caso di enti cooperativi aderenti, anche agli enti
ausiliari cui gli enti aderiscono. Alla scadenza del termine
indicato nella diffida, il revisore verifica l'avvenuta
regolarizzazione con apposito accertamento.
8. Il revisore, qualora riscontri il permanere delle anomalie
rilevate, trasmette, per il tramite degli enti ausiliari, il
verbale di revisione, con la proposta di provvedimento, alla
struttura competente.".
Articolo 16
(Inserimento dell'articolo 18bis)
1. Dopo l'articolo 18 della l.r. 27/1998, come sostituito
dall'articolo 15, è inserito il seguente:
"Articolo 18bis
(Dichiarazione sostitutiva)
1. Nel caso in cui l'ente cooperativo abbia necessità di
certificare il possesso dei requisiti mutualistici, al fine
dell'ottenimento di un'agevolazione o dell'applicazione di un
provvedimento di favore, e non disponga del certificato di
revisione o dell'attestazione di revisione relativi al periodo di
vigilanza in corso, l'ente è tenuto a produrre alla struttura
competente e all'ente ausiliario cui eventualmente aderisce una
dichiarazione, sottoscritta dal presidente e, per asseverazione,
dal presidente del collegio sindacale.
2. Se il collegio sindacale non è previsto dalla legge o
dall'atto costitutivo o il presidente dello stesso non è iscritto
nel registro dei revisori contabili, la sottoscrizione per
asseverazione è apposta da un revisore contabile esterno, scelto
fra i soggetti iscritti nel registro dei revisori
contabili.
3. Nella dichiarazione di cui al comma 1, sono indicati,
oltre agli estremi identificativi dell'ente cooperativo e del
legale rappresentante:
a) l'iscrizione nel registro regionale degli enti
cooperativi;
b) eventuali iscrizioni richieste dalla legge per
l'ottenimento della agevolazione o del provvedimento di favore di
cui si chiede l'applicazione;
c) gli estremi del versamento del contributo dovuto ai fondi
di mutualità regionale, ai sensi degli articoli 28 e 30 o, in
difetto, le motivazioni del mancato versamento;
d) il numero dei soci, come risultante dal libro
soci;
e) l'indicazione dell'agevolazione o del provvedimento di
favore di cui si chiede l'applicazione e dell'ente competente al
riguardo, unitamente alla dichiarazione del possesso dei requisiti
per poterne beneficiare.
4. Alla dichiarazione sostitutiva deve essere allegato
l'ultimo bilancio approvato, con l'indicazione degli estremi
dell'avvenuto deposito presso il registro delle imprese.
5. L'ente cooperativo che procede alla dichiarazione
sostitutiva deve contestualmente formulare la richiesta di cui
all'articolo 16, comma 6.
6. Le eventuali dichiarazioni sostitutive prodotte devono
essere indicate nel verbale di revisione o di ispezione
straordinaria.
7. La copia della dichiarazione sostitutiva presentata,
unitamente alla ricevuta dell'avvenuta notifica, può essere
utilizzata, da parte dell'ente cooperativo, ai soli fini della
richiesta di agevolazioni o di provvedimenti di favore alle
pubbliche amministrazioni.".
Articolo 17
(Inserimento dell'articolo 18ter)
1. Dopo l'articolo 18bis della l.r. 27/1998, come inserito
dall'articolo 16, è inserito il seguente:
"Articolo 18ter
(Vigilanza sulle banche di credito cooperativo)
1. Fatte salve le competenze della Banca d'Italia e tenuto
conto degli ambiti di competenza delle diverse autorità vigilanti,
la banche di credito cooperativo, come definite dall'articolo 33
del decreto legislativo 1° settembre 1993, n. 385 (Testo unico
delle leggi in materia bancaria e creditizia), sono assoggettate
alla disciplina dei controlli sugli enti cooperativi attribuiti
all'autorità governativa, limitatamente al rispetto delle
disposizioni di cui all'articolo 21, comma 3, della l. 59/1992 e
delle disposizioni riguardanti i rapporti mutualistici ed il
funzionamento degli organi sociali.
2. Per lo svolgimento della revisione cooperativa di cui
all'articolo 14, gli enti ausiliari possono avvalersi, sulla base
di un'apposita convenzione e senza oneri per la finanza pubblica
regionale, dell'associazione di categoria specializzata e delle sue
articolazioni territoriali, che provvedono ad inviare anche alla
Banca d'Italia i verbali delle revisioni effettuate.".
Articolo 18
(Sostituzione dell'articolo 19)
1. L'articolo 19 della l.r. 27/1998 è sostituito dal
seguente:
"Articolo 19
(Conseguenze di irregolarità)
1. Gli enti cooperativi nei confronti dei quali siano state
accertate irregolarità in sede di vigilanza e in ogni altro caso di
constatata irregolarità possono essere assoggettati, valutate le
circostanze del caso, ai seguenti provvedimenti:
a) cancellazione dal registro degli enti cooperativi, ai
sensi dell'articolo 8;
b) gestione commissariale, ai sensi dell'articolo
2545sexiesdecies del codice civile;
c) scioglimento per atto dell'autorità, ai sensi
dell'articolo 2545septiesdecies del codice civile;
d) sostituzione dei liquidatori, ai sensi dell'articolo
2545octiesdecies del codice civile;
e) liquidazione coatta amministrativa, ai sensi dell'articolo
2545terdecies del codice civile.
2. Il provvedimento sanzionatorio di cui al comma 1, lettera
a), è adottato dal dirigente della struttura competente.
3. I provvedimenti sanzionatori di cui al comma 1, lettere
b), c), d), ed e), sono adottati dalla Giunta regionale, su
proposta dell'assessore regionale competente in materia di attività
produttive, sentita la commissione regionale per la cooperazione di
cui all'articolo 10; la proposta di adozione dei predetti
provvedimenti, quando si tratti di cooperative sociali, agricole o
di consorzi agrari, è formulata di concerto con l'assessore
regionale competente nelle relative materie.
4. Gli enti cooperativi che si sottraggono all'attività di
vigilanza o non rispettano finalità mutualistiche sono cancellati
dal registro regionale degli enti cooperativi.
5. I provvedimenti di cui al comma 3 devono essere trascritti
nel registro regionale degli enti cooperativi e pubblicati nella
Gazzetta ufficiale e nel Bollettino ufficiale della Regione. I
provvedimenti devono essere altresì comunicati al Ministero delle
attività produttive, per le annotazioni richieste dalle
disposizioni vigenti.".
Articolo 19
(Modificazione all'articolo 20)
1. Il comma 1 dell'articolo 20 della l.r. 27/1998 è
sostituito dal seguente:
"1. La Regione, per lo svolgimento dei compiti di vigilanza e
tutela sugli enti cooperativi aventi sede legale nel territorio
della regione e per l'assistenza e la promozione del movimento
cooperativo, può avvalersi, oltre che delle proprie strutture
organizzative, anche:
a) delle strutture operative regionali delle associazioni
nazionali di rappresentanza, assistenza, tutela e revisione del
movimento cooperativo, riconosciute ai sensi dell'articolo 3 del
d.lgs. 220/2002, che abbiano come propri associati enti cooperativi
aventi sede legale nel territorio della regione;
b) di enti regionali di rappresentanza, assistenza, tutela e
revisione del movimento cooperativo valdostano, riconosciuti ai
sensi dell'articolo 21.".
Articolo 20
(Sostituzione dell'articolo 23)
1. L'articolo 23 della l.r. 27/1998 è sostituito con il
seguente:
"Articolo 23
(Contributi, compensi e spese per l'attività di
vigilanza)
1. Per le revisioni di cui all'articolo 16, comma 1, spetta
all'ente ausiliario cui l'ente revisionato aderisce, per ciascun
biennio, un contributo, a titolo di rimborso spese, nella misura
stabilita con deliberazione della Giunta regionale.
2. Al fine della determinazione del contributo di cui al
comma 1, gli enti ausiliari interessati devono trasmettere, ogni
quattro mesi, alla struttura competente appositi prospetti
riepilogativi delle revisioni effettuate nel corrispondente
periodo, con l'indicazione degli enti cooperativi revisionati,
delle generalità del revisore, della data di ciascuna revisione e
di ogni altro elemento necessario per la determinazione del
contributo medesimo.
3. Per ogni ispezione straordinaria o revisione ordinaria di
cui all'articolo 16, comma 5, e per l'attività di vigilanza di cui
all'articolo 22, commi 1 e 2, al revisore spetta un compenso lordo
nella misura stabilita con deliberazione della Giunta
regionale.
4. Le spese derivanti dall'attività di vigilanza e dalle
revisioni di cui al comma 3 sono a carico dell'Amministrazione
regionale.
5. Le società cooperative edilizie e i loro consorzi sono
tenuti a versare la maggiorazione del 10 per cento di cui
all'articolo 20, comma 1, lettera c), della l. 59/1992,
direttamente al Ministero delle attività produttive.".
Articolo 21
(Sostituzione dell'articolo 24)
1. L'articolo 24 della l.r. 27/1998 è sostituito dal
seguente:
"Articolo 24
(Spese nei casi di liquidazione e di
commissariamento)
1. Le spese relative alle procedure di liquidazione degli
enti cooperativi, disposte ai sensi degli articoli 2522,
2545terdecies e 2545septiesdecies del codice civile, e i compensi
ai commissari liquidatori sono posti a carico dell'Amministrazione
regionale quando dette procedure si chiudono con totale mancanza di
attivo.
2. Nei casi in cui l'attivo realizzato non sia sufficiente a
coprire le spese e i compensi indicati nel comma 1, agli stessi
provvede l'Amministrazione regionale per la differenza
necessaria.
3. Nei casi in cui sia anche comprovata l'assenza di risorse
finanziarie necessarie a garantire il rimborso integrale delle
spese affrontate dai liquidatori nominati ai sensi dell'articolo
2545octiesdecies del codice civile e, eccezionalmente, dai
commissari nominati ai sensi dell'articolo 2545sexiesdecies del
codice stesso, nonché il pagamento del compenso in favore dei
medesimi nella misura fissata, anche con riferimento alle tariffe
minime professionali, dall'Amministrazione regionale a carico degli
enti cooperativi interessati, detti compensi e spese sono posti a
carico dell'Amministrazione regionale medesima integralmente o per
la differenza necessaria.".
Articolo 22
(Modificazione all'articolo 25)
1. Al comma 1 dell'articolo 25 della l.r. 27/1998, le parole:
"articolo 15, comma 2, della l. 59/1992" sono sostituite dalle
seguenti: "articolo 11, comma 1, del d.lgs. 220/2002".
Articolo 23
(Sostituzione dell'articolo 27)
1. L'articolo 27 della l.r. 27/1998 è sostituito dal
seguente:
"Articolo 27
(Certificazione dei bilanci)
1. Gli enti cooperativi e i loro consorzi, tenuti alla
certificazione annuale dei bilanci ai sensi dell'articolo 11, comma
1, del d.lgs. 220/2002, vi provvedono avvalendosi esclusivamente
delle società di revisione iscritte nell'elenco regionale di cui
all'articolo 25.
2. La relazione di certificazione, quale atto complementare
della vigilanza, è allegata al progetto di bilancio da sottoporre
all'approvazione dell'assemblea.
3. L'ente cooperativo, entro sessanta giorni dalla data di
approvazione del bilancio, deve trasmettere la relazione di
certificazione alla struttura competente.
4. L'ente cooperativo che non richiede la certificazione del
bilancio può essere sottoposto, previa deliberazione della Giunta
regionale e sentita la commissione regionale per la cooperazione di
cui all'articolo 10, alla gestione commissariale di cui
all'articolo 2545sexiesdecies del codice civile; in tal caso, il
commissario rimane in carica fino al perfezionamento
dell'affidamento dell'incarico ad una società di
revisione.".
Articolo 24
(Modificazione all'articolo 28)
1. Il comma 4 dell'articolo 28 della l.r. 27/1998 è
sostituito dal seguente:
"4. Deve essere devoluto ai fondi di cui al comma 1 il
patrimonio residuo delle cooperative in liquidazione, dedotti il
capitale versato dai soci e rivalutato e i dividendi eventualmente
maturati, nonché il patrimonio risultante dalla trasformazione di
cui agli articoli 2545decies e 2545undecies del codice
civile.".
Articolo 25
(Modificazioni all'articolo 30)
1. Alla lettera b) del comma 2 dell'articolo 30 della l.r.
27/1998, dopo la parola: "versato" sono inserite le seguenti: "dai
soci".
2. Dopo la lettera b) del comma 2 dell'articolo 30 della l.r.
27/1998, come modificata dal comma 1, è aggiunta la
seguente:
"bbis) il patrimonio risultante dalla trasformazione di cui
agli articoli 2545decies e 2545undecies del codice civile delle
cooperative non aderenti ad alcun ente ausiliario ovvero aderenti
ad un ente ausiliario che non ha provveduto all'istituzione dei
fondi mutualistici di cui all'articolo 28, comma 1.".
3. Al comma 3 dell'articolo 30 della l.r. 27/1998, le parole:
"comma 3" sono sostituite dalle seguenti: "comma 5".
Articolo 26
(Sostituzione dell'articolo 43)
1. L'articolo 43 della l.r. 27/1998 è sostituito dal
seguente:
"Articolo 43
(Soggetti beneficiari)
1. I benefici di cui al presente capo sono diretti
esclusivamente a favore delle società cooperative e dei loro
consorzi che:
a) svolgono la propria attività in misura prevalente nel
territorio della regione;
b) perseguono effettivamente lo scopo di cui all'articolo
2;
c) risultano iscritti nella sezione cooperative a mutualità
prevalente del registro regionale degli enti cooperativi;
d) sono in possesso di tutti gli altri requisiti previsti
dalla presente legge e dalle disposizioni statali in materia di
cooperazione.".
2. Per le società cooperative costituite da un numero di soci
inferiore a sei, gli importi massimi di cui agli articoli 45, 46,
47, 47bis e 48 sono ridotti del 50 per cento.
3. Le società cooperative che hanno goduto dei benefici di
cui agli articoli 45, 46, 47, 47bis e 48 e che, successivamente,
risultano costituite da un numero di soci inferiore a sei, possono
accedere ai medesimi benefici trascorsi tre anni dalla data in cui
è venuto meno il requisito dei sei soci.
4. Gli enti ausiliari organizzati in forma di società
cooperativa sono esclusi dai benefici di cui al presente
capo.".
Articolo 27
(Modificazione all'articolo 44)
1. Il comma 5 dell'articolo 44 della l.r. 27/1998 è
abrogato.
Articolo 28
(Sostituzione dell'articolo 45)
1. L'articolo 45 della l.r. 27/1998 è sostituito dal
seguente:
"Articolo 45
(Contributi per operazioni d'investimento di avvio
attività)
1. Sono considerate operazioni di investimento di avvio
attività le spese sostenute o assunte, in data successiva
all'iscrizione nel registro regionale degli enti cooperativi ed
entro due anni dalla data di iscrizione nel medesimo registro,
relative:
a) all'acquisizione di aree necessarie per l'esercizio
dell'attività statutaria, compreso l'acquisto di complessi
aziendali e rami aziendali, escluso l'avviamento;
b) all'acquisizione, costruzione, trasformazione, ampliamento
o ammodernamento di immobili necessari per l'esercizio
dell'attività statutaria, comprese le opere edili e impiantistiche
nella misura strettamente necessaria all'installazione dei
macchinari, impianti, arredi e attrezzature di cui alla lettera
c);
c) all'acquisizione o eventuale costruzione in economia di
macchinari, impianti, attrezzature, arredi, autoveicoli, marchi,
brevetti e, per le cooperative di produzione e lavoro, anche
all'acquisizione di scorte, purché direttamente impiegati nel
processo produttivo o nella prestazione di servizi;
d) all'acquisizione di programmi informatici commisurati alle
esigenze produttive, amministrative e gestionali, comprese le
licenze d'uso;
e) ai progetti di innovazione tecnologica e di condivisione
di reti tecnologiche, compresa la realizzazione di siti e portali
web.
2. La Giunta regionale, per le operazioni di investimento di
avvio attività di cui al comma 1, può concedere, fino all'importo
massimo di euro 42.000, contributi a fondo perduto alle società
cooperative o ai loro consorzi:
a) di produzione e lavoro;
b) sociali, iscritti al relativo albo regionale;
c) iscritti alla categoria altre cooperative, con almeno il
40 per cento di soci lavoratori.
3. L'ammontare dei contributi di cui al comma 2 è determinato
nella misura massima del 50 per cento delle spese ammissibili a
finanziamento.
4. La Giunta regionale può, altresì, concedere contributi a
fondo perduto, fino all'importo massimo di euro 26.000, per le
operazioni di investimento di avvio attività alle società
cooperative o ai loro consorzi:
a) sociali, anche se privi del requisito di cui al comma 2,
lettera b);
b) iscritti alla categoria altre cooperative, anche se privi
dei requisiti di cui al comma 2, lettera c);
c) di consumo;
d) di dettaglianti;
e) iscritti alla categoria consorzi cooperativi;
f) iscritti alla categoria consorzi e cooperative di garanzia
e fidi.
5. L'ammontare dei contributi di cui al comma 4 è determinato
nella misura massima del 40 per cento delle spese ammissibili a
finanziamento.".
Articolo 29
(Sostituzione dell'articolo 46)
1. L'articolo 46 della l.r. 27/1998 è sostituito dal
seguente:
"Articolo 46
(Contributi per nuovi investimenti)
1. Sono considerati nuovi investimenti le spese sostenute o
assunte, trascorsi almeno due anni dalla data di iscrizione nel
registro regionale degli enti cooperativi, relative:
a) all'acquisizione di aree necessarie per l'esercizio
dell'attività statutaria, compreso l'acquisto di complessi
aziendali e rami aziendali, escluso l'avviamento;
b) all'acquisizione, costruzione, trasformazione, ampliamento
o ammodernamento di immobili necessari per l'esercizio
dell'attività statutaria, comprese le opere edili e impiantistiche
nella misura strettamente necessaria all'installazione dei
macchinari, impianti, arredi e attrezzature di cui alla lettera
c);
c) all'acquisizione o eventuale costruzione in economia di
macchinari, impianti, attrezzature, arredi, autoveicoli, marchi,
brevetti e, per le cooperative di produzione e lavoro, anche
all'acquisizione di scorte, purché direttamente impiegati nel
processo produttivo o nella prestazione di servizi;
d) all'acquisizione di programmi informatici commisurati alle
esigenze produttive, amministrative e gestionali, comprese le
licenze d'uso;
e) ai progetti di innovazione tecnologica e di condivisione
di reti tecnologiche, compresa la realizzazione di siti e portali
web.
2. I nuovi investimenti devono essere destinati
all'attuazione di progetti di sviluppo finalizzati a:
a) incrementi occupazionali;
b) incrementi produttivi;
c) ammodernamento dell'impresa o acquisizione di complessi
aziendali.
3. I progetti di sviluppo sono ammissibili a finanziamento a
condizione che il patrimonio netto, relativo all'ultimo bilancio
approvato, non sia negativo.
4. La Giunta regionale, per i nuovi investimenti di cui al
comma 1, può concedere, fino all'importo massimo di euro 62.000,
contributi a fondo perduto alle società cooperative o ai loro
consorzi:
a) di produzione e lavoro;
b) sociali, iscritti al relativo albo regionale;
c) iscritti alla categoria altre cooperative, con almeno il
40 per cento di soci lavoratori.
5. L'ammontare dei contributi di cui al comma 4 è determinato
nella misura massima del 50 per cento delle spese ammissibili a
finanziamento.
6. La Giunta regionale può, altresì, concedere, fino
all'importo massimo di euro 42.000, contributi a fondo perduto per
i nuovi investimenti di cui al comma 1, alle società cooperative o
ai loro consorzi:
a) sociali, anche se privi del requisito di cui al comma 4,
lettera b);
b) iscritti alla categoria altre cooperative, anche se privi
dei requisiti di cui al comma 4, lettera c);
c) di consumo;
d) di dettaglianti;
e) iscritti alla categoria consorzi cooperativi;
f) iscritti alla categoria consorzi e cooperative di garanzia
e fidi.
7. L'ammontare dei contributi di cui al comma 6 è determinato
nella misura massima del 40 per cento delle spese ammissibili a
finanziamento.
8. Sono ammesse a finanziamento le spese sostenute:
a) nei trecentosessanta giorni che precedono la data di
presentazione della domanda di contributo;
b) entro due anni dalla data in cui la Giunta regionale
approva la concessione del contributo.".
Articolo 30
(Modificazioni all'articolo 47)
1. Il comma 1 dell'articolo 47 della l.r. 27/1998 è
sostituito dal seguente:
"1. La Giunta regionale può erogare, fino ad un importo
massimo di euro 15.000, contributi a fondo perduto alle società
cooperative o ai loro consorzi, di produzione e lavoro, sociali, di
consumo, iscritti alla categoria consorzi e cooperative di garanzia
e fidi, di dettaglianti o iscritti alla categoria altre
cooperative, per le seguenti spese:
a) costituzione dell'ente cooperativo;
b) partecipazione dei soci e dipendenti a corsi di formazione
finalizzati al rafforzamento di competenze strettamente necessarie
all'attività esercitata dalla cooperativa;
c) consulenza ed assistenza tecnica per l'elaborazione e la
realizzazione di progetti commisurati alle esigenze produttive e
gestionali della cooperativa.".
2. Il comma 2 dell'articolo 47 della l.r. 27/1998 è
sostituito dal seguente:
"2. L'ammontare dei contributi non può superare l'80 per
cento delle spese di cui al comma 1, lettera a), e il 60 per cento
delle spese di cui al comma 1, lettere b) e c).".
Articolo 31
(Inserimento dell'articolo 47bis)
1. Dopo l'articolo 47 della l.r. 27/1998, come modificato
dall'articolo 30, è inserito il seguente:
"Articolo 47bis
(Contributi alla capitalizzazione)
1. La Giunta regionale può erogare, fino ad un importo
massimo di euro 30.000, contributi in conto capitale per progetti
di sviluppo aziendale a fronte di operazioni di capitalizzazione
iniziale e di successivi incrementi di capitale sociale, effettuati
non oltre i tre mesi antecedenti la data di presentazione della
domanda ovvero a fronte di incrementi al patrimonio netto,
determinati dalla destinazione degli utili dell'ultimo esercizio
approvato a riserve indivisibili, alle società cooperative a
mutualità prevalente e ai loro consorzi:
a) di produzione e lavoro;
b) sociali, iscritti al relativo albo regionale;
c) di consumo;
d) di dettaglianti;
e) iscritti alla categoria consorzi cooperativi;
f) iscritti alla categoria altre cooperative.
2. L'ammontare dei contributi di cui al comma 1 è determinato
nella misura del doppio del nuovo apporto di capitale sociale
sottoscritto e versato per l'attuazione del relativo progetto di
sviluppo aziendale ovvero dell'incremento del patrimonio netto per
effetto della destinazione a riserve indivisibili degli utili
dell'ultimo esercizio approvato.".
Articolo 32
(Modificazione all'articolo 48)
1. Il comma 1 dell'articolo 48 della l.r. 27/1998 è
sostituito dal seguente:
"1. La Giunta regionale può erogare, fino ad un importo
massimo annuo di euro 10.500, contributi in conto interessi alle
società cooperative o ai loro consorzi, di produzione e lavoro,
sociali, di consumo, iscritti alla categoria consorzi e cooperative
di garanzia fidi, di dettaglianti o iscritti alla categoria altre
cooperative, su scoperti di conto corrente autorizzati da istituti
di credito per le spese derivanti da:
a) esecuzione di commesse, contratti, convenzioni o
appalti;
b) importazioni di materie prime.".
Articolo 33
(Modificazione all'articolo 49)
1. Al comma 1 dell'articolo 49 della l.r. 27/1998, le parole:
"di cui agli articoli 45 e 46" sono sostituite dalle seguenti: "di
cui all'articolo 47bis."
Articolo 34
(Modificazione all'articolo 50)
1. Al comma 1 dell'articolo 50 della l.r. 27/1998, dopo la
parola: "47" è inserita la seguente: ", 47bis".
Articolo 35
(Modificazioni all'articolo 51)
1. Al comma 1 dell'articolo 51 della l.r. 27/1998, dopo le
parole: "capitale sociale versato", sono inserite le seguenti: "e
gli eventuali contributi concessi ai sensi dell'articolo
47bis".
2. Dopo il comma 3 dell'articolo 51 della l.r. 27/1998, è
inserito il seguente:
"3bis. Per beneficiare dei contributi di cui agli articoli 45
e 46, l'ente cooperativo richiedente, nel caso in cui abbia un
numero di soci non inferiore a sei, si impegna a non ridurre tale
numero al di sotto di sei per un periodo di cinque anni per i beni
mobili e di dieci anni per i beni immobili, a decorrere dalla data
di emissione delle relative fatture.".
3. Dopo il comma 3bis dell'articolo 51 della l.r. 27/1998,
come introdotto dal comma 2, è inserito il seguente:
"3ter. Per beneficiare dei contributi di cui all'articolo
47bis, l'ente cooperativo richiedente, nel caso in cui abbia un
numero di soci non inferiore a sei, si impegna a non ridurre tale
numero al di sotto di sei per un periodo di cinque anni, a
decorrere dalla data di approvazione dell'incremento di capitale
sociale.".
Articolo 36
(Modificazioni all'articolo 52)
1. Dopo il comma 2 dell'articolo 52 della l.r. 27/1998, è
inserito il seguente:
"2bis. Nel caso in cui sia comprovato il mancato rispetto
degli obblighi assunti ai sensi dell'articolo 51, commi 3bis e
3ter, la Giunta regionale può, su richiesta dell'assessore
regionale competente in materia di attività produttive, disporre la
revoca parziale del contributo concesso.".
2. Dopo il comma 2bis dell'articolo 52 della l.r. 27/1998,
come introdotto dal comma 1, è inserito il seguente:
"2ter. Nel caso in cui la società cooperativa provveda a
ricostituire il numero minimo di sei soci entro il termine di
dodici mesi, non si dà luogo alla revoca parziale di cui al comma
2bis.".
Articolo 37
(Inserimento dell'articolo 57bis)
1. Dopo l'articolo 57 della l.r. 27/1998, è inserito il
seguente:
"Articolo 57bis
(Disposizioni attuative)
1. La disciplina di ogni altro adempimento o aspetto relativo
alla vigilanza, alla tenuta del registro regionale degli enti
cooperativi e dell'albo regionale delle cooperative sociali e ai
fondi mutualistici per la promozione e sviluppo della cooperazione
è demandata alla Giunta regionale che vi provvede con propria
deliberazione.
2. La Giunta regionale stabilisce, inoltre, le modalità e i
criteri per la concessione dei contributi previsti dalla presente
legge.
3. Le deliberazioni di cui ai commi 1 e 2 sono pubblicate nel
Bollettino ufficiale della Regione.".
Articolo 38
(Disposizioni transitorie)
1. Gli enti cooperativi che risultano iscritti nel registro
regionale degli enti cooperativi alla data di entrata in vigore
della presente legge e che presentano alla struttura competente in
materia di cooperazione, entro due mesi dalla data di entrata in
vigore della presente legge, apposita dichiarazione, sottoscritta
dal legale rappresentante, attestante il possesso della condizione
di mutualità prevalente sono iscritti, a titolo provvisorio, nella
sezione a mutualità prevalente, a far data dal 31 marzo
2005.
2. La struttura competente, previa verifica da effettuarsi
entro dodici mesi dalla data di entrata in vigore della presente
legge della permanenza dei requisiti formali di cui all'articolo
2514 del codice civile, conferma l'iscrizione nella sezione delle
cooperative a mutualità prevalente.
3. In caso di difetto di taluno dei requisiti formali di cui
all'articolo 2514 del codice civile ovvero di mancata presentazione
della dichiarazione di cui al comma 1 entro il termine ivi
previsto, la struttura competente provvede all'iscrizione nella
sezione degli enti privi del requisito predetto; di tale variazione
è data comunicazione all'ente cooperativo e ai competenti uffici
del registro delle imprese.
4. Le disposizioni di cui al capo I del titolo IV della l.r.
27/1998, vigenti prima dell'entrata in vigore della presente legge,
continuano ad applicarsi alle domande di ammissione ai contributi
di cui agli articoli 45, 46, 47 e 48 della l.r. 27/1998 stessa, in
corso di istruttoria alla data di entrata in vigore della presente
legge, per le quali non siano stati ancora adottati i relativi
provvedimenti di concessione o di rigetto.
Articolo 39
(Inserimento dell'articolo 60bis)
1. Dopo l'articolo 60 della l.r. 27/1998, è inserito il
seguente:
"Articolo 60bis
(Disposizione finanziaria)
1. L'onere derivante dall'applicazione degli articoli 47bis e
27, comma 4, è determinato in euro 85.000 per l'anno 2005 e in euro
140.000 a decorrere dall'anno 2006.
2. L'onere di cui al comma 1 trova copertura nello stato di
previsione della spesa del bilancio della Regione per l'anno 2005 e
per il triennio 2005 - 2007 nell'obiettivo programmatico 2.2.2.08
(Interventi a favore della cooperazione).
3. Al finanziamento dell'onere di cui al comma 1 si provvede,
nell'ambito del medesimo obiettivo programmatico, mediante
l'utilizzo:
a) di euro 5.000 nel 2005 e di euro 10.000 a decorrere dal
2006, dello stanziamento iscritto al capitolo 46440 (Oneri per la
vigilanza, le revisioni e la tutela sugli enti
cooperativi);
b) di euro 80.000 nel 2005 e di euro 130.000 a decorrere dal
2006, dello stanziamento iscritto al capitolo 46460 (Contributi a
enti cooperativi per operazioni d'investimento di avvio attività e
per nuovi investimenti).
4. Per l'applicazione della presente legge, la Giunta
regionale è autorizzata ad apportare, con propria deliberazione, su
proposta dell'assessore regionale competente in materia di
bilancio, le occorrenti variazioni di bilancio.".
Président - La parole au rapporteur, le Conseiller Fiou.
Fiou (GV-DS-PSE) - Il presente disegno di legge regionale ha lo
scopo di adeguare la legge regionale 5 maggio 1998 n. 27 (Testo
unico in materia di cooperazione) ai cambiamenti avvenuti nella
legislazione nazionale di riferimento. In materia è stato riformato
il diritto societario il quale, proponendo una nuova
regolamentazione per le società cooperative, sancisce la
distinzione fra cooperative a mutualità prevalente - cooperative
cioè che devono svolgere la loro attività prevalentemente a favore
dei soci, o ricevere da questi la maggior parte dei beni o servizi
occorrenti per l'attività sociale - e cooperative prive di tale
carattere.
La riforma, a livello nazionale, prevede poi l'istituzione di un
apposito albo delle società cooperative, presso il Ministero delle
attività produttive, che recepisce, attraverso una nuova
classificazione, la distinzione appunto fra i tipi diversi di
società cooperative, favorendo la riconoscibilità di quelle a
mutualità prevalente. Scopo di questo albo è di facilitare, appunto
attraverso una precisa riconoscibilità, l'attività di vigilanza -
svolta anche dalle associazioni di categoria - tesa a discriminare
i soggetti in base ai requisiti previsti dalla legge. Il disegno di
legge in discussione realizza un adeguamento di queste norme al
contesto regionale, ribadendo che l'attività di vigilanza
amministrativa sugli enti cooperativi rimane di competenza
dell'Assessorato regionale competente in materia di attività
produttive e istituendo a tale scopo il nuovo Registro regionale
delle cooperative, a cui gli enti cooperativi aventi sede nella
Regione sono tenuti a iscriversi. Tale iscrizione è sostitutiva a
tutti gli effetti di quella prevista a livello nazionale all'Albo
delle società cooperative. Il nuovo registro regionale sarà tenuto
dalla struttura regionale competente in materia di cooperazione. Ai
competenti uffici regionali del Registro delle imprese spetta il
compito di assegnare alle singole cooperative, aventi sede nella
nostra Regione, un numero di iscrizione all'Albo nazionale delle
società cooperative, unico a livello nazionale. Tale numero sarà
l'elemento identificativo di ogni cooperativa e dovrà essere
indicato in ogni atto, corrispondenza o comunicazione che la stessa
farà.
Il disegno di legge in esame riordina anche la materia relativa
ai controlli sulle società cooperative previsti dal decreto
legislativo n. 220/2002, introducendo numerose novità finalizzate
ad accelerare e snellire le procedure di verifica e a fornire
riferimenti agli amministratori per migliorare la gestione ed il
livello di democrazia interno agli enti.
Durante la stesura del disegno di legge l'Assessorato competente
ha coinvolto le parti interessate che ne condividono i contenuti.
Il testo in esame è il testo della IV Commissione che recepisce
alcuni emendamenti presentati dall'Assessore competente in sede di
discussione. L'Assessore competente ha presentato in Commissione un
ulteriore emendamento all'articolo 39 riguardante la parte
finanziaria per rapportarla al bilancio 2006, il testo di tale
emendamento è compreso nella documentazione allegata alla
convocazione.
Président - Je peux déclarer ouverte la discussion générale. Je
rappelle que la IVe Commission a donné à l'unanimité son avis
favorable sur le nouveau texte, ainsi que la IIe à la majorité sur
le nouveau texte avec la présentation d'un amendement.
La parole au Conseiller La Torre.
La Torre (FA) - Senz'altro è una legge che deve essere presa
sicuramente in senso positivo, ha una valenza importante e va
sostenuta. Bisogna dire alcune cose però. Anzitutto è opportuno che
questa legge venga poi applicata, perché, proprio per quello che
riguarda l'articolo 11, viene spiegato in modo molto preciso e
molto giusto come le cooperative devono avere dei requisiti che
devono essere reali. Basta leggere l'articolo 11 per capire quali
essi sono, e vengono detti con estrema chiarezza... quindi si da
tutta una serie di indicazioni. Bisogna che poi l'Assessorato sia
fedele alla legge che oggi il Consiglio approva e che quando farà
questa opera di controllo ispettivo sia attento che i requisiti che
la legge chiede ci siano e che le cooperative finalmente possono
avere quella loro dignità reale e non siano quello strumento che in
molte Regioni d'Italia viene usato come "escamotage" per permettere
a degli imprenditori poco corretti di sfruttare del personale.
Questo succede - lo vediamo anche in Valle d'Aosta - perché
drammaticamente ci troviamo in tante gare con cooperative che
presentano un'offerta, la cui consistenza non giustifica - e
dovrebbe preoccupare l'ente che poi affida il servizio - neanche il
pagamento dei contributi dei soggetti che lavorano all'interno di
queste cooperative. Credo sia arrivato il momento di cominciare a
dire che certe offerte fatte da certe cooperative non hanno i
requisiti di giustizia e di correttezza e di tutela dei lavoratori,
e questo accade. Ritengo allora giusto che le cooperative
valdostane debbano avere una dignità che tale legge loro dà, che
l'Assessorato debba mettere in atto i controlli e le verifiche che
questo provvedimento indica, ma dico anche che l'Assessorato e gli
enti e tutto ciò che riguarda il pubblico devono respingere tutte
quelle offerte di quelle cooperative che verranno da fuori e che
non hanno i requisiti minimi di garanzia per i lavoratori operanti
al loro interno. Esistono cooperative che lavorano in tanti
settori, che utilizzano personale extracomunitario, esistono
all'interno e nell'ambito dei settori delle pulizie, dove il
"turnover" del personale è a livelli impressionanti, esistono dei
"capetti arruolatori" che reclutano le persone come si usava una
volta nelle piazze. Dobbiamo fare in modo che le cooperative siano
quello per cui sono nate: un luogo dove i lavoratori si associano e
possano in modo dignitoso, serio e tranquillo per il loro futuro
avere la certezza dei contributi, avere la certezza di una
posizione assicurativa, avere la possibilità di guadagnare
onestamente il pane per le loro famiglie senza scopo di lucro per
la società cooperativa stessa, quindi senza avere alle spalle
nessuno che poi utilizzi quelle cooperative per trarne dei vantaggi
personali.
La mia preoccupazione quindi in cosa consiste? La legge è
giusta, sicuramente l'Assessorato si attiverà per fare in modo che
le cooperative valdostane abbiano i requisiti e io credo che le
cooperative valdostane siano serie e abbiano i requisiti, ma sono
anche preoccupato della concorrenza che abbiamo e che arriverà
dall'esterno, dove chiederemo alle cooperative valdostane di pagare
e rispettare i propri soci e troveremo delle offerte magari a 9 €/h
o a 10€/h o a 11 €/h che sono impossibili, sfido qualunque
consulente del lavoro a dimostrarmi che con 10 o 11 €/h di offerta
all'ente pubblico si possono pagare i contributi e rispettare i
lavoratori di queste aziende...
(interruzione del Consigliere Cesal, fuori microfono)
... sì, lei è consulente del lavoro, Dott. Cesal, quindi credo
che mi possa dare ragione su questo. Lo dico perché è l'ente
pubblico stesso che, quando c'è l'offerta da 11 euro, l'accetta;
poi se l'offerta va a 14 euro da parte della cooperativa
valdostana, seria, regolare, in ordine con tutto, neanche la
considera, prende quella di 11 euro che porta i Marocchini... non
perché i Marocchini sono delle persone malvagie, ma perché sono
sfruttati! Li mettono in mano 5 euro e li mandano a casa! Gli
dicono: "quante ore hai fatto oggi? Sette. Trentacinque euro. Vai a
casa" e ne ha guadagnati altri 35 la finta cooperativa! Questo
accade e, se mi dice che non accade, faccio una piccola indagine
per aiutarvi, non per contraddirvi, perché siamo qui tutti per fare
un lavoro insieme e vi dimostro che ci sono tante offerte di
cooperative provenienti da fuori che usano questo criterio. Il mio
invito allora è: approviamo sì questa legge, è una legge giusta che
dà dignità alle cooperative, che difende i soci, ma mettiamoci in
testa che dobbiamo mettere in atto una serie di controlli per
bloccare tutte quelle cooperative che vengono da fuori, che non
rispettano questi criteri e che fanno una concorrenza sleale,
ingiusta e umiliante per chi ci lavora, alle cooperative serie,
alle cooperative che rispettano i soci e alle cooperative che hanno
veramente gli obiettivi, le finalità e la dignità che questa legge
gli dà.
Président - La parole au Conseiller Curtaz.
Curtaz (Arc-VA) - Il mio intervento si limiterà a una
dichiarazione di voto, visto che il nostro gruppo non ha potuto
esprimersi in IV Commissione. Credo che il tema dello sfruttamento
dei lavoratori sia un argomento grave e importante, tema che ha
affrontato il collega La Torre... e a questo proposito, per quanto
riguarda i lavoratori delle cooperative, ritengo sia un tema ancora
più importante: che il lavoro nelle cooperative sia in regola è
rilevante non solo per questioni giuridiche, ma anche per questioni
etiche. Reputo quindi che la sottolineatura sia opportuna, anche se
riguarda, a mio avviso, più il rispetto delle normative nel campo
del diritto del lavoro che questa legge di adeguamento al diritto
societario. Mi sembra che il richiamo sia giusto, ma che si stia
parlando di due ambiti giuridici diversi.
Per quanto riguarda la legge regionale, in materia esprimiamo un
parere favorevole, perché si tratta di una legge di adeguamento, di
una normativa statale che negli ultimi tempi è stata modificata,
quindi la Valle d'Aosta anche utilizzando le proprie competenze non
poteva non acquisire quella normativa civilistica che ormai è in
vigore nel resto del Paese. Si tratta quindi di un atto legislativo
per certi versi dovuto. Apprezziamo anche il timido sforzo di
burocratizzare certe procedure, quello di snellire gli iter e di
fare una piccola opera di bonifica della varia legislazione
vigente, in modo da costituire un testo unico in materia. Queste
sono le motivazioni di fondo che ci faranno votare "sì" a tale
provvedimento di legge.
Président - La parole au Conseiller Tibaldi.
Tibaldi (CdL) - Ci limitiamo anche noi ad una breve
dichiarazione di voto per esprimere il nostro consenso a questo
disegno di legge, che va a modificare una normativa regionale
risalente al 1998. Il nostro consenso è avvalorato dal fatto che
tale disegno di legge recepisce la riforma del diritto societario,
promossa dal "Governo Berlusconi", e che coinvolge anche le
cooperative che sono oggetto di nuova regolamentazione. Si tratta
di un'evoluzione normativa che condividiamo, pertanto esprimeremo
il nostro voto favorevole.
Président - Y a-t-il d'autres collègues qui veulent intervenir?
Collègues, seulement pour vous informer que les groupes "La Casa
delle Libertà", "Stella Alpina" et "Union Valdôtaine" viennent de
présenter une résolution concernant un engagement à l'Assesseur à
la culture.
Est-ce que je peux fermer la discussion générale? La discussion
générale est fermée.
La parole à l'Assesseur aux activités productives et aux
politiques du travail, Ferraris.
Ferraris (GV-DS-PSE) - Ringrazio il collega Fiou relatore della
legge e i colleghi che sono intervenuti. Come è stato evidenziato,
la cooperativa è un'impresa che ha particolari tradizioni nella
nostra Regione, indubbiamente intendendola in termini positivi.
Condivido le preoccupazioni che sono state espresse dal collega La
Torre, ma possiamo dire che nella nostra Regione è prevalente una
cooperazione che lavora in positivo, che rispetta i diritti dei
lavoratori e le leggi. È indubbio che ci sono anche fenomeni di
degenerazione, che vanno controllati e combattuti. Questa è
un'impresa che nel nostro territorio in alcuni settori incontra
meno le difficoltà che derivano da un'economia globalizzata;
cercherò di essere molto sintetico, ma vorrei fornirvi qualche dato
per darvi le dimensioni dell'impresa cooperativa in Valle. Abbiamo
in Valle più di 240 imprese cooperative attive, i soci sono circa
17 mila, di cui circa 700 soci lavoratori, e 800 persone che sono
dipendenti delle cooperativa, quindi circa 1.500 persone lavorano
nel mondo della cooperazione. Viste le dimensioni della nostra
Regione, questo è un elemento importante.
Le modifiche esistenti all'interno di questa legge riguardano
sia l'adeguamento al diritto societario - come è stato ricordato
dai colleghi Curtaz e Tibaldi -, sia l'adeguamento della norma,
risalente al 1998, concordata con le centrali cooperative della
Valle d'Aosta soprattutto per quanto riguarda i meccanismi di
incentivazione, per quanto riguarda gli investimenti e
l'introduzione della possibilità di utilizzare nuove tecnologie,
siti "web", quindi un'innovazione della legge tenuto conto del
fatto che per combattere... quanto diceva il collega La Torre... è
importante che le nostre cooperative siano in grado di affrontare
le sfide del mercato avendo una capacità competitiva maggiore e
investendo molto sulla qualità. Questo della cooperazione è un
terreno importante, tale legge è stata confrontata con i soggetti
operanti nel settore, quindi c'è anche un sostanziale assenso
rispetto alle modifiche apportate, di conseguenza penso che
l'approvazione da parte del Consiglio darà un contributo positivo a
un mondo cooperativo che ha profonde tradizioni nella nostra
Regione.
Président - Nous pouvons passer à l'examen du texte. Je rappelle
que nous votons sur le nouveau texte rédigé par la IVe
Commission.
Je soumets au vote l'article 1er:
Conseillers présents et votants: 34
Pour: 34
Le Conseil approuve à l'unanimité.
Président - Je soumets au vote l'article 2:
Conseillers présents et votants: 34
Pour: 34
Le Conseil approuve à l'unanimité.
Président - Je soumets au vote l'article 3:
Conseillers présents et votants: 34
Pour: 34
Le Conseil approuve à l'unanimité.
Président - Je soumets au vote l'article 4:
Conseillers présents et votants: 34
Pour: 34
Le Conseil approuve à l'unanimité.
Président - Je soumets au vote l'article 5:
Conseillers présents et votants: 34
Pour: 34
Le Conseil approuve à l'unanimité.
Président - Je soumets au vote l'article 6:
Conseillers présents et votants: 34
Pour: 34
Le Conseil approuve à l'unanimité.
Président - Je soumets au vote l'article 7:
Conseillers présents et votants: 34
Pour: 34
Le Conseil approuve à l'unanimité.
Président - Je soumets au vote l'article 8:
Conseillers présents et votants: 34
Pour: 34
Le Conseil approuve à l'unanimité.
Président - Je soumets au vote l'article 9:
Conseillers présents et votants: 34
Pour: 34
Le Conseil approuve à l'unanimité.
Président - Je soumets au vote l'article 10:
Conseillers présents et votants: 34
Pour: 34
Le Conseil approuve à l'unanimité.
Président - Je soumets au vote l'article 11:
Conseillers présents et votants: 34
Pour: 34
Le Conseil approuve à l'unanimité.
Président - Je soumets au vote l'article 12:
Conseillers présents et votants: 34
Pour: 34
Le Conseil approuve à l'unanimité.
Président - Je soumets au vote l'article 13:
Conseillers présents et votants: 34
Pour: 34
Le Conseil approuve à l'unanimité.
Président - Je soumets au vote l'article 14:
Conseillers présents et votants: 34
Pour: 34
Le Conseil approuve à l'unanimité.
Président - Je soumets au vote l'article 15:
Conseillers présents et votants: 34
Pour: 34
Le Conseil approuve à l'unanimité.
Président - Je soumets au vote l'article 16:
Conseillers présents et votants: 34
Pour: 34
Le Conseil approuve à l'unanimité.
Président - Je soumets au vote l'article 17:
Conseillers présents et votants: 34
Pour: 34
Le Conseil approuve à l'unanimité.
Président - Je soumets au vote l'article 18:
Conseillers présents et votants: 34
Pour: 34
Le Conseil approuve à l'unanimité.
Président - Je soumets au vote l'article 19:
Conseillers présents et votants: 34
Pour: 34
Le Conseil approuve à l'unanimité.
Président - Je soumets au vote l'article 20:
Conseillers présents et votants: 34
Pour: 34
Le Conseil approuve à l'unanimité.
Président - Je soumets au vote l'article 21:
Conseillers présents et votants: 34
Pour: 34
Le Conseil approuve à l'unanimité.
Président - Je soumets au vote l'article 22:
Conseillers présents et votants: 34
Pour: 34
Le Conseil approuve à l'unanimité.
Président - Je soumets au vote l'article 23:
Conseillers présents et votants: 34
Pour: 34
Le Conseil approuve à l'unanimité.
Président - Je soumets au vote l'article 24:
Conseillers présents et votants: 34
Pour: 34
Le Conseil approuve à l'unanimité.
Président - Je soumets au vote l'article 25:
Conseillers présents et votants: 34
Pour: 34
Le Conseil approuve à l'unanimité.
Président - Je soumets au vote l'article 26:
Conseillers présents et votants: 34
Pour: 34
Le Conseil approuve à l'unanimité.
Président - Je soumets au vote l'article 27:
Conseillers présents et votants: 34
Pour: 34
Le Conseil approuve à l'unanimité.
Président - Je soumets au vote l'article 28:
Conseillers présents et votants: 34
Pour: 34
Le Conseil approuve à l'unanimité.
Président - Je soumets au vote l'article 29:
Conseillers présents et votants: 34
Pour: 34
Le Conseil approuve à l'unanimité.
Président - Je soumets au vote l'article 30:
Conseillers présents et votants: 34
Pour: 34
Le Conseil approuve à l'unanimité.
Président - Je soumets au vote l'article 31:
Conseillers présents et votants: 34
Pour: 34
Le Conseil approuve à l'unanimité.
Président - Je soumets au vote l'article 32:
Conseillers présents et votants: 34
Pour: 34
Le Conseil approuve à l'unanimité.
Président - Je soumets au vote l'article 33:
Conseillers présents et votants: 34
Pour: 34
Le Conseil approuve à l'unanimité.
Président - Je soumets au vote l'article 34:
Conseillers présents et votants: 34
Pour: 34
Le Conseil approuve à l'unanimité.
Président - Je soumets au vote l'article 35:
Conseillers présents et votants: 34
Pour: 34
Le Conseil approuve à l'unanimité.
Président - Je soumets au vote l'article 36:
Conseillers présents et votants: 34
Pour: 34
Le Conseil approuve à l'unanimité.
Président - Je soumets au vote l'article 37:
Conseillers présents et votants: 34
Pour: 34
Le Conseil approuve à l'unanimité.
Président - Je soumets au vote l'article 38:
Conseillers présents et votants: 34
Pour: 34
Le Conseil approuve à l'unanimité.
Président - A l'article 39 il y l'amendement présenté par la IIe
Commission, dont je donne lecture:
Emendamento
L'articolo 39 è sostituito dal seguente:
"Articolo 39
(Disposizione finanziaria)
1. L'onere derivante dall'applicazione degli articoli 23 e 31
è determinato in annui euro 140.000 a decorrere dall'anno
2006.
2. L'onere di cui al comma 1 trova copertura nello stato di
previsione della spesa del bilancio della Regione per l'anno
finanziario 2006 e per il triennio 2006/2008 nell'obiettivo
programmatico 2.2.2.08 (Interventi a favore della
cooperazione).
3. Al finanziamento dell'onere di cui al comma 1 si provvede,
nell'ambito del medesimo obiettivo programmatico, mediante
l'utilizzo:
a) di annui euro 10.000 a decorrere dal 2006, dello
stanziamento iscritto al capitolo 46440 (Oneri per la vigilanza, le
revisioni e la tutela sugli enti cooperativi);
b) di annui euro 130.000 a decorrere dal 2006, dello
stanziamento iscritto al capitolo 46460 (Contributi a enti
cooperativi per operazioni d'investimento di avvio attività e per
nuovi investimenti).
4. Per l'applicazione della presente legge, la Giunta
regionale è autorizzata ad apportare, con propria deliberazione, su
proposta dell'assessore regionale competente in materia di
bilancio, le occorrenti variazioni di bilancio.".
Je soumets au vote l'amendement:
Conseillers présents et votants: 34
Pour: 34
Le Conseil approuve à l'unanimité.
Président - Je soumets au vote la loi dans son ensemble:
Conseillers présents et votants: 34
Pour: 34
Le Conseil approuve à l'unanimité.
