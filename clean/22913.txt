Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 694 del 15 dicembre 1982 - Resoconto
OGGETTO N. 694/VII - PIANO DI RIPARTO DELLA SOMMA DI LIRE
2.500.000.000 PER L'ANNO 1982, AI SENSI DELLA LEGGE REGIONALE 25
OTTOBRE 1982, N. 71 ("INTERVENTI PER OPERE PUBBLICHE DESTINATE
ALL'ASSISTENZA DELLE PERSONE ANZIANE, INABILI ED
HANDICAPPATE").
PRESIDENTE:
La parola all'Assessore alla Sanità ed
Assistenza Sociale. Rollandin, per. l'illustrazione dell'oggetto.
Ne ha facoltà.
ROLLANDIN - (U.V.):
Devo innanzi tutto ringraziare le
Commissioni che, malgrado il ritardo con cui sono stati loro
portati, hanno voluto esaminare ugualmente i documenti sui quali
poi si è svolto un ampio dibattito.
Il problema, come viene presentato ed affrontato, era già stato
preannunciato al momento della discussione della legge nella quale
si prevedeva un investimento di 2 miliardi e mezzo finalizzati al
recupero di strutture per anziani, handicappati e inabili. E' detto
nella relazione che più volte si è sottolineato come ci fosse fino
ad alcuni anni or sono un rinvio continuo per carenza di
possibilità di assistenza dovuta a una indisponibilità di strutture
sul territorio.
Sulla base di questi suggerimenti venuti dal Consiglio si è
cercato di coinvolgere quegli organismi che sia la legge di riforma
sia le precedenti leggi sull'assistenza avevano già interessato e
infatti a seguito di questa lunga consultazione, che ha coinvolto i
diversi comitati di zona e le forze sociali e sindacali, si è
arrivati alla presentazione del prospetto che è allegato. E' un
prospetto che cerca di tener conto della situazione di tutto il
territorio; difatti, nelle tabelle riassuntive si chiarisce quali
sono gli interventi che a livello di amministrazione regionale si
intende portare avanti.
C'è una prima tabella, della quale si chiede l'approvazione per
un intervento a livello di strutture che già sono di proprietà
regionale; mentre in un'altra tabella sono previste opere per
strutture nuove o che comunque non sono di proprietà regionale. Nel
prospetto si è data anche un'indicazione di massima del costo
dell'opera; siamo pienamente consapevoli che stiamo approvando a
metà dicembre questi impegni di spesa, però nel contempo va detto
che gran parte dei distretti e dei Comuni interessati hanno già i
progetti pronti. Per il resto si tratta di primi finanziamenti che
sono relativi alle progettazioni e all'acquisizione dell'area.
Nella prima tabella sono inseriti i Comuni di La-Thuile e Cogne
che già più volte avevamo preso in considerazione per il
rifacimento del tetto; c'è poi Aosta, con la "Casa Champan" per la
quale c'è già un progetto di ristrutturazione come comunità
protetta; il discorso è sempre stato rinviato perché non erano
ancora stati acquisiti tutti
gli atti relativi a quella donazione. C'è poi Châtillon, ex Casa
De Mattei: il discorso è già stato sollevato più volte anche dal
collega Péaquin in relazione ai servizi sociali che versano in
condizioni pessime nel sito attuale. A questo proposito va fatto un
chiarimento: le condizioni dell'immobile sono peggiori di quanto si
prevedeva, tanto è vero che molte opere di semplice riattazione
sono impossibili, certe parti dovranno essere demolite e
ricostruite proprio perché è fatiscente a struttura secondo quanto
è emerso dal sopralluogo che si è fatto.
Per Brusson si tratta di quell'immobile già acquisito alcuni
anni fa e che ...Interruzione... Si, sto pensando alla mia
vecchiaia, Consigliere Carlassare! Penso che la disponibilità di
questa struttura riguardi tutti i Comuni del distretto. Per Verrès,
si tratta dell'utilizzo del Dispensario Antitubercolare che,
essendo stato liberato in quanto è funzionante il Poliambulatorio,
potrà essere destinato a questi scopi; c'è già un progetto
dell'Amministrazione locale per intervenire su quest'area.
Poi ci sono i lavori su stabili di proprietà dei Comuni. Qui
abbiamo Arvier, per il quale c'è già il progetto che era stato
predisposto anni addietro e per il quale era stato chiesto anche un
intervento della Cassa Depositi e Prestiti; poi però non c'è stata
la possibilità di utilizzare i fondi per l'esistenza del "tetto
della spesa" che vincola i Comuni al proprio bilancio.
Saint-Pierre, nella zona delle ex-casermette: qui è prevista una
struttura socio-sanitaria, cioè ci sarà la parte sociale che
riguarda l'assistenza agli anziani, con un numero di posti letto in
rapporto all'esigenza del distretto ed in più ci saranno le
strutture sanitarie che riguardano attività consultoriali e quelle
attività di prevenzione che richiamava anche oggi il Consigliere
Carlassare.
Gignod: qui la struttura di microcomunità è rappresentata dallo
stabile che è sede delle scuole e di altre strutture; c'era
l'accordo di tutta la comunità a impegnarsi a non presentare altre
richieste, in quanto dopo un primo momento di mancata attenzione ai
problemi degli anziani, c'è stata successivamente una corsa a fare
strutture che sarebbero difficili da gestire: qui ci sarebbe da
fare il discorso della Comba Freida.
Poi c'è Aosta: centro diurno e comunità protetta per anziani e
inabili; si tratta della nuova costruzione in Via Monte Vodice, che
è stata valutata con l'Amministrazione comunale di Aosta su
richiesta della quale è stata fatta una modificazione del progetto
iniziale.
Poi c'è Sarre: in un primo tempo la struttura era da
determinare; adesso la situazione è già molto più chiara; c'era un
lascito di una casa che poteva essere ristrutturata; nell'anno i
proprietari sono morti entrambi; cioè, prima c'era il vincolo di
una persona che avrebbe dovuto abitare nella struttura fino alla
realizzazione dell'opera, ora la struttura è praticamente
libera.
Torgnon: qui c'è la possibilità di utilizzare due piani di una
struttura che è di proprietà della Prebenda.
Pontey: su accordo del comitato di zona si è deciso di
ristrutturare un immobile che il comitato stesso ha segnalato.
Hône: c'è una proprietà comunale, un terreno vicino allo
svincolo, che è già stato oggetto di esame da parte di tutti i
Sindaci e su cui si sta facendo un progetto secondo le esigenze
della zona.
Perloz: qui veniamo alla questione Creux-Porté; sono già stati
fatti tre incontri con il Consiglio di Amministrazione di questa
ex-IPAB per vedere di determinare a possibilità di utilizzare una
parte solo dell'area, che verrebbe acquistata, per insediare una
nuova costruzione.
Gressoney-Saint-Jean: si tratta della micro-comunità, è previsto
solo un completamento della Casa di Riposo Marta Thédy, che già
esisteva.
Su questi dati poi, di volta in volta, ci sarà la possibilità di
intervenire con dettagli sul numero delle persone o sulle
caratteristiche delle opere. Fra le caratteristiche peculiari
abbiamo indicato quella di tener conto delle barriere
architettoniche e della possibilità di arrivare ad un numero di
ospiti che sia gestibile con personale sanitario e parasanitario.
Questi sono i due punti che abbiamo fissato come prerogative
nell'esame di questi progetti.
Ritengo che con questi passi che l'Amministrazione cerca di fare
si tenda a dare una soluzione a problemi che da anni ci vedono
discutere, ad esempio quello dell'assistenza agli ex-dimessi dagli
ospedali psichiatrici. E' inutile che continuiamo la discussione se
non sappiamo dove metterli; questo è un dato innegabile; e neppure
possiamo continuare a dire che dobbiamo ridurre certe strutture
mentre dobbiamo avere strutture di appoggio sul territorio; non
avendo certe disponibilità il discorso è sempre ciclico, cioè si
continuano a dire le stesse cose senza fare nulla.
Vorrei ancora ricordare che abbiamo avuto la collaborazione
degli operatori sociali e sanitari nel dare gli indirizzi di
progettazione; questo è stato alla base del lavoro che è stato
svolto fino ad ora.
PRESIDENTE:
E' aperta la discussione. C'è qualcuno che
chiede la parola? La parola al Consigliere Carlassare. Ne ha
facoltà.
CARLASSARE - (Dem. Prol. Nuova Sin. ):
Per fare una
richiesta di delucidazione, che esula in parte da questo preciso
argomento di discussione e riguarda un aspetto che secondo me
dovrebbe sempre accompagnare una ipotesi di questo genere.
Noi sappiamo che questo tipo di intervento che riguarda
l'assistenza agli anziani, agli inabili e agli handicappati ha come
elemento portante la capacità del personale addetto ad intervenire
e a creare questo servizio. Perciò mi chiedo se accanto a questo
piano di massima, che riguarda un notevole decentramento di
strutture, cioè di edifici nei quali è già prevista 1a
realizzazione di queste case, di queste comunità, l'Assessorato o
l'U.S.L. ha già predisposto un piano per la formazione del
personale socio-sanitario che sarà demandato a dare assistenza a
queste persone; perché, diversamente, se non si forma il personale
contemporaneamente alla creazione delle strutture, queste
resteranno deserte o sfruttate molto malamente, e non si risolverà
assolutamente il problema dell'assistenza a queste categorie
emarginate, anzi si correrà addirittura il rischio di creare delle
strutture ancor di più emarginanti, anche se magari dotate di
servizi moderni, di comodità, e via discorrendo.
Perciò, ripeto, io chiedo se parallelamente a questo piano
previsto un piano per la formazione di personale sanitario o di
assistenti sociali, insomma, di personale che abbia una capacità
professionale e una predisposizio-ne per poter operare all'interno
di queste strutture.
PRESIDENTE:
Ha chiesto di parlare il Consigliere Bordon.
Ne ha facoltà.
BORDON - (D.C.):
Non è il caso che io vi rubi troppi
minuti, ma mi sembra che sia bene che i più giovani amministratori,
che continueranno a gestire i problemi amministrativi della Regione
- perché questo è l'augurio che io faccio - ricordino certe cose.
Io non ho mai detto che certi amministratori debbano essere
fucilati per le cantonate che hanno preso, ma essere messi alla
gogna qualche volta mi sembra che sarebbe opportuno, perché almeno
si sarebbero ritirati tranquillamente e non avrebbero più arrecato
danno alla Regione.
Questo mio discorso è un po' strano e si conclude in questo
modo: nel 196970, quando io firmai il decreto di esproprio
dell'Ospedale Mauriziano con la speranza di avere un organo
sanitario funzionante che evitasse le trasmigrazioni in quel della
Svizzera, ecc. ecc., eravamo in trattative con l'On. Fusi, allora
Presidente dell'Ospedale Mauriziano - trattative amichevoli,
amichevolissime perché erano stufi di gestire il Mauriziano - per
liquidare la baracca dietro il pagamento di un miliardo: avremmo
comperato tutto il complesso; c'era chi diceva un miliardo, chi un
miliardo e mezzo... Bene! Dal 1970 in poi, in questa sala
consiliare certi amministratori - e bisognerebbe andare a rivedere
i verbali delle sedute, che esistono, volendo spaccare il capello
in quattro! - che ritenevano eccessiva la somma di un miliardo,
sulla cui base si trattava in quel momento, hanno trascinato tali
problemi per tutti questi anni; siamo arrivati alle sentenze del
Consiglio di Stato che ha finito per darci torto, ed oggi come oggi
quel complesso, per il quale allora si poteva trattare sulla base
di un miliardo, se non sbaglio, ho sentito parlare di sei
miliardi!
Quindi, io vorrei dire ai giovani amministratori che se è vero
che su dieci cose se ne possono sbagliare cinque e farne cinque
giuste, è anche vero che in questo modo non si combina mai niente,
se non dei danni! E sono danni per la Regione! Perché, ripeto,
allora si poteva trattare sulla base di un miliardo, un miliardo e
200 milioni l'acquisto della cagnara che c'era lì dentro; oggi
siamo già a sei miliardi! Perciò, occorre risolvere al più presto
questo problema! Rollandin, tocchi a te, non tocchi a te, io non te
lo auguro perché credo che tu della sanità ti sei scocciato così
tanto che te ne andrai il più presto possibile, perché è stato
veramente un Assessorato caldo! Ma io mi auguro che chi sarà qui, e
specialmente il Presidente della Giunta tratti presto questo
problema e lo risolva perché non è certo trascinando le cose che
queste si concludono nel migliore dei modi!
PRESIDENTE:
Ha chiesto di parlare il Consigliere Tamone.
Ne ha facoltà.
TAMONE - (U.V.):
Et oui, on doit tenir compte du fait que
l'on vit un climat d'un certain type, M. le Président, et alors,
malgré tout... j'espère d'être en liste a prochaine fois, mais je
ne toucherai de grandes votes, mais quand-même je suis ici et je ne
peux pas faire à moins de parler des problèmes qui me concernent.
Je m'excuse avec le Conseil si je ne traite pas la question d'ordre
général sur laquelle je suis plutôt d'accord avec 1'Assesseur
Rollandin. Je dois parer assez mal d'une autre question,
évidemment, je comprends qu'ici il s'agit de l'année 1982, si
l'Assesseur me donne des garanties qu'en 1983 nous ne serons pas du
côté du rire, comme cette année alors moi je reste et je joue le
jeu; sinon, au contraire, je dis très sérieusement, s'agissant là
d'une structure "polyvalente", parce qu'il y a des usages
différentiés qui concernent les problèmes du troisième et même du
premier âge, alors là je dis honnêtement qu'il faut résoudre ce
problème. Et ce problème, à mon avis, on ne peut pas le résoudre au
coût de 100 millions par fois, parce que sinon d'ici 20 ans nous
aurons encore le problème de la salle de gymnastique de Gignod à
résoudre.
Alors je voudrais avoir de l'Assesseur des garanties que pour
l'année prochaine les financements soient proportionnés aux
exigences, parce que la structure ne peut se compléter qu'en
achevant les deux structures ensemble, donc je demande vraiment que
pour l'année 1983 il y ait un financement proportionné aux
exigences, sinon je trouverais la chose un peu injuste, vis-à-vis
d'un projet qui traîne depuis 7 ou 8 ans.
PRESIDENTE:
Ha chiesto di parlare il Consigliere Péaquin.
Ne ha facoltà.
PEAQUIN - (P.C.I.):
Abbiamo già avuto occasione di
discutere in modo abbastanza approfondito nelle Commissioni del
riparto di 2 miliardi e mezzo ai vari distretti, e siamo favorevoli
a questo riparto. A noi interessa che si faccia una relazione in
tempi più brevi possibili, perché si tratta di strutture veramente
indispensabili per attuare un servizio all'altezza delle esigenze
della popolazione della nostra Valle: tutti sappiamo qual è oggi la
situazione e quali sono le possibilità di intervento specialmente
verso le persone che non sono autosufficienti; vi sono drammi veri
e propri in parecchie famiglie della Valle d'Aosta.
Io credo che con questi interventi sarà possibile operare in
modo concreto e più soddisfacente; sarà però importante che,
assieme allo sforzo economico fatto in questa direzione, ci sia uno
sforzo anche per la preparazione del personale - e qui mi
riallaccio a quanto diceva il Consigliere Carlassare -e per il
coinvolgimento dei comitati di zona; perché noi non abbiamo avuto
l'opportunità di vedere quali sono state le relazioni, se ce ne
sono state, che hanno accompagnato le richieste dei vari distretti
di finanziamento di queste strutture. Pertanto, non possiamo avere
una idea precisa, ma crediamo che se la spesa finanziaria non è
accompagnata dalla volontà di coinvolgere direttamente le persone
che hanno il compito di gestire questo servizio, beh, si potrebbe
correre il rischio di avere dei servizi che non soddisfino le
esigenze della popolazione.
Rivolgo poi un invito ala Giunta, ma è un impegno anche nostro,
a sollecitare delle proposte e a richiedere l'interessamento di
quei distretti che non hanno ancora fatto le proprie richieste. Ne
mancano due: il distretto n. 6, della zona di Nus e di Quart, e il
distretto n. 8 della zona di Verrayes. E' importante che anche per
queste due località sia portato avanti questo discorso e si possa
arrivare così ad una rete di strutture sul territorio, che possa
coprire le esigenze della popolazione della Valle.
PRESIDENTE
: E' iscritto a parlare il Consigliere Tonino.
Ne ha facoltà.
TONINO - (P.C.I.):
Condivido naturalmente il giudizio che
ha espresso il Consigliere Péaquin. Voglio tuttavia fare una
domanda all'Assessore riguardo all'intervento su Perloz.
L'Assessore, nella sua introduzione, ha parlato di una ex-IPAB e
il piano presentato prevede un primo stanziamento per l'anno 1982
per l'acquisto dell'area e la progettazione del nuovo stabile.
Io chiedo alla Giunta se ha verificato fino in fondo la
possibilità di un trasferimento di questi beni al Comune,
trattandosi di una IPAB che non funziona più e cioè che da anni non
svolge alcuna funzione.
ANDRIONE - (U.V
.
- Presidente della Giunta)
: E' un
lascito!
TONINO - (P.C.I.):
E' un lascito, certo, però è anche
vero che è un'IPAB e la legge istitutiva delle IPAB prevede
che...
ANDRIONE - (U.V.):
E' una cugina di Bordon che ha fatto
questo lascito, e se non dovesse essere utilizzato così, dovrebbe
ritornare alla Parrocchia di Fontainemore. Quella causa lì l'ho
fatta io!
TONINO - (P.C.I.):
Allora io chiedo alla Giunta dove sta
scritta questa cosa!
Siccome non l'ho mai trovata...
ANDRIONE - (U.V.):
E' un testamento, è un legato! Vai dal
Rag. Millet! lo, come avvocato, dico che quella causa lì, con una
scheda testamentaria di quel genere, è sostenibile! Certo si può
anche pensare il contrario!
TONINO - (P.C.I.):
Ecco, io chiedo che a Giunta verifichi
se si può sostenere il contrario, perché evidentemente, trattandosi
di un lascito... Interruzione... Ne facciamo tante! Comunque mi
sembra discutibile acquisire questo patrimonio immobiliare, il cui
ricavato ritorna ad un'IPAB che non può svolgere la funzione
stabilita proprio nel momento del lascito! Abbiamo una situazione
alquanto strana: c'è un'IPAB che non svolge la funzione
istituzionale, a cui era preposta, e che svolge praticamente delle
attività immobiliari!
Ecco, io concludo chiedendo alla Giunta se ha verificato tutto
questo, perché si tratta di un problema anche concettualmente
secondo noi molto importante, a parte il fatto che poi si tratta
sempre di spendere bene il denaro pubblico.
PRESIDENTE:
Altri chiedono la parola? La parola
all'Assessore alla Sanità ed Assistenza Sociale Rollandin, che
conclude la discussione.
ROLLANDIN - (U.V.):
Innanzi tutto, penso che l'intervento
di Bordon fosse in relazione all'oggetto che abbiamo
precedentemente trattato, la questione dei rapporti con il
Mauriziano.
Venendo invece alle osservazioni che sono state fatte dagli
altri Consiglieri, io voglio dire innanzi tutto una cosa: manca, e
si sente sempre di più il momento in cui ci si addentra nella
gestione di queste strutture, una legge di riforma dell'assistenza.
Perché tutte le situazioni che al momento ci troviamo a gestire,
riguardo al personale, sono transitorie; siamo costretti a dare
come indicazione ai Comuni l'utilizzazione di personale a scadenza;
il Comune può utilizzare questo personale fino alla fine dell'anno,
dopodichè si rinnova tutto il sistema di procedure.
Il discorso che hanno fatto Carlassare e Péaquin è giustissimo,
ed io posso dire che noi abbiamo già fatto dei corsi, per
assistenza domiciliare. La figura dell'assistente domiciliare non
esiste, è una figura inventata - non da noi! - e a cui ricorrono
ormai molte Regioni, e si colloca tra l'assistente sociale e la
famiglia; in questo ambito, interviene una figura nuova, quella
appunto dell'assistente domiciliare. Non esistendo questa figura
professionale, non sappiamo quali siano i suoi compiti! Di volta in
volta, le Regioni hanno dato delle indicazioni e hanno fatto dei
corsi di formazione.
Nella nostra Regione sono già stati fatti dei corsi in Bassa
Valle, sono stati fatti dei corsi nella comunità Grand-Combin, si
sta organizzando un altro corso nella zona della Valdigne.
Quindi, è una premura nostra quella di predisporre le basi per
avere al momento dell'utilizzo della struttura, personale che sia
idoneo, possibilmente della zona, che abbia determinate conoscenze
e che in più non abbia difficoltà di trasporto; in certe zone, in
certe frazioni, gli stessi Comuni ci hanno chiesto se, anziché
disporre di una sola persona, non sia possibile avere due persone a
metà tempo, perché così possono utilizzarle meglio!
Per quanto riguarda le osservazioni che sono legate al problema
di Gignod, io vorrei ricordare che in quel caso si tratta di una
costruzione complessa che prevede altri servizi e per la quale si è
deciso, con l'Assessorato ai Lavori Pubblici, di fare un impegno di
spesa globale; perciò il finanziamento per il 1982 è una parte
integrativa ai 600 milioni che ci sono già per la struttura
portante, che è già stata appaltata! ...Interruzione... Quindi io
non ho capito quell'osservazione del Consigliere Tamone su
Gignod!
TAMONE - (U.V.):
Cercherò di spiegarti. L'osservazione
che io faccio è questa: qui c'è scritto che la spesa prevista è di
un miliardo e mezzo, e tra l'altro secondo me è una stima un po'
bassa; se si scrivesse 2 miliardi ci vorrebbero tutti! Allora, io
dico questo: se si va avanti a tranches di 100 milioni l'anno, 2000
diviso 100 fa 20 anni! Io dico che è un po' eccessivo questo
tempo!
ROLLANDIN - (U.V.):
Ma abbiamo già detto prima che non è
2000 diviso 100, perché per la struttura portante sono già
previsti...
TAMONE (U.V.):
No, no, Questi sono a parte!
ROLLANDIN - (U.V.):
Questi sono a parte sì. Ma i lavori
per la struttura portante sono già stati appaltati!
TAMONE - (U.V.):
Ma quell'opera lì costa 3 miliardi,
allora! Facciamo la storia completa, quell'opera lì costa 3
miliardi!
ROLLANDIN - (U.V.):
No! Io mi rimetto alle valutazioni
fatte per la parte che ci riguarda, per l'arredo e l'utilizzazione
di questa struttura; la struttura portante, il problema riguarda
l'Assessorato ai Lavori Pubblici! Se viene a costare 3 miliardi per
40 posti letto, costa di più dei posti per la struttura
ospedaliera!...
Per quanto riguarda il coinvolgimento dei comitati di zona, già
nella relazione è detto che c'è stato un cointeressamento e che in
effetti è mancata la possibilità di dare una soluzione anche per i
distretti 6 e 8; ultimamente, per il distretto, si è valutato
ancora quali siano le possibili strutture, ma le diverse soluzioni
prospettate creavano tutte delle difficoltà; è stato lo stesso
comitato di zona a chiedere di soprassedere a quelle soluzioni tipo
Saint-Marcel; tipo la Casa di Messigné a Nus, tipo l'ex albergo
"Soleil" nella collina del Villair; sono tutte soluzioni che
lasciano grosse perplessità.
Per l'ultimo punto, che riguarda a situazione del lascito Creux
Porté, noi ci siamo informati per quanto ci riguardava sulle azioni
possibili, cioè quali sono le possibilità di intervento su questo
lascito. La delibera del 1973 prevedeva praticamente un
coinvolgimento ampio e duraturo nel Consiglio di Amministrazione
della parrocchia, che voleva riservarsi un certo numero di posti
letto; questa delibera che risolveva, come dice il collega Tonino,
il problema della proprietà non ha mai trovato un seguito
...Interruzione... Ne posso dare una copia! No, no, ma l'origine è
quella! Non avendo trovato quell'accordo, cosa è successo? Che
questa è diventata, come tante altre, una IPAB, a tutti gli
effetti! In quanto IPAB ha un suo Consiglio di Amministrazione;
funziona, non funziona, è tutto vero quello che ha detto Tonino:
l'IPAB non funziona. Quali sono le soluzioni? Scioglimento
dell'IPAB che non avevano determinate prerogative; questa era la
legge originaria, che tra l'altro l'Emilia-Romagna aveva applicato.
Le IPAB sono di diverse categorie: per le IPAB a carattere
prettamente religioso, tipo quelle che abbiamo ad Aosta, non era
previsto lo scioglimento; poi ci sono le IPAB a carattere misto e
poi le IPAB di questo tipo, per le quali era previsto che
passassero in proprietà alle Amministrazioni comunali. Questa
sarebbe stata 1a soluzione logica nel caso in questione.
Scattato quel ricorso che non ha riconosciuto questa via, sono
rientrati di fatto tutti i Consigli di Amministrazione delle IPAB;
e questo è il punto attuale. Se ci sono novità in merito o
soluzioni alternative, nessuno si vuole rifiutare di prenderle in
considerazione; ma al momento attuale la soluzione possibile è di
acquisire, come proprietà pubblica, un'area su cui provvedere poi a
progettare e costruire una struttura che venga amministrata in
questo caso dall'ente pubblico.
Il Consigliere Tonino dice che se l'IPAB incassa questi soldi,
di fatto non li può utilizzare, se ho capito bene. Questo non è
vero, perché nella ristrutturazione dell'edificio adiacente, che è
sempre per questa finalità e che già l'IPAB ha chiesto, verrebbero
utilizzati i fondi che vengono ...Interruzione...
Insomma, richiamiamo la situazione originaria: era stata chiesta
una riserva di posti per la vecchiaia dei parroci; ora, se nel
periodo di tempo che intercorrerà dal momento attuale al momento in
cui sarà ristrutturato il vecchio edificio, verranno utilizzate una
o due camere per gli scopi della parrocchia, questo rientra nelle
possibilità di azione dell'IPAB! Quello che non è stato da noi
accettato è il coinvolgimento tra pubblico e privato! E' su questo
punto che si è fermato tutto! La soluzione che si prospetta è
quella di acquistare, costruire e poi eventualmente su quell'area
avere la possibilità di affitto.
PRESIDENTE:
Ci sono dichiarazioni di voto? La parola al
Presidente della Giunta. Ne ha facoltà.
ANDRIONE - (U.V.):
Seulement une explication, si j'ai
bien compris, à M. Tamone. Nous avons une subvention d'un milliard
et cent millions de lires pour la structure; 400 millions de lires
devraient venir cette année, après il y a encore à faire les
soumissions pour les installations. Cet argent ne devrait servir
que pour l'aménagement, c'est clair? Au début de 1984 l'argent
devrait être fini, y compris l'aménagement; on pourrait écrire 300
millions, ce n'est pas là le problème, c'est avant tout d'arriver à
temps avec la structure, première chose, et deuxième chose la
soumission pour les installations qu'on veut faire toutes ensemble,
que ce soit pour la salle de gymnastique, pour les vieillards, pour
l'école, etc., et alors nous avons renvoyé ce genre de soumissions
pour en faire une seule, c'est là le problème.
PRESIDENTE:
La parola al Consigliere Tamone. Ne ha
facoltà.
TAMONE - (U.V.):
En ce qui me concerne, la chose qui
m'intéresse ce n'est pas d'où arrive l'argent, c'est que cette
construction soit terminée dans un délai de temps supportable, et
honnête pour les gens du milieu, parce que moi j'ai déjà eu un
enfant qui a fait les trois moyennes dans une école qui est de
quatrième catégorie, le deuxième a commencé cette année, je
voudrais seulement qu'à la troisième année je puisse voir terminé
l'édifice, seulement çà.
PRESIDENTE:
Do lettura della proposta di delibera in
oggetto.
IL CONSIGLIO REGIONALE
DELIBERA
1)
di approvare il piano di riparto della somma di £.
2.500.000.000 (duemiliardicinquecentomilioni) per opere pubbliche,
destinate all'assistenza delle persone anziane, inabili ed
handicappate, per l'anno 1982, come dall'allegato A);
2)
di approvare e impegnare la somma di £.
2.500.000.000 (duemiliardicinquecentomilioni) imputando la
stessa:
-
quanto a £. 1.250.000.000
(unmiliardoduecentocinquantamilioni) a1 Capitolo 42560 del bilancio
di previsione della Regione per l'anno 1982 "Spese per la
costruzione e ristrutturazione di presidi residenziali
socio-assistenziali" che presenta la necessaria
disponibilità;
-
quanto a £. 1.250.000.000
(unmiliardoduecentocinquantamilioni) al Capitolo 42570 del bilancio
di previsione della Regione per l'anno 1982 "Contributi per la
costruzione e ristrutturazione di presidi residenziali
socio-assistenziali" che presenta la necessaria
disponibilità;
3)
di dare atto che per la concessione dei contributi
ai Comuni beneficiari dovrà essere osservata la procedura prevista
dall'art. 2 della legge regionale n. 71/1982;
4)
di stabilire, inoltre, che la concessione dei
contributi, a favore di quei Comuni che intendono ristrutturare
degli stabili, sia subordinata anche alla presentazione di idonea
documentazione comprovante la piena disponibilità
dell'immobile;
5)
di dare atto che, per ciò che concerne l'esame,
l'approvazione dei progetti, l'appalto dei lavori e l'obbligo del
rendiconto per le opere ammesse a contributo, si applicano le
disposizioni di cui agli articoli 4, 5, 8 e 9 della legge regionale
26 maggio 1982, n. 10;
6)
di stabilire che alla liquidazione dei contributi
assegnati e alla liquidazione delle spese assunte direttamente
dalla Regione provveda la Giunta regionale con successivi
provvedimenti deliberativi.
PRESIDENTE:
Metto in approvazione la proposta di delibera
testè letta.
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE:
Colleghi Consiglieri, l'Assessore Rollandin
proponeva di concludere - comunque c'è sempre da fare la seduta
segreta per la ratifica della deliberazione della Giunta n. 5956 -
con la trattazione dell'oggetto n. 42, abbinato all'oggetto
iscritto al n. 19 dell'ordine del giorno.
Il Consiglio ritiene di poter accettare la proposta
dell'Assessore? L'Assessore ritiene che si possa svolgere
rapidamente?
Allora passiamo alla discussione in seduta segreta della
deliberazione della Giunta regionale n. 5956.
