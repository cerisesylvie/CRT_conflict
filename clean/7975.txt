Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2395 del 17 novembre 1986 - Resoconto
OGGETTO N. 2395/VIII - PROPOSTA DI LEGGE CONCERNENTE:
"MODIFICAZIONI ED INTEGRAZIONI ALLE NORME SUL REGOLAMENTO DEI
SERVIZI REGIONALI E SULLO STATO GIURIDICO ED ECONOMICO DEL
PERSONALE DELLA REGIONE. APPROVAZIONE DELLE NUOVE TABELLE ORGANICHE
DEI POSTI E DEL PERSONALE DELL'AMMINISTRAZIONE REGIONALE".
PRESIDENTE:
Ha chiesto la parola il Consigliere Viberti;
ne ha facoltà.
VIBERTI (N.S.):
Ascoltando la lettura dell'oggetto di
questa proposta di legge, avanzata da un Consigliere, si può
pensare che si tratti di "chissà quale pensata, con chissà quale
lavoro alle spalle".
In realtà si tratta di una cosa molto modesta, che prevede
l'inserimento nell'art. 7 della legge regionale n. 35 dello scorso
anno, di due parole, oltre al diploma di laurea già previsto, per
poter accedere ai concorsi relativi al posto di "Primo segretario
capo del servizio valutazione e controllo investimenti", già
previsto nell'organico della nostra Regione.
Per farla breve credo che i colleghi Consiglieri ricordino come
a suo tempo venne bandito il concorso in questione, che non fu
espletato perché i candidati che si erano iscritti non si
presentarono e si dovette rinviare il concorso.
In questo Consiglio poi si approvò una mozione, nonostante il
mio voto contrario per consentire anche a personale regionale con
determinate caratteristiche di poter concorrere, attraverso corsi
di aggiornamento e di formazione alla copertura di quel posto.
Successivamente ho presentato questa proposta di legge perché
ritengo che, a differenza di altri casi, l'Amministrazione
regionale abbia bisogno di un candidato molto particolare che è già
difficile da trovare sul mercato dei giovani che escono
dall'università e che non è, a mio avviso, facilmente formabile con
un corso di 6 mesi. Avevo fatto anche dei paragoni che adesso non è
più il caso di ricordare. Ritengo per tanto che sia molto più
semplice cercare di ampliare le possibilità di partecipazione,
naturalmente non nei confronti di chiunque, ma nei confronti di
coloro che in questo specifico settore abbiano raggiunto una buona
preparazione a livello universitario, abbiano ancora contatti con
quel mondo e possibilmente anche con quello dei managers, per
dotare l'Amministrazione regionale di una persona competente che,
con il tempo, possa restituire alla stessa un buon servizio.
Non ritengo necessario aggiungere niente di più, perché quello
che conta è riuscire a ribandire il concorso per procurare
all'Amministrazione una persona di questo genere, che sia di
supporto a chi deve occuparsi degli investimenti industriali, che
ci hanno già creato tanti problemi per l'assenza di tecnici in
grado, a volte, di permettere al politico una lettura più precisa
di quelle informazioni che il politico ha già, ma che non riesce ad
elaborare in modo definitivo per trasformarle in provvedimenti
legislativi.
Pertanto, con l'aggiunta concordata in Commissione delle parole
"ad indirizzo economico", perché il corso di studi in Scienze
politiche ha vari indirizzi e quello che interessa a noi è quello
economico, e con il rimpianto di non aver potuto inserire gli studi
statistici, ma con l'evidente consapevolezza che, purtroppo, sul
territorio della nostra Regione ben difficilmente possono esserci
dei laureati con questo indirizzo che potrebbe essere altrettanto
idoneo per il posto da ricoprire, chiedo ai Colleghi di voler
votare questa modesta modifica alle "Norme sull'ordinamento dei
servizi regionali e sullo stato giuridico ed economico del
personale della Regione".
PRESIDENTE:
Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Je crois nous avions déjà discuté de ce
sujet au moment de la présentation du concours.
Je veux faire deux réflexion:
1) Les personnes qui ont cette compétence ne manquent pas. En
revanche, les personnes qui ont ces compétences ne sont pas
disposées à être embauchées à l'Administration régionale avec le
paiement actuel.
2) Il est presque impossible de trouver une personne qui ait,
selon les exigences de l'Administration régionale, des compétences
telles qu'elle soit à même de suivre l'ensemble des requêtes que
l'Administration régionale doit prendre en considération dans tous
les domaines. Nous nous apercevons en effet que chacun de ces
experts se spécialise dans un secteur. Il est difficile de trouver
une personne si électrique soit à même de répondre à tous les
problèmes.
PRESIDENTE:
Se nessuno chiede la parola passiamo
all'esame dell'articolato.
Do lettura dell'articolo unico:
Articolo unico
Il 4° alinea del 1° comma dell'art. 7 della legge regionale
21 maggio 1985, n° 35: "Norme sull'ordinamento dei servizi
regionali e sullo stato giuridico ed economico del personale della
Regione - Approvazione delle nuove tabelle organiche dei posti e
del personale dell'Amministrazione regionale" è sostituito dal
seguente:
- dopo il punto 3) è aggiunto il seguente: "3bis) Diploma di
laurea in economia e commercio o in scienze politiche: Primo
segretario capo del servizio valutazione e controllo
investimenti;".
La presente legge sarà pubblicata nel Bollettino Ufficiale
della Regione.
È fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE:
Do lettura dell'emendamento presentato a
questo articolo dalla Commissione consiliare permanente:
Emendamento 1
All'articolo 1 dopo le parole "o in scienze politiche" sono
aggiunte le parole "a indirizzo economico".
PRESIDENTE:
Se nessuno chiede la parola pongo in
votazione l'emendamento testé letto:
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
PRESIDENTE:
Do lettura dell'articolo unico nel testo
emendato:
Articolo unico
il 4° alinea del 1° comma dell'art. 7 della legge regionale
21 maggio 1985, n° 35: "Norme sull'ordinamento dei servizi
regionali e sullo stato giuridico ed economico del personale della
Regione - Approvazione delle nuove tabelle organiche dei posti e
del personale dell'Amministrazione regionale" è sostituito dal
seguente:
- dopo il punto 3) è aggiunto il seguente: "3bis) Diploma di
laurea in economia e commercio o in scienze politiche a indirizzo
economico: Primo segretario capo del servizio valutazione e
controllo investimenti;".
La presente legge sarà pubblicata nel Bollettino Ufficiale
della Regione.
È fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE:
Se nessuno chiede la parola metto in
votazione l'articolo unico nel testo emendato testé letto:
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
PRESIDENTE:
Il Consiglio è chiamato ora a pronunciarsi
per votazione segreta sul complesso della legge:
VOTAZIONE A SCRUTINIO SEGRETO
ESITO DELLA VOTAZIONE
Presenti: 28
Votanti: 28
Favorevoli: 25
Contrari: 3
Il Consiglio approva.
