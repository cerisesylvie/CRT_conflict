Classificazione
CONSIGLIO REGIONALE
Costituzione e funzionamento degli organi consiliari



Oggetto del Consiglio n. 1897 del 19 ottobre 2022 - Resoconto
OGGETTO N. 1897/XVI - Accettazione delle dimissioni
rassegnate dalla sig.ra Nicoletta Spelgatti dalla carica di
Consigliere regionale e sua sostituzione. Convalida del
neo-consigliere Diego Lucianaz.
Bertin (Presidente) -
Punto n. 4. Con lettera in data 11
ottobre ho ricevuto dalla signora Nicoletta Spelgatti le dimissioni
dalla carica di Consigliere regionale in seguito all'elezione a
Senatore della Repubblica per la nostra Regione.
Vi è pertanto la necessità di accettare le dimissioni. Metto in
votazione, dunque, l'accettazione delle dimissioni dalla carica di
Consigliere regionale della signora Nicoletta Spelgatti. Se non vi
sono interventi su questo punto, metto in votazione l'accettazione
delle dimissioni. La votazione è aperta.
Appello nominale del Consigliere presente in remoto sulla
piattaforma zoom.
Padovani (FP-PD) -
Favorevole.
La votazione è chiusa.
Presenti, votanti e favorevoli: 34
Le dimissioni sono accettate all'unanimità.
Dobbiamo ora procedere alla convalida dell'elezione del nuovo
Consigliere regionale. L'articolo 57 della legge regionale 1993 n.
3: "Norme per l'elezione del Consigliere regionale della Valle
d'Aosta" prevede l'attribuzione di un seggio vacante al candidato
che nella medesima lista segue immediatamente quanto a voti di
preferenza ottenuti l'ultimo eletto nell'ordine accertato
dall'organo di verifica del potere.
Dal verbale dell'Ufficio elettorale regionale presso il
Tribunale di Aosta, riguardante l'elezione del Consiglio regionale
della Valle d'Aosta avvenuto il 20 e 21 settembre 2020, risulta che
nella lista n. 8, avente contrassegno "Lega Salvini Valle d'Aosta",
il primo dei candidati è il signor Diego Lucianaz con la cifra
individuale di 215 voti.
Nella relazione che vi è stata distribuita, risulta che le
verifiche effettuate dagli uffici di Segreteria per esaminare le
condizioni del nuovo eletto non hanno fatto emergere fattispecie
riguardanti l'esistenza di cause di ineleggibilità e di
incompatibilità di cui agli articoli 2 e 5 della legge regionale 7
agosto 2007.
Vi sono interventi su questo punto? Non vedo richieste di
interventi, mettiamo in votazione la convalida dell'elezione del
nuovo Consigliere. La votazione è aperta.
Appello nominale del Consigliere presente in remoto sulla
piattaforma zoom.
Padovani (FP-PD) -
Favorevole.
La votazione è chiusa.
Presenti, votanti e favorevoli: 34
Il Consiglio convalida all'unanimità l'elezione del consigliere
Lucianaz, che invito a prendere posto al suo scranno.
Alle ore 09:38 entra in aula il neo-consigliere Diego
Lucianaz.
