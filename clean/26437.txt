Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 359 del 22 dicembre 1972 - Resoconto
OGGETTO N. 359/72 - Contributo ai Comuni della Valle per far
fronte alla corresponsione dell'indennità di carica ai Sindaci.
(Approvazione di Mozione)
Dolchi (P.C.I.)
- Vorrei attirare l'attenzione del
Consiglio soprattutto sulle ragioni che hanno portato alla
presentazione di questa mozione.
Noi, come Gruppo comunista, abbiamo presentato, il 30 dicembre
1968 una legge regionale che prevede l'intervento diretto
dell'Amministrazione regionale a favore dei Comuni per
l'iscrizione, nella parte entrata dei bilanci comunali, della somma
equivalente all'indennità di carica dei Sindaci, prevista
dall'applicazione della legge nazionale 2 aprile 1968, n. 491.
Scopo di quella legge era di superare un certo disagio esistente
nei Comuni della Valle al momento - esistente nei Consigli comunali
dei Comuni della Valle - al momento di stabilire l'indennità di
carica ai Sindaci, cioè, di fronte alle difficoltà di bilancio, il
Sindaco stesso e i suoi colleghi amministratori si trovano molte
volte a dover fare delle scelte e, direi, alle volte per timidezza
e alle volte per un falso pudore, ritengono che, non pagando, o
pagando meno di quanto la legge nazionale prevede l'indennità di
carica al Sindaco, risolvono i problemi della finanza del proprio
Comune.
Noi riteniamo invece che la notevole responsabilità che hanno i
Sindaci, il fatto che per assolvere al loro mandato, perdono molto
tempo e dedicano notevoli energia ed intelligenza all'attività
comunale, con senso di responsabilità, tutta questa attività non
possa essere sottovalutata e, per lo meno, l'indennità di carica
che comunque è limitatissima perché, come voi sapete, è di 20 mila
lire mensili per i Comuni fino a 1000 abitanti, 40 mila mensile per
i Comuni da 1000 a 3000 abitanti e 70 mila per i Comuni da 3.000 a
5.000 abitanti. Questa indennità, anche se minima, serve in parte a
sopperire alle spese che i Sindaci sostengono, che molte volte non
si fanno rimborsare dall'Amministrazione comunale per viaggi, per
perdita di ore di lavoro e che comunque, perché la funzione
pubblica sia espletata da tutti i cittadini abbienti e meno
abbienti, l'indennità di carica sia, oltreché un dovere
dell'Amministrazione nei confronti del Sindaco, un diritto del
Sindaco stesso.
E scopo della mozione era di richiamare l'attenzione del
Consiglio sulla necessità di inserire nel bilancio preventivo del
1973 la spesa necessaria per rendere possibile l'approvazione della
legge.
Infatti la legge, la nostra legge regionale presentata il
30.12.68 ha passato, oramai, quasi 4 anni nelle secche, nei
cassetti e nelle difficoltà procedurali della Commissione Affari
generali e finanze e, in un primo tempo, di comune accordo, in un
secondo tempo per non iscrizione di questo argomento all'ordine del
giorno della Commissione, il problema è sempre stato rinviato.
Si era anche detto che la legge forse diventava superflua se nel
corso dell'attività le Amministrazioni comunali - malgrado le
reticenze a cui accennavo prima - avessero comunque messo in
condizioni i Sindaci di avere tutta la loro indennità.
Si risulta, invece, da un elenco fornito dallo stesso Ufficio
dell'Amministrazione regionale, che ci sono ancora dei Sindaci che
non percepiscono indennità, dei Sindaci che la percepiscono in
maniera ridotta nei confronti di quella stabilita dalla legge
nazionale o comunque in modo differenziato nei confronti di altri
Sindaci che la prendono intera nei confronti di altri Sindaci di
Comuni vicini o consimili.
Ecco perché ci siamo permessi di rinnovare alla Presidenza del
Consiglio la richiesta che la legge, in seguito alla variazione del
Regolamento, venga comunque in Consiglio anche se la Commissione
Affari generali e finanze insiste nel non esaminarla e, se il suo
Presidente insiste a non metterla all'ordine del giorno, la
scadenza, oltre la quale questa legge non potrà più giacere presso
la Commissione, ma dovrà essere sottoposta con parere, o senza
parere, al dibattito consiliare, è il 23 gennaio 1973.
Saremo quindi chiamati nella seduta consiliare successiva a
questa scadenza ad esaminare il testo di legge presentato.
La mozione, come dicevo, non vuole anticipare la discussione
della legge, era un richiamo al Consiglio e alla Giunta, affinché
fosse possibile l'inserimento della cifra necessaria nel bilancio
preventivo del 1973.
La rigida applicazione del Regolamento ha fatto sì che la
mozione andasse dopo l'approvazione del bilancio. Rimane ancora, in
tutta la sua validità sostanziale; direi che ha perso della sua
validità per quanto riguardava l'immediata decisione di uno
stanziamento in proposito.
Chincheré
(P.C.I.)
- Un'aggiunta solo a quanto ha
detto il compagno Dolchi ed è questa: noi sappiamo, ed abbiamo le
più ampie rassicurazioni da parte dell'Assessore all'Agricoltura,
che entro il mese di gennaio verrà in discussione in aula una
proposta di legge, di iniziativa regionale, integrativa, o meglio
applicativa della legge sulle Comunità montane, la famosa legge 3
dicembre ecc. ecc..
Evidentemente vorrei ricordare che il Consiglio delle Comunità
sarà fatto principalmente - noi comunisti sosteniamo -
esclusivamente dai membri dei vari Consigli comunali, eletti dal
Consiglio comunale stesso.
Molto probabilmente succederà questo: che tutti i Comuni
voteranno, come loro rappresentanti e sicuramente il Sindaco,
all'interno delle Comunità montane.
Significa che anche in Valle d'Aosta tutti i Sindaci della Valle
d'Aosta - perché la Valle d'Aosta è considerato tutto territorio
montano, avranno compiti nuovi, incarichi ulteriormente pesanti da
portare avanti. Dovranno, necessariamente, se vorranno, far
funzionare le Comunità montane, avere più tempo, dare più spazio al
loro mandato di Sindaco.
Voglio rammentare brevemente che le Comunità montane avranno la
possibilità di intervenire in tutti i settori dell'economia della
zona, dai piani urbanistici, dai piani di zona, dai problemi della
viabilità, dai problemi dell'agricoltura, dai problemi del turismo,
cioè saranno caricati ulteriormente di una serie di impegni molto
pesanti.
Credo che tutti i Consiglieri, tutto il Consiglio regionale sia
d'accordo nel dare a queste comunità la più grande importanza che
meritano; evidentemente dovranno fornire le Comunità anche di tutti
quegli strumenti che garantiscano un loro corretto
funzionamento.
Perciò chiedo che i Consiglieri, nel votare questa mozione,
tengano conto anche di questo nuovo elemento che è un fatto in più,
positivo, per affermare i principi ai quali si riferiva prima il
Compagno Dolchi.
Andrione (U.V.)
- A mio avviso la mozione ha il merito di
sollevare un grosso problema che però deve essere studiato nel suo
complesso, cioè mi sembra che non basti fare una affermazione di
questo genere senza affermare al tempo stesso che, quale che sia
l'intervento regionale in materia, deve essere un intervento
percentuale, non possiamo sostituirci completamente e pagare tutto,
in quanto dobbiamo tenere conto di un minimo di
responsabilizzazione, e, visto che il Sindaco esercita un lavoro a
favore della popolazione, bisogna che anche la popolazione sia
cosciente che questo lavoro costa qualche cosa direttamente ai
cittadini di quel Comune, primo aspetto.
Secondo aspetto: credo che è tempo, anche se quello che dicono
non è certamente popolare, che si riveda un pochettino la carta dei
comuni della Valle d'Aosta; ci sono dei comuni che non sono più
giustificati, sono talmente piccoli che non possono far fronte
neanche a un decimo delle cariche che la legge continua a porre
addosso ai comuni; non solo, ma volendo intervenire nei bilanci
comunali, dobbiamo tenere conto delle enormi disparità che esistono
fra comune e comune. Non avrebbe significato integrare il bilancio
del Comune di Aosta o di St. Vincent, pagando quello che percepisce
il Sindaco, mentre può avere significato in altri comuni.
Quindi mi sembra che dovrebbe esserci uno studio approfondito
della realtà comunale in Valle d'Aosta, che si dovrebbe prendere
contatto con certe Amministrazioni comunali, magari anche con la
popolazione; io so ad esempio che a Bard, chiedere a Bard di
fondersi con il Comune di Hône, vuol dire sollevare un putiferio,
però prima o poi bisognerà farlo, perché il Comune di Bard non è
più un significato, non arriva credo neanche a pagare il Segretario
comunale consorziale o cose di questo genere, lo stesso dicasi per
Rhêmes Notre Dame o per altri comuni di quel genere; per cui credo
che il Consiglio regionale dovrebbe, prendendo lo spunto da questa
mozione, studiare la situazione dei comuni in Valle d'Aosta, fare
tutta una serie di studi, interpellare le popolazioni interessate e
addivenire ad una soluzione, non solo di questo problema, perché
non c'è solo il Sindaco nei comuni, molto sovente un Vice Sindaco,
un Assessore che si dedica effettivamente all'amministrazione
pratica, e quindi addivenire ad una soluzione che sia conforme a
quelle che sono le necessità dei differenti comuni.
Dujany (D.P.)
- Ma mi pare, per quanto riguarda il
deliberato della proposta dei proponenti la mozione, probabilmente
mi pare un po' intempestivo, ha già detto il Consigliere Dolchi che
questa è conseguenza dei Regolamenti che guidano l'attività
consiliare, però non mi pare di poter provvedere e proporre in
questo momento una modifica di stanziamento ad un bilancio appena
approvato il giorno precedente.
Comunque, a parte questo problema tecnico, c'è il problema
generale, il problema politico, che è estremamente importante:
sempre più l'amministratore pubblico si trova costretto a dedicare
sempre maggiore quantità del suo tempo all'attività pubblica; "le
Syndic anamateur est fini" e naturalmente ci vogliono i sindaci,
non so quale atteggiamento potranno prendere nel futuro. È chiaro,
però, che questo problema della funzione del Sindaco va inserito
nelle nuove Comunità montane.
Ho detto nella relazione del bilancio che l'istituzione delle
Comunità montane sarà un'istituzione destinata a rivedere
completamente i rapporti amministrativi fra Amministrazione
regionale e Amministrazioni comunali e fra le Amministrazioni
comunali fra loro stesse e sarà completamente destinata a rivedere
i rapporti fra i cittadini e le Amministrazioni pubbliche.
Quindi direi indirettamente il problema delle Comunità montane,
secondo me, dovrà risolvere anche il problema dell'esistenza di
quei comuni di minore importanza per cui Andrione ritiene che
sarebbe più opportuno prevederne l'abolizione o la
riunificazione.
Io non sono dell'idea della riunificazione dei Comuni e non sono
dell'idea dell'unificazione dei comuni; mi pare stranissimo, in un
momento in cui i grossi centri urbani stanno cercando delle formule
che sono di tipo diverso e che in questi ultimi tempi si sono
concretizzate nelle famose Comunità di quartiere o organizzazioni
di quartiere, proprio per dare la possibilità agli amministratori
di essere il più vicini possibili alla realtà, noi stiamo
caldeggiando un processo inverso.
Ritengo piuttosto che molti problemi non potranno più essere
visti e risolti a dimensione geografica comunale, ma dovranno
essere visti e risolti a dimensioni intercomunali e, cioè a
dimensione di riunione di più comuni, che sarebbero le famose
Comunità montane, con una visione e un apporto costituito
dall'apporto cooperativo e di partecipazione delle Amministrazioni
di questi vari comuni che costituirebbero la Comunità montana.
Per quanto riguarda i finanziamenti volevo far presente a Dolchi
e al suo collega che nel bilancio attuale abbiamo previsto una
somma di 50 milioni a favore delle Comunità montane per il suo
funzionamento ordinario.
Quindi l'ordinario funzionamento dovrebbe essere tutta la parte
relativa agli amministratori, tutta la parte organizzativa.
Quindi vorrei anche invitare la Commissione Affari generali a
voler tener presente anche questo elemento per poter valutare la
soluzione del problema, di cui è oggetto di proposta.
Quindi, per concludere, io chiederei di voler soprassedere a
questa deliberazione in attesa che la Commissione Affari generali
concluda il suo esame per l'oggetto, tenendo conto di queste altre
considerazioni di carattere generale.
Naturalmente, se il problema verrà portato in questa aula,
deciso sulla scelta, il problema dei finanziamenti sarà il problema
conseguente.
Bordon (D.C.)
- Pochissime cose.
Tutti, il gruppo della D.C., tutti quanti siamo favorevolissimi
a questo provvedimento. Io penso che abbiano fatto bene a fare
questa mozione perché ogni tanto sono problemi che dobbiamo di
nuovo richiamare, puntualizzare.
Io non entro in merito a quanto stato detto prima: unificazione,
non unificazione, ma, proprio per il fatto che siamo
favorevolissimi a questo problema, desidereremmo che si potesse
portare a termine.
Ora, quando ne abbiamo già parlato in diverse altre occasioni,
in questa sede ed anche fuori da questa sede, il problema appariva
un po' difficile da un punto di vista amministrativo. Quindi non è
con questo che si debba poi dire: hanno detto questo perché sono
contrari.
Tutto il contrario. Lo diciamo perché non vorremmo che, ad un
certo momento, queste cose si portassero qui, si impegna la Giunta
a impegnarsi, come è scritto qui sopra, a portare avanti questo
provvedimento poi, dopo un po' di tempo, questa povera Giunta non
riesce a portarlo avanti.
Perché non so se, amministrativamente, questo è possibile, che
si diano noi dei denari per questa precipua funzione di dare uno
stipendio ai Sindaci.
Io, però, sostenevo un'altra tesi: qualora questa mia, questa
nostra, obiezione fosse purtroppo veritiera e reale, io
consiglierei di vedere un po' se si può dare ancora maggiori
sovvenzioni ai Comuni, cioè, mi spiego: lo stipendio, domani, di un
Sindaco, sia un milione all'anno. Faccio per fare una cifra. Se noi
non lo possiamo dare sotto forma di voce "un milione all'anno per
lo stipendio del Sindaco", che venga versata al Comune una certa
somma per determinati lavori per cui il Comune risparmi questo
milioni e possa pagare il Sindaco.
Perché io temo, non so, non perché sono, forse per riflesso,
Segretario comunale, sì, ma per riflesso del vecchio Segretario
comunale Quaizier, forse è un problema che, amministrativamente,
sarà un po' difficile.
È certo che bisogna risolverlo a tutti i costi. Quindi io vorrei
dire alla Giunta: questo impegno lo si veda, lo si porti avanti. Se
amministrativamente non fosse possibile darlo sotto questa forma,
studiare un'altra forma perché ne abbiamo parlato tanto.
Dujany (D.P.)
- Sì, ma, dimentichi che è all'esame della
Commissione Finanze, di cui tu fai parte.
Bordon (D.C.)
- Sì, ma, è ben per questo che io mi
permetto di dire che, appena arriverà in Commissione Finanze, di
cui io ho l'onore di fare parte - perché tu non hai detto bene - e
d'altronde ci sono anche gli amici Dolchi, il nostro Vice
Presidente del Consiglio, quindi, questo onore mio è dovuto al
fatto che, effettivamente, rappresenta la crema di questo Consiglio
con il Presidente Caveri...
(voce) ...
Ohooo! Quindi,
cominciamo a dire le cose come sono. E allora anche Dudo - in senso
buono lo diciamo - non è venuto in Commissione. Appena
arriverà...
Ma questo dibattito, che noi adesso abbiamo accennato qui, lo
faremo certamente in quella sede e quindi io dicevo soltanto che
non sia solo qui; non per il tempo, non per la fretta, non per
sollecitare - perché quando sollecitiamo qualche cosa la
sollecitiamo in un altro modo, come abbiamo sollecitato ieri altri
provvedimenti per l'agricoltura.
Quindi, dicevo proprio, studieremo il modo. Ma bisogna
risolverlo! Perché io credo che dire, in un capitolo del bilancio -
cosa che poi, oggi come oggi - mi sembra che non ci sia, dire la
voce propria precisa "noi mettiamo tanti milioni per dare questo
stipendio" non so se è una cosa che possa passare legalmente.
Ad ogni modo non è un impaccio che noi vogliamo creare, ma bensì
vogliamo studiarlo sotto un'altra forma e appena arriverà in
Commissione Affari generali certamente queste cose ce le
ripeteremo.
Quindi noi votiamo a favore.
Andrione (U.V.)
- Je voulais seulement préciser, à
l'usage du Président de la Junte que quand je parlais de Commune,
j'entendais ce qu'aujourd'hui signifie une Commune et comme je suis
fédéraliste je n'entends absolument pas accentrer et unifier ou
concentrer le pouvoir. Je dis simplement que les compétences
devraient être étudiées selon une certaine dimension réelle pour
éviter que, comme on fait depuis 27 ans environ, dans presque 44
soit l'Administration régionale qui fait de l'Administration
communale.
Dolchi (P.C.I.)
- Certo, il testo della mozione aveva uno
specifico riferimento al bilancio del 1973 per quel solito problema
che le leggi in discussione che non hanno finanziamento, poi non
trovano sbocco positivo in sede di Consiglio regionale.
Io mi auguro che prima del 23 gennaio la Commissione Affari
generali e finanze possa esaminare questa iniziativa legislativa
che giace ormai da 4 anni. Ribadisco che comunque verrà al
dibattito consiliare.
Penso che la proposta di deliberazione, prendendo spunto
dall'affermazione del Presidente della Giunta, e cioè che, se il
Consiglio farà una scelta in tal senso, il bilancio potrà essere
modificato conformemente, quest'affermazione possa diventare il
testo della deliberazione che cercherei di emendare in questo
senso: di impegnare la Giunta a ricercare, a ritrovare gli
opportuni finanziamenti in caso di approvazione della legge
relativa...
(Andrione:
...alle Comunità montane)
...
Una cosa di questo tipo, ecco.
Quindi di impegnare la Giunta a prevedere, nel bilancio 1963, la
somma occorrente per l'attuazione della legge, ecc.
Siggia (P.C.I.)
- Ecco, potrebbe essere così modificato,
se ho capito giusto: "Delibera di impegnare la Giunta a ritrovare
gli opportuni finanziamenti, nel bilancio 1973 per disporre della
somma occorrente per l'attuazione della legge relativa al
contributo ai Comuni della Valle per far fronte alla corresponsione
dell'indennità di carica ai Sindaci".
Dolchi (P.C.I.)
- Se vogliamo, io non ho niente in
contrario di essere non dico più realista del re, ma realista, e
metterci anche "nel caso di approvazione". In quanto è chiaro; fra
un mese questa legge la discuteremo e sarà approvata o
respinta.
Poi vorremmo - era lo scopo della mozione - richiamare
l'attenzione del Consiglio sul fatto che, nel caso fosse approvata,
ci fosse anche il relativo finanziamento.
Siggia (P.C.I.)
- Allora, Ragioniere Dolchi, lo
rileggerei: "Delibera di impegnare la Giunta a ritrovare gli
opportuni finanziamenti, nel bilancio 1973, per reperire la somma
occorrente per l'attuazione della legge relativa al contributo
della Valle per far fronte alla corresponsione della indennità di
carica ai Sindaci, qualora la legge stessa venga approvata."
Il Consiglio è d'accordo su questo testo?
Si passa alla votazione. Chi è favorevole, alzi la mano.
Contrari? Astenuti? Il Consiglio approva all'unanimità.
