Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 195 del 24 marzo 1983 - Resoconto
OGGETTO N. 195/VII - INIZIATIVA DI SOLIDARIETA' NEI CONFRONTI
DEL NICARAGUA.
PRESIDENTE
: Do comunicazione che dieci gruppi consiliari,
attraverso le firme dei loro Capigruppo, hanno sottoscritto un
ordine del giorno che riguarda una manifestazione di solidarietà
nei confronti del popolo del Nicaragua.
Il testo verrà distribuito, è stato distribuito anche alla
Stampa; ne do lettura:
ORDINE DEL GIORNO
L'Assemblea dei Capigruppo del Consiglio regionale della Valle
d'Aosta,
nell'esprimere
una ferma condanna dell'attacco portato
in questi giorni al Nicaragua da bande sonoriste;
preoccupata
per l'aggravarsi della tensione in un'area
geografica in cui già sono in atto sanguinose repressioni ed aspri
conflitti;
AUSPICA
che vengano prese tutte le iniziative necessarie ad evitare
il coinvolgimento di altri paesi e grandi potenze in situazioni
interne difficili e tragiche, quali quelle del Salvador, del
Nicaragua, del Guatemala;
ESPRIME
la solidarietà dei gruppi presenti in Consiglio al popolo e
al Governo del Nicaragua, la cui interessante esperienza di non
allineamento e di ricerca di una originale via per lo sviluppo
economico e sociale rappresentano una speranza per tanti popoli e
per tanti paesi;
INVITA
il Governo italiano a intraprendere tutte le possibili
iniziative politiche e diplomatiche, atte ad evitare una possibile
guerra fra Nicaragua e Honduras, e a salvaguardare l'indipendenza e
la sovranità di ogni paese e di ogni popolo del Centro
america.
