Classificazione
BILANCIO E CONTABILITA' REGIONALE



Oggetto del Consiglio n. 1402 del 30 luglio 2015 - Resoconto
OGGETTO N. 1402/XIV - Disegno di legge: "Assestamento del
bilancio di previsione per l'anno finanziario 2015, modifiche a
disposizioni legislative e variazioni al bilancio di previsione per
il triennio 2015/2017".
Presidente
- Possiamo procedere articolo per articolo.
Articolo 1. Ci sono richieste di intervento? Non ci sono richieste
di intervento. La votazione è aperta. Avete tutti votato? Posso
chiudere la votazione?
Esito della votazione:
Presenti: 34
Votanti: 27
Favorevoli: 20
Contrari: 7
Astenuti: 7 (Bertschy, Fabbri, Gerandin, Grosjean, Nogara,
Rosset, Laurent Viérin)
L'articolo è approvato.
Articolo 2. Posso dare lo stesso risultato? Stesso risultato.
Articolo 3: stesso risultato. Articolo 4: stesso risultato.
All'articolo 5 c'è l'emendamento dell'Assessore Perron. Ci sono
richieste di intervento? Mettiamo in votazione...
(interruzione di un Consigliere, fuori microfono)
...c'è l'emendamento n. 1 dell'Assessore Perron, c'è qualcuno
che illustra l'emendamento per cortesia? Ha chiesto la parola
l'Assessore Donzel, ne ha facoltà.
Donzel (PD-SIN.VDA)
- Brevemente per spiegare, come
avevamo anticipato nel dibattito, sollecitati dal gruppo dell'UVP,
che aveva già colto alcune difficoltà nell'applicazione di
quest'articolo...per ribadire che quantunque sia opinione del
Governo regionale che l'ISEE sia lo strumento più idoneo per
mappare, diciamo, la situazione sociale della Valle d'Aosta, in
questo devo riconoscere che gli interventi che si sono susseguiti
in questo dibattito...mi ricordo un intervento della Consigliera
Morelli, del Consigliere Gerandin e anche - con un po' di ironia,
ma comunque andava in questo senso - del Consigliere Cognetta...di
avere certezza e contezza di quanto si vuole investire e dei
soggetti a cui va il beneficio, ecco l'emendamento vuole rispondere
semplicemente a questa linea di indirizzo e quindi ripristina il
funzionamento della legge precedente attraverso fasce di reddito
che tengono conto dei nuclei familiari...che l'anno scorso in
qualche modo ha risposto correttamente alle esigenze dei soggetti
più deboli della nostra regione.
Presidente
- Ci sono altre richieste? Chiede l'intervento
il Consigliere Fabbri, ne ha facoltà.
Fabbri (UVP)
- Noi siamo favorevoli a quest'emendamento
proprio per i motivi che...secondo noi, quest'ISEE applicato in
queste condizioni e qui...genererebbe quella che è una dissonanza
con il motivo delle legge stessa, in quanto escluderebbe una
notevole fetta della popolazione dall'applicazione della legge.
Presidente
- Ci sono altri interventi? Possiamo mettere
in votazione l'emendamento? La votazione è aperta. Chiedo per
cortesia di votare. Avete tutti votato? La votazione è chiusa.
Esito della votazione:
Presenti: 34
Votanti: 34
Favorevoli: 34
L'emendamento è approvato all'unanimità.
Passiamo all'emendamento n. 1 della II Commissione, modificato
dall'emendamento n. 2 dell'Assessore Perron. Qualcuno vuole
illustrare? Ha chiesto la parola l'Assessore Perron, ne ha
facoltà.
Perron (UV)
- Grazie Signor Presidente.
È un emendamento molto semplice, nel senso che adegua il termine
di avvio dell'obbligo per i Comuni della Valle d'Aosta di avvalersi
della stazione unica appaltante alla data del 1° novembre 2015.
Questo era stato introdotto in precedenza, in sostituzione del
precedente termine, al 1° settembre 2015 dal legislatore statale,
recentemente la legge ha procrastinato questo termine, quindi
quest'emendamento si rende necessario per adeguare questo nuovo
termine alla legislazione vigente. Grazie.
Presidente
- Ha chiesto la parola il Consigliere
Gerandin, ne ha la facoltà.
Gerandin (UVP)
- Merci Président.
Siamo assolutamente d'accordo su quello che è il recepimento di
questa che è la norma nazionale, però c'è più di una voce a livello
nazionale che pare ci sia un'ulteriore proroga, per cui noi
chiederemmo a margine di questo di dire che va bene la data o "da
altra data introdotta a livello nazionale", sennò se noi
legiferiamo così, se lo Stato la proroga, per noi vale questa data.
Allora, o "da altra data decisa a livello di Stato"...perché è
palese, ormai c'è la richiesta più che formale e c'è una sorta di
accordo sul fatto che verrà prorogata l'entrata in vigore, che è
esattamente quello che ha chiesto anche il Consiglio permanente,
per cui noi chiederemmo di aggiungere solo questo. A noi va bene
questa data o "salvo altra data introdotta a livello nazionale che
proroghi ulteriormente quest'entrata in vigore".
Presidente
- Ha chiesto la parola l'Assessore Perron, ne
ha facoltà.
Perron (UV)
- Credevo che la questione che lei
correttamente pone fosse superata dal testo della Commissione, dove
avevamo previsto:
"dal 1° settembre 2015, o da
- diversa -
successiva data
eventualmente stabilita dalla disciplina
statale vigente"
. L'emendamento che la Commissione ha approvato
quindi recepisce già quanto lei dice, noi con questo nuovo
emendamento procrastiniamo soltanto di due mesi, ma l'impostazione
resta valida...quella che lei ha appena enunciato.
Presidente
- Ha chiesto la parola Gerandin, ne ha
facoltà.
Gerandin (UVP)
- Mi va benissimo, nel senso che pensavo
fosse sostitutivo dell'emendamento n. 1...
(interruzione di un Consigliere, fuori microfono)
...okay, va bene.
Presidente
- Avevo annunciato che era aggiuntivo.
Possiamo mettere in votazione l'emendamento della Commissione, con
la modifica prevista dall'emendamento n. 2 dell'Assessore Perron.
La votazione è aperta. Avete tutti votato? Possiamo chiudere la
votazione? La votazione è chiusa.
Esito della votazione:
Presenti: 34
Votanti: 34
Favorevoli: 34
L'emendamento è approvato all'unanimità.
C'è ancora l'emendamento n. 3 dell'Assessore Perron, che
introduce il comma 7bis. Qualcuno lo vuole illustrare? Ci sono
richieste? Possiamo mettere in votazione? No, chiede la parola il
Consigliere Bertschy, ne ha la facoltà.
Bertschy (UVP)
- Sì, dopo ampio dibattito odierno su
quest'argomento, visto che quest'emendamento interviene in seguito
all'accordo, al di là del merito delle cifre, alcune sono state
chiarite, quello che...il nostro sarà un voto contrario per il
metodo che è stato adottato. La prossima...è l'occasione che
abbiamo per dire che vorremmo discutere di queste cose prima...è
quella di dire che sia l'ultima volta che un emendamento arriva su
un disegno di legge che...su un accordo che viene firmato il giorno
prima. Su quest'articolo non è una questione di cifre: di 700, di
800, l'incidenza però di quell'accordo di ieri arriva oggi dopo una
discussione di due ore. Grazie.
Presidente
- Possiamo aprire la votazione? La votazione è
aperta. Hanno tutti votato? Possiamo chiudere la votazione? La
votazione è chiusa.
Presenti: 34
Votanti: 34
Favorevoli: 20
Contrari: 14
L'emendamento n. 3 è approvato.
Possiamo mettere in votazione l'articolo 5. La votazione è
aperta. Vi chiedo di votare per cortesia. Avete tutti votato? Posso
chiudere la votazione? La votazione è chiusa.
Esito della votazione:
Presenti: 34
Votanti: 27
Favorevoli: 20
Contrari: 7
Astenuti 7 (Bertschy, Fabbri, Gerandin, Grosjean, Nogara,
Rosset, Laurent Viérin)
L'articolo 5 è approvato.
All'articolo 6 abbiamo l'emendamento n. 4 dell'Assessore Perron,
che è abrogativo. C'è qualche richiesta di illustrazione? Metto in
votazione l'emendamento n. 4. La votazione è aperta. Vi prego di
votare per cortesia. Avete tutti votato? La votazione è chiusa.
Esito della votazione:
Presenti: 34
Votanti: 34
Favorevoli: 34
L'emendamento è approvato all'unanimità.
Articolo 7. Ci sono richieste di intervento? Possiamo mettere in
votazione? La votazione è aperta. Vi chiedo di votare per cortesia.
Avete tutti votato?
Esito della votazione:
Presenti: 34
Votanti: 34
Favorevoli: 27
Contrari: 7
L'articolo 7 è approvato.
Articolo 8. Stessa votazione? Stessa votazione. Non ci sono
richieste di intervento...chiede la parola il Consigliere Gerandin,
ne ha facoltà.
Gerandin (UVP)
- Merci Président.
Per breve inciso, non siamo riusciti a motivare prima il perché
del voto favorevole all'articolo 7, ma perché riprende una
battaglia che avevamo fatto legata al discorso delle vittime di
servizio, per cui la battaglia che abbiamo portato avanti viene
recepita, per cui non possiamo che prenderne atto e avere un voto
favorevole.
Per quel che riguarda l'articolo 8, beh, semplicemente per fare
un breve cenno su come si può in parte rispettare quelle che
possono essere le regole di un Patto di stabilità, ma rispettando
poco quelle che sono le regole o quelle che sono le cifre di
bilancio: dico questo perché? Perché in finanza locale è il caso
palese dove vengono messe delle risorse in disponibilità sui vari
capitoli, vengono assegnate ai vari dipartimenti e ai vari
dirigenti, ma non vengono date in disponibilità. Noi nel 2014
abbiamo vissuto esattamente questo per un importo di oltre 17
milioni, cioè noi abbiamo approvato un bilancio di previsione 2014
dove c'erano delle risorse assegnate, ma poi di fatto mai date in
disponibilità ai dirigenti, per cui gli Enti locali potevano avere
possibilità...e faccio qualche esempio: la legge n. 5 sulle
calamità, oltre 2 milioni e mezzo non dati in disponibilità;
l'adeguamento degli edifici scolastici, 1 milione di euro messi e
di cui mai si è potuto usufruire, neanche mai usciti i bandi,
perché? Perché mai stati dati in disponibilità. Allora, ecco, è per
spiegare come all'atto pratico si possano aggirare quelle che sono
delle somme stanziate a bilancio, in questo caso in finanza locale,
e perché? Perché poi alla fine con un...e arriveremo anche
all'articolo preciso, si dice che tutto quello che è avanzo
derivante da finanza locale...si va in deroga a quella che è la
legge e viene, io direi, annesso al bilancio regionale...non viene
più stanziato in finanza locale, quando la legge prevede che
l'avanzo di finanza locale vada in finanza locale.
Mi piace fare un esempio, collega Fontana: io mi ricordo che io
e lei abbiamo scritto a due mani una proposta che abbiamo
presentato all'Assessore Fosson sul
post
natale. Si ricorda
che avevamo chiesto di dire: "finanziamo due anni del
post
natale, non solo uno". Ci è stato detto: "non c'è possibilità
perché non ci sono risorse". È vero? Bene, questo capitolo aveva
700 mila euro, ne avanza 385. Avremmo potuto finanziare
tranquillamente due anni, senza farci prendere...io dico: boh, noi
abbiamo creduto a quello che ci è stato detto, non avevamo motivo
per credere il contrario. Era per fare un esempio pratico su quelli
che sono gli obiettivi di bilancio che vengono regolarmente
disattesi, perché non vengono dati in disponibilità...ma non è
colpa dei dirigenti, attenzione: è colpa di chi a monte, per il
rispetto del Patto di stabilità, ti dice: "bene, io metto 10, ma in
disponibilità te ne do 5, gli altri 5 non li hai in disponibilità".
Sulle scuole non sono mai stati aperti i bandi nel 2014, quando ci
sono ben 12 progetti degli Enti locali fermi, per cui non progetti
nuovi, eh, 12 progetti fermi. Attenzione, il nostro dubbio, il
nostro timore è che esattamente venga fatta poi nel 2015 la stessa
cosa che viene fatta nel 2014. Ecco, era per spiegare come con un
meccanismo si aggirino quelle che sono le norme, si illudano gli
Enti locali, si dia disponibilità di risorse, che poi non saranno
mai in disponibilità, e vale per altro, perché c'è il contributo
per le famiglie in difficoltà, ce ne sono tanti altri, ecco, io ne
ho citati solo qualcuno, ma...il contributo alla non
autosufficienza: 2 milioni e 8...800 mila euro di...quando parliamo
di non avere risorse nel sociale...800 mila euro di avanzo. Ho
fatto qualche esempio...il risanamento delle acque, legge n. 5,
sub-Ato, per cui sono quelli per i quali vengono messe risorse che
non vengono date in disponibilità, con questo si aggira una norma
di bilancio. È molto più onesto neanche mettere in bilancio queste
risorse, per non illudere e magari far presentare progetti e poi
dire: "scusate, ma ci siamo sbagliati", per cui il nostro sarà un
voto sicuramente non favorevole.
Presidente
- Altre richieste di intervento? Possiamo
aprire la votazione? Articolo 8. La votazione è aperta. La
votazione è chiusa.
Esito della votazione:
Presenti: 34
Votanti: 34
Favorevoli: 20
Contrari: 14
L'articolo 8 è approvato.
Articolo 9. Metto in votazione? La votazione è aperta. Prego
votate.
Esito della votazione:
Presenti: 34
Votanti: 34
Favorevoli: 20
Contrari: 14
L'articolo 9 è approvato.
Articolo 10. Stesso risultato? Apro la votazione sull'articolo
10. La votazione è aperta. Possiamo chiudere la votazione? La
votazione è chiusa.
Esito della votazione:
Presenti: 34
Votanti: 27
Favorevoli: 20
Contrari: 7
Astenuti 7 (Bertschy, Fabbri, Gerandin, Grosjean, Nogara,
Rosset, Laurent Viérin)
L'articolo 10 è approvato.
Articolo 11. Posso dare lo stesso risultato? Stesso risultato.
Articolo 12: stesso risultato. C'è l'articolo 12bis, introdotto
dall'emendamento n. 2 della II Commissione. Metto in votazione
l'emendamento. La votazione è aperta. Posso chiudere la votazione?
La votazione è chiusa.
Esito della votazione:
Presenti: 34
Votanti: 27
Favorevoli: 20
Contrari: 7
Astenuti: 7 (Bertschy, Fabbri, Gerandin, Grosjean, Nogara,
Rosset, Laurent Viérin)
L'emendamento è approvato.
Metto in votazione l'emendamento n. 3, sempre della II
Commissione, che introduce l'articolo 12ter. Posso dare lo stesso
risultato? Stesso risultato. Articolo 13: stesso risultato.
Articolo 14: stesso risultato. Articolo 15: stesso risultato.
Articolo 16: stesso risultato. Articolo 17: stesso risultato.
All'articolo 18 ci sono gli emendamenti n. 4 della II Commissione;
n. 5, n. 6, n. 7 e n. 8 dell'Assessore Perron, più il coordinamento
formale sull'emendamento n. 8; poi abbiamo l'emendamento n. 5 della
II Commissione, che aggiunge il comma 1ter, e l'emendamento n. 9
dell'Assessore Perron.
Assessore, chiede la parola per illustrare gli emendamenti? Ha
chiesto la parola l'Assessore Perron, ne ha facoltà.
Perron (UV)
- Solo per dire che sono una serie di
emendamenti di tipo tecnico, che recepiscono le proposte che il
CPEL aveva avanzato, quindi, da una parte, riguarda la parte
relativa alle funzioni che sono attribuite al CELVA e a quella
inerente al termine per l'avvio delle funzioni, dell'esercizio
delle funzioni e dei servizi comunali attraverso le convenzioni, in
quelli che sono gli ambiti ottimali definiti dai Comuni e,
dall'altro, una serie di piccole modifiche per equiparare in
materia di aspettative e permessi per gli amministratori, che siano
lavoratori dipendenti, il Presidente, la Giunta di quelle che sono
le neo istituite
Unités des Communes
e al Presidente e ai
componenti degli organi esecutivi delle Comunità montane del
restante territorio nazionale, chiarendo anche i compiti
dell'organo esecutivo, oltre che di indirizzo
politico-amministrativo.
Presidente
- Ci sono altre richieste di intervento? Se
non ci sono richieste di intervento, possiamo mettere in votazione
gli emendamenti o nella loro interezza, o uno per uno...tutti
insieme? Mettiamo in votazione l'articolo emendato? Allora, prima
mettiamo in votazione l'emendamento n. 4 della II Commissione. La
votazione è aperta. Avete tutti votato? La votazione è chiusa.
Esito della votazione:
Presenti: 34
Votanti: 27
Favorevoli: 20
Contrari: 7
Astenuti: 7 (Bertschy, Fabbri, Gerandin, Grosjean, Nogara,
Rosset, Laurent Viérin)
L'emendamento n. 4 della II Commissione è approvato.
Emendamento n. 5 dell'Assessore Perron: stesso risultato? Stesso
risultato. Emendamento n. 6 dell'Assessore Perron: stesso
risultato. Emendamento n. 7 dell'Assessore Perron: stesso
risultato. Emendamento n. 8 dell'Assessore Perron, tenendo conto
del coordinamento formale: stesso risultato. Emendamento n. 5 della
II Commissione: stesso risultato. Emendamento n. 9 dell'Assessore
Perron: stesso risultato.
Possiamo mettere in votazione l'articolo comprensivo degli
emendamenti? La votazione è aperta...prego?
(interruzione di un Consigliere, fuori microfono)
...l'emendamento n. 10 è dopo, non entra nel merito. Metto in
votazione l'articolo 18. La votazione è chiusa.
Esito della votazione:
Presenti: 34
Votanti: 27
Favorevoli: 20
Contrari: 7
Astenuti: 7 (Bertschy, Fabbri, Gerandin, Grosjean, Nogara,
Rosset, Laurent Viérin)
L'articolo 18 è approvato.
Posso dare lo stesso risultato sull'articolo 18bis introdotto
dall'emendamento n. 6 della II Commissione? Stesso risultato. C'è
poi l'articolo 18ter introdotto dall'emendamento n. 10
dell'Assessore Perron. La parola all'Assessore Perron per
l'emendamento n. 10.
Perron (UV)
- Sì, è un emendamento abbastanza tecnico,
nel senso che riguarda la composizione numerica dei Consigli
comunali. Questo chiarisce come debba essere effettuato il calcolo
della frazione dei due terzi, corrispondente alla maggioranza
qualificata, che è necessaria per l'approvazione degli statuti
comunali o delle relative modificazioni. Praticamente introduce il
criterio oggettivo dell'arrotondamento aritmetico, che è già
previsto in materia di Testo unico degli Enti locali, implica cioè
che, in caso di cifra decimale uguale o inferiore a 50,
l'arrotondamento debba essere effettuato per difetto e, nel caso in
cui sia superiore a 50, si debba procedere all'arrotondamento per
eccesso.
Presidente
- Ci sono richieste di intervento? Possiamo
mettere in votazione l'emendamento n. 10 dell'Assessore Perron che
introduce l'articolo 18ter. La votazione è aperta. Chiederei di
votare. La votazione è chiusa.
Esito della votazione:
Presenti: 34
Votanti: 34
Favorevoli: 25
Contrari: 9
L'emendamento è approvato.
Vi è l'emendamento n. 11 dell'Assessore Perron che inserisce
l'articolo 18quater. Assessore, lo vuole illustrare? Ci sono
richieste? Possiamo mettere in votazione? La votazione è aperta.
Possiamo chiudere la votazione? La votazione è chiusa.
Esito della votazione:
Presenti: 34
Votanti: 27
Favorevoli: 20
Contrari: 7
Astenuti: 7 (Bertschy, Fabbri, Gerandin, Grosjean, Nogara,
Rosset, Laurent Viérin)
L'emendamento è approvato.
Articolo 19. Posso dare lo stesso risultato? Stesso risultato.
Articolo 20: stesso risultato. Articolo 21: stesso risultato.
Articolo 22: stesso risultato. Articolo 23: stesso risultato.
Articolo 24: stesso risultato. Metto in votazione l'allegato
A...stesso risultato. Allegato B: stesso risultato. Allegato C:
stesso risultato. Allegato D: stesso risultato.
Possiamo mettere in votazione il disegno di legge n. 60 nella
sua interezza...c'è una richiesta di intervento, chiede la parola
il Consigliere Bertschy, ne ha la facoltà.
Bertschy (UVP)
- Sì, per dichiarazione di voto e per fare
comprendere un po' il nostro sistema di voto sull'assestamento. In
fase di discussione del bilancio avevamo aperto una discussione
politica per cercare di motivare attraverso delle nostre
proposte...di condizionare attraverso delle nostre proposte il
bilancio e l'approvazione del bilancio 2015. Le condizioni
politiche erano diverse, oggi le condizioni politiche sono
cambiate, noi abbiamo voluto mantenere su una serie di articoli il
voto di astensione, su altri dove siamo contrari il voto contrario,
però vogliamo capire...
Una serie di ordini del giorno che sono stati approvati hanno
avuto esecuzione sul sociale, su alcuni interventi che avevamo
chiesto, quello che è rimasto da capire è come volete portare
avanti oggi che ci sono certezze di bilancio, il che non vuol dire
che ci sono tanti soldi, però ci sono certezze di bilancio, e con
l'approvazione del maxi emendamento ci sarà anche una definizione
delle risorse... C'era un ordine del giorno che a noi stava
particolarmente a cuore e che era quello che chiedeva di
"reperire risorse al fine di attuare un piano straordinario di
investimenti di ampio respiro per l'anno 2015-2016, al fine di
finanziare investimenti regionali di piccola e media entità da
effettuare in economia mediante cottimo fiduciario e tenendo conto
del principio della rotazione degli incarichi"
. Era un ordine
del giorno che politicamente voleva dare una risposta alle piccole
imprese edili sul territorio, che voleva cercare di dare una
risposta alle difficoltà che vivono soprattutto i lavoratori di
queste imprese. È vero che nella prima parte dell'anno c'è stato un
piccolo intervento, che non era sostitutivo di interventi che erano
già programmati, quindi noi vogliamo capire se la maggioranza si
assume l'impegno anche in questa fase di reperire delle risorse per
portare avanti quest'obiettivo politico, quindi la domanda a lei,
Assessore, o al Presidente è per capire se c'è la volontà. Ci avete
spiegato che 700 milioni saranno aumentati, ecco,
dall'accordo...dei 120 milioni, una parte di questi 120 oggi sono
già in bilancio a copertura del nostro contratto, quindi
sicuramente si possono trovare delle somme per le imprese se c'è la
volontà...la volontà anche da parte nostra politicamente è di
mantenere quest'astensione.
Presidente
- Ci sono richieste di intervento? Ha chiesto
la parola il Presidente della Regione Rollandin, ne ha facoltà.
Rollandin (UV)
- Sì, grazie Presidente.
Credo che, pur nella sinteticità con cui il collega ha
richiamato un aspetto importante, che in quella discussione che era
stata fatta nel momento in cui si era previsto a livello di
bilancio l'esigenza di utilizzare una parte di fondi, che voglio
ricordarlo allora erano in quel "contenitore", dove c'erano 9
milioni...in cui si è detto che si sarebbe in qualche modo
utilizzata una parte per questi interventi, cosa che si è fatta
sicuramente, come lei ha ricordato, in minima parte. Credo che
possiamo mantenere quest'impegno adesso di vedere se possiamo
ulteriormente trovare dei fondi per andare nella stessa direzione.
Quest'impegno quindi noi ce lo prendiamo in modo tale da verificare
la possibilità di incrementare questa disponibilità e
quest'utilizzo che credo sia da parte di tutti un'esigenza, quindi
vediamo... Voglio sottolineare che non è sempre semplice perché si
tratta di piccoli lavori, perché sennò andiamo a dei sistemi, che
lei mi insegna, con appalti e così via, andiamo...molto lunghi,
tant'è che noi dicevamo 2015-2016, perché il discorso dell'appalto,
pur se con cottimo fiduciario, dove però bisogna stare nelle
regole, nella trasparenza, quindi questo è...però noi possiamo dire
che manteniamo quell'impegno e credo che possiamo intervenire in
questo senso legittimamente in modo da fare delle proposte appena
alla ripresa dei lavori.
Presidente
- Per la replica, chiede la parola il
Consigliere Bertschy, ne ha facoltà.
Bertschy (UVP)
- Bene, ringraziamo per l'impegno, non
cambieremo le sorti del mondo con la nostra astensione, ma si
tratta di dar continuità ad una volontà politica di essere,
comunque, gruppo propositore di temi e di argomenti che interessano
la nostra comunità, quindi in questo senso è anche...speriamo che
ci sia di la volontà di aprirsi a questo dialogo del quale tanto
abbiamo parlato oggi. Nell'autunno saremo di nuovo a discutere il
bilancio, l'interesse è di fare dei bilanci che stiano il più
vicini possibile ai bisogni della gente, soprattutto a chi ha perso
il lavoro e a chi ha difficoltà di tipo finanziario. L'impegno
quindi ci fa piacere. Manteniamo il nostro voto di astensione e
verificheremo quali saranno poi le somme che metterete in bilancio.
Grazie.
Presidente
- Ci sono altre richieste di intervento? Non
ci sono altre richieste di intervento? Possiamo mettere in
votazione il disegno di legge nella sua interezza. La votazione è
aperta. Chiedo ai Consiglieri di votare. La votazione è chiusa.
Esito della votazione:
Presenti: 34
Votanti: 27
Favorevoli: 20
Contrari: 7
Astenuti: 7 (Bertschy, Fabbri, Gerandin, Grosjean, Nogara,
Rosset, Laurent Viérin)
Il disegno di legge è approvato.
Proseguiamo i lavori con il punto 34 all'ordine del giorno.
