Classificazione
ASSISTENZA SANITARIA E OSPEDALIERA



Oggetto del Consiglio n. 1028 del 24 ottobre 2019 - Resoconto
OGGETTO N. 1028/XV - Interpellanza: "Tempistica per la
fornitura ai pazienti minori affetti da diabete mellito del sistema
di monitoraggio Flash".
Rini (Presidente)
-
Punto n. 40 all'ordine del
giorno. La parola al collega Luboz per l'illustrazione.
Luboz (LEGA VDA) -
On revient pour la troisième fois dans
cette année sur cette maladie, sur le problème du diabète. Nous
avons affronté cela au mois du mars, puis de nouveau au mois de
juillet; nous sommes à octobre et nous sommes encore là. Vendredi
nous pourrons assister à la conférence de presse sur la
présentation des journées du diabète qui auront lieu les 16 et 17
novembre. Nous pourrons apprendre quelque chose en plus sur la
différence du diabète 1 et du diabète 2. Nous avons en Vallée
d'Aoste 5.500 personnes hommes et femmes qui souffrent de cette
pathologie, 500 du diabète 1, celui plus insidieux et perfide je
dirais, et à peu près 5.000 du diabète 2.
Dicevo che è la terza volta che affrontiamo il problema e la
patologia del diabete. La prima volta è stata nella seduta del
Consiglio n. 458 del 6 marzo 2019, a seguito di un'interrogazione
nella quale venivano richieste modalità di fornitura e tipologia
dei presidi medici ai soggetti affetti appunto da diabete mellito.
La risposta politica e un po' vanagloriosa - ma lo capisco, perché
ciascuno nell'ambito della Giunta evidenzia più le luci che le
ombre - dell'Assessore Baccega ci ha fornito alcuni dati. Ora,
tralasciando l'aspetto più generale della salute pubblica
valdostana verso la quale il suo Assessorato collega Baccega
dovrebbe avere il massimo riguardo, abbiamo visto i dati ISTAT che
collocano la Regione Valle d'Aosta all'ultimo posto assieme alla
Campania. Giustamente lei ha detto che tali dati fanno riferimento
al decennio 2005-2010, per cui speriamo che in questi quattro anni
qualcosa sia migliorato, ma non ne siamo così certi.
Torniamo a parlare del diabete: nell'interrogazione che era
stata posta la scorsa primavera abbiamo avuto quelle risposte. Poi,
in ordine cronologico, la mozione da lei emendata a luglio
impegnava la Giunta regionale e il Governo ad attivarsi per
garantire, in accordo con il personale medico preposto, ai pazienti
affetti da diabete mellito di tipo 1 la fornitura dei sistemi di
monitoraggio in continuo del glucosio, al fine di migliorare la
qualità della vita e consentire loro una più oculata ed attenta
gestione della glicemia, unica garanzia, oltre ad un corretto stile
di vita per evitare l'insorgenza di gravi e anche fatali
complicanze, mentre ai pazienti diabetici di tipo 2
insulino-dipendenti con almeno una delle seguenti condizioni
aggiuntive, la fornitura di sistemi di automonitoraggio per il
persistente scompenso glicometabolico dei pazienti con ipoglicemia
ripetuta e documentata. Con delibera n. 1241 del 13 settembre, se
non erro, sono stati aggiornati i livelli essenziali di assistenza
resi dal servizio sanitario regionale con l'inserimento degli
apparecchi per la glicemia, come è stato evidenziato dagli organi
di informazione: un articolo de
La Stampa
del 17 settembre
ripropone che venerdì la Giunta ha approvato l'aggiornamento dei
LEA erogati, si fa riferimento al fatto che i LEA regionali
comprendono ora alcuni specifici dispositivi per la misurazione
della glicemia ai pazienti adulti e anche anziani.
L'interpellanza era proprio rivolta a questo: per sapere quanti
sono i soggetti minori e quanti quelli in età adulta affetti da
diabete mellito a cui sono forniti i dispositivi di monitoraggio
Flash del glucosio; quali altri presidi e a quanti soggetti sono
forniti ai fini del monitoraggio della glicemia e della
somministrazione dell'insulina; quali sono le significative
modifiche intervenute - si presume che ci siano - nelle procedure
di individuazione dei soggetti beneficiari dei presidi in questione
a seguito di questa delibera e con quale documento ed entro quale
termine intende dare concretezza all'impegno preso nella mozione
sopracitata, cioè fornire agli aventi diritto il sistema di
monitoraggio Flash.
Presidente
-
La parola all'Assessore Baccega per
la risposta.
Baccega (UV) -
Torno a fare le considerazioni che
costantemente il suo movimento sottolinea dicendo che la Valle
d'Aosta è appaiata dal punto di vista sanitario alla Campania.
Parlo di una rilevazione ISTAT 2005/2015 e ribadisco che è una
rilevazione che purtroppo aveva una forte carenza di flussi che
andavano verso il Ministero della salute. Questo è avvenuto fino al
2018, quindi probabilmente anche nel 2019 non avremo i flussi che
potranno dare le reali determinazioni della sanità valdostana.
Sapete tutti che non è così, perché soltanto il servizio di
Report
o delle
Iene
dell'altro giorno faceva vedere
qual è la realtà italiana rispetto a certe regioni. Questo lo dico
non per difendere me stesso, che sono qua da dieci mesi, ma per
difendere tutto il lavoro che negli anni hanno fatto coloro che
sono stati seduti qua e coloro che hanno lavorato in ospedale e in
tutti i presidi ospedalieri di questa Regione. È veramente un
insulto continuare a ribadire cose di questo tipo!
Entro nel vivo ovviamente della sua interpellanza. In
particolare lei ha già richiamato le due delibere, la n. 343 del 26
marzo 2018 e la più recente, la n. 1241 del 13 settembre 2019, dove
all'interno dei LEA regionali abbiamo inserito ulteriori risorse
per incrementare la spesa relativa ai dispositivi per il
monitoraggio e la misurazione della chetonemia e glicemia in
qualità di LEA aggiuntivi regionali.
Mi chiede "
quanti sono i soggetti minori
": ai tempi
dell'adozione della delibera n. 343 i pazienti minori affetti da
diabete mellito di tipo 1 che necessitavano del sistema di
monitoraggio FGM erano stati stimati in circa 20 unità; ad oggi
l'aggiornamento comunicato dall'azienda consiste in 31 pazienti, i
quali sono seguiti dalla struttura complessa di pediatria. Per
quanto concerne invece gli adulti, al momento non vi sono pazienti
destinatari di FGM a carico del servizio sanitario regionale;
tuttavia è da considerare che appunto la delibera n. 1241, di
recente approvazione, prevede l'estensione delle erogazioni dei
presidi laddove sia clinicamente ritenuto necessario anche agli
adulti e agli anziani, per cui sono tutt'ora in corso le puntuali
valutazioni da parte della struttura complessa di medicina interna
circa i fabbisogni complessivi.
"
Quali altri presidi e a quanti soggetti sono forniti ai fini
del monitoraggio della glicemia e della somministrazione
dell'insulina
": con riferimento ai 31 pazienti seguiti appunto
dalla struttura di pediatria, il direttore di medicina interna ci
comunica che 20 di questi utilizzano il monitoraggio Flash del
glucosio CGM tipo Freestyle Libre, uno utilizza il Dexcom G4
(sensore glicemico), due utilizzano il Dexcom G6, due utilizzano i
sensori di tipo Guardian Enlite, due utilizzano il sensore Enlite
abbinato a microinfusore, quattro non utilizzano alcun dispositivo
per loro scelta condiviso con l'
équipe
. Tutti i dispositivi
sono forniti dall'Azienda USL. In aggiunta a quanto illustrato per
i minori, sono altresì in cura 37 pazienti adulti con il
microinfusore di insulina, alcuni con contemporaneo monitoraggio
continuo del glucosio interstiziale.
"
Con quale documento ed entro quale termine intende dare
concretezza all'impegno preso nella mozione sopracitata cioè
fornire agli aventi diritto il sistema di monitoraggio Flash
".
Ritorno a quello che ho sottolineato poco fa: a seguito della
delibera n. 1241 del 13 settembre, sono in corso approfondite e
puntuali valutazioni da parte della preposta struttura aziendale
competente in materia al fine di individuare i fabbisogni clinici
dei pazienti in termini di presidi. L'Assessorato ha dato
indicazioni in questo senso, non c'è una tempistica ben definita,
però nell'ampia offerta in termini di tecnologia è tuttavia da
sottolineare un aspetto importante che va tenuto debitamente in
considerazione: ovviamente è la parte sanitaria che decide questi
percorsi. Nel formulare le varie ipotesi di presidi da erogare ai
diversi pazienti va sempre accertato che vi sia una documentata e
certificata capacità del paziente o dei
caregiver
- i
familiari o gli esterni che seguono i pazienti a casa - di gestire
in modo corretto e utile il dispositivo, poiché diversamente si
renderebbe vano e controproducente l'intervento. Quanto ai tempi
per dare concretezza alle nuove erogazioni, è previsto che le
medesime si realizzino entro la fine del corrente anno, poiché le
disposizioni di cui alla citata DGR sono già autorizzative in
questo senso.
Presidente
-
La parola al collega Luboz per la
replica.
Luboz (LEGA VDA) -
Grazie Assessore, mi spiace che lei si
inalberi ma lo capisco, come ho capito che si dia maggiore evidenza
alle luci che alle ombre. Un articolo della stampa comunque riporta
che i medici valdostani sono i meno pagati delle altre Regioni,
quindi sicuramente la sanità, come anche altri settori, non gode di
massima salute in Valle d'Aosta. Si parla di problemi informatici,
e si presume che gli stessi problemi informatici li abbia il
dialogo tra la Regione ed i sistemi nazionali per il pagamento del
PSR, perché tra loro non dialogano.
Apprezziamo comunque la volontà di proseguire su quella strada,
quella della fornitura di questi presidi a coloro che soffrono del
diabete. Volevo portare a conoscenza di quest'Aula che il 22 agosto
2019 la Giunta provinciale di Trento ha approvato la fornitura a
tutti i pazienti, poi al limite le fornisco il pezzo in questione
che dice: "
È approvata la fornitura a titolo gratuito di
dispositivi medici per la misurazione del glucosio interstiziale,
sistema sensore lettore, riservata ai soggetti iscritti
all'anagrafe sanitaria provinciale residenti nella Provincia di
Trento, a prescindere dal requisito della residenza triennale,
affetti da diabete mellito di tipo 1 e di tipo 2 in trattamento
insulinico intensivo definito con almeno tre iniezioni al giorno e
che necessiti di almeno quattro controlli al giorno previa verifica
da parte dei prescrittori della presenza dei requisiti di
appropriatezza definiti in apposito protocollo aziendale
".
Altre Regioni hanno agito in tale direzione ancora prima della
Provincia di Trento, quindi mi auguro che proprio nel senso di
portarci anche noi sullo stesso livello di altre Regioni si possa
intraprendere queste strade burocratico-amministrative, le quali
daranno sicuramente gran sollievo e gran conforto a coloro che
soffrono di questa patologia che, le assicuro, è particolarmente
gravosa.
