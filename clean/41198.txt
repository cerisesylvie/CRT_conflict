Classificazione
TRASPORTI E VIABILITÀ
Viabilità



Oggetto del Consiglio n. 368 del 5 febbraio 2019 - Resoconto
OGGETTO N. 368/XV - Interrogazione: "Esito dell'incontro con
l'ANAS in merito alla chiusura degli accessi agricoli lungo la
strada statale n. 27".
Rollandin (Presidente)
- Punto n. 16 all'ordine del
giorno. La parola all'Assessore Borrello.
Borrello (SA)
- Ringrazio il proponente che ci dà la
possibilità di trattare una tematica molto importante e che ha, tra
virgolette, "suscitato" l'interesse di molti colleghi all'interno
di quest'aula, cito anche la sua persona, anche in qualità del
precedente suo percorso assessorile, ma anche gli stessi colleghi
Nogara, all'epoca Presidente della III Commissione, il collega
Farcoz, lo stesso collega Viérin, rispetto alla preclusione
relativa ai fondi agricoli lungo il percorso della strada statale
n. 27, soprattutto per quanto riguarda i rapporti con ANAS. Proprio
in virtù dell'avere preso visione e coscienza di questa
problematica, già nel luglio 2017 avevamo mandato, con il collega
Viérin, una lettera a doppia firma per cercare di sensibilizzare
l'ANAS rispetto a questa tematica. C'è stata tutta una serie di
confronti con lo stesso Ente e alcuni anche da lei citati rispetto
all'iniziativa che pone in essere. Abbiamo scoperto che, proprio in
virtù delle modifiche e dei lavori che l'ANAS aveva preventivato
per mettere adeguati sicurvia lungo la strada statale che potessero
rispettare la norma di legge, erano stati chiusi tutta una serie di
accessi rispetto a questi fondi e soprattutto si era presa
coscienza del fatto che molti di questi accessi non erano neanche
autorizzati. Abbiamo cercato di sensibilizzare ANAS e, nell'ultimo
incontro che ho avuto personalmente a Milano il 29 gennaio, ho
trattato diverse tematiche relative ai rapporti con ANAS per
cercare di trovare una soluzione, partendo dal presupposto che gli
accessi ai fondi devono essere o di carattere pedonale, o di
carattere carrabile. Nel momento in cui si interviene in un
discorso di carattere carrabile, c'è tutta una problematica legata
al Codice della strada. Ho ricevuto dall'Ente ANAS la disponibilità
a provare a trattare la tematica, partendo dal presupposto che è un
unicum
a livello nazionale, perché un problema similare c'è
anche in Trentino Alto Adige, ma, come ben sapete, le strade in
quel contesto sono di proprietà della Provincia e non dell'Ente
ANAS. Di conseguenza, di concerto con il collega Viérin, daremo
mandato in questa prima fase agli uffici dell'Assessorato
all'agricoltura di fare un'analisi conoscitiva dei fondi interclusi
ai quali sono stati negati gli accessi, partendo dal presupposto
che la sensibilità trasversale che citavo precedentemente non è
solo una questione di carattere infrastrutturale e viario, ma
soprattutto di gestione e di tutela dei nostri territori e di tutto
il contesto legato all'agricoltura: nel momento in cui non vengono
manutenuti questi territori, c'è un problema innanzitutto di
gestione di sicurezza del territorio stesso, ma ne conseguono anche
delle ripercussioni negative dal punto di vista turistico. Lei sa
benissimo che non è facile perché non dipende solo da noi, ma ci
stiamo adoperando (molti dei colleghi che ho citato precedentemente
l'hanno fatto con diversi
volets
); l'attenzione del collega
Viérin e di tutti i colleghi sulla tematica è alta e cercheremo di
rendervi edotti rispetto alle possibilità di intervento insieme
all'Ente ANAS.
Presidente
- La parola al collega Gerandin.
Gerandin (MOUV')
- Ho voluto riproporre questo tema
perché ero in Giunta con lei quando, in occasione del sopralluogo
fatto per i problemi legati alla galleria che riguarda il discorso
della statale del Gran San Bernardo, le chiesi di farsi portavoce
di questo disagio, che non nasce dal 2017, ma dal 2016, perché il
suo collega Testolin ne era già a conoscenza, c'era già stata
questa problematica in una riunione sollevata dall'Agricoltura. Man
mano poi quelli che si sono succeduti all'Assessorato
dell'agricoltura hanno trovato questo problema da risolvere: è un
problema indubbiamente serio, non facile da risolvere perché, come
giustamente ha detto, è quasi un
unicum
per le problematiche
riferite ad ANAS. È però un problema che evidenzia una grande
difficoltà perché - ci tengo a sottolinearlo - questa chiusura
comporta l'impossibilità di coltivare i fondi agricoli impedendone
l'accesso con i mezzi agricoli. C'è un alto rischio di abbandono
dei fondi stessi. In quella zona è, tra l'altro, presente un canale
irriguo di cui è necessario mantenere l'accessibilità per l'uso
irriguo, la manutenzione sia ordinaria, sia straordinaria, tra
l'altro, è un canale che paradossalmente raccoglie anche le acque
provenienti dalla sede viabile della statale; da un lato, pertanto,
questi non possono più accedere, ormai è un fondo intercluso. Noi
sappiamo che il Codice civile addirittura tutela i fondi
interclusi, in questo caso ci troviamo di fronte a un fondo
intercluso derivante dal fatto che questo fondo è diventato
intercluso a seguito dell'allargamento, della messa in sicurezza di
quel tratto di strada. Se da una parte il Codice civile pertanto
addirittura ti tutela in caso di fondi interclusi, in questo caso
uno che è diventato intercluso a seguito di interventi su questo
tratto di strada statale si vede purtroppo con le mani legate.
Sono contento che lei ne abbia parlato anche nell'incontro
avvenuto con ANAS a gennaio, ma spero che questo Governo, lei in
prima persona, sia a fianco di questo consorzio, perché tante volte
noi difendiamo questi consorzi, ma poi al fine pratico non possiamo
pretendere che un consorzio - sappiamo tutti come vengono gestiti i
consorzi - possa tutelarsi di fronte a una prevaricazione, io penso
che sia una prevaricazione quella che sta avvenendo in questo caso
nei confronti di questo consorzio. Il Comune mi risulta che abbia
fatto anche una lettera a sostegno, però in tutta sincerità io
penso che questa problematica si risolva solo a fronte di una presa
di posizione forte da parte dell'Amministrazione regionale. Le
problematiche con ANAS sono svariate, l'altra volta le ho fatto
un'interpellanza sulla Monjovetta, oggi si legge che avremo sei
nottate dove quella zona sarà isolata, nel senso che o fai il
colle, o prendi l'autostrada. Sono convinto che anche lei lo sappia
che bisogna probabilmente avere la volontà, la forza di imporre
delle soluzioni più consone con l'ambiente e la morfologia
valdostana. È una battaglia di principio, Assessore, se perdiamo
questa battaglia, perderemo quella con la Terna, che mi risulta
abbia ripreso i lavori di manutenzione rifacendo la linea,
perderemo quelle battaglie con quelle grosse imposizioni che ci
vengono calate dallo Stato. Se noi perderemo queste battaglie...
poi parlare di ruoli e di quant'altro sarà una cosa che avrà poco
senso perché sono le battaglie come queste che ci portano a essere
tutti compatti a difendere un territorio e soprattutto a difendere
una Valle d'Aosta, in questo caso un consorzio che questi accessi
li aveva ben prima che ANAS se ne impossessasse o li chiudesse a
seguito dell'allargamento.
