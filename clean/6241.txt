Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 704 del 13 luglio 1984 - Resoconto
OGGETTO N. 704/VIII - MODIFICA AL CONTRATTO REP. N. 5917 DEL
4.8.1981, RELATIVO ALL'ESERCIZIO PRESSO LA CASA DA GIOCO DI
SAINT-VINCENT DEI COSIDETTI GIOCHI AMERICANI - RIESAME AI SENSI DEL
3° COMMA DELL'ART. 62 DELLA LEGGE 16 MAGGIO 1978 N. 196 DELLA
DELIBERAZIONE DEL CONSIGLIO REGIONALE N. 675/VIII IN DATA
27.6.1984.
PRESIDENTE
: Do lettura del testo della delibera:
IL CONSIGLIO
DATO ATTO, alla luce anche di situazioni analoghe, che la
determinazione delle quote percentuali a favore della Regione,
SITAV e SAISET risulta equa;
CONSIDERATO che la percentuale assicurata alla Regione risulta,
comunque, vantaggiosa rispetto al riparto precedente e non risulta
inferiore a quello dei giochi tradizionali, laddove venga tenuto
presente il fenomeno notorio delle mance presente nei giochi
tradizionali stessi;
RICORDATO che il termine per la revisione del riparto era
fissato al 30 giugno 1984;
CONSIDERATO che la percentuale del 66% oltre i venti miliardi
non è inferiore rispetto all'ipotesi di riparto per introiti
minori, ma permette la costituzione di un fondo comune del 2%
destinato all'attività pubblicitaria e promozionale proprio per
favorire l'aumento degli introiti, fermo restando che la ipotesi di
una percentuale decrescente oltre determinate soglie di introiti
non è affatto in contrasto con la logica di mercato, sempre, però
che si possa accostare tale termine alla pubblica
amministrazione;
RITENUTO pertanto che il provvedimento in argomento debba
essere confermato;
VISTA la legge 16 maggio 1978, n. 196
DELIBERA
di confermare, ai sensi del 3° comma dell'art. 62 della legge 16
maggio 1978, n. 196, la propria precedente deliberazione n.
675/VIII del 27.6.1984.
PRESIDENTE
: Vi sono due ordini del giorno presentati dal
Consigliere Riccarand e dal Consigliere Baldassarre.
Do lettura dell'ordine del giorno presentato dal Consigliere
Riccarand nel corso della discussione generale:
RICHIAMATA la facoltà dell'Amministrazione regionale di rivedere
i criteri di ripartizione relativi agli introiti dei giochi
americani presso la Casa da Gioco di Saint-Vincent;
RICORDATO che sono state riscontrate numerose irregolarità
nell'applicazione dei contratti in atto fra Regione-SITAV-SAISET e
che è stata altresì appurata la rilevante presenza di azionisti
comuni nella SITAV e nella SAISET;
RICORDATO altresì che il Gruppo Masi-Chamonal-Giovannini
(azionisti di maggioranza della SAISET e azionisti di minoranza
della SITAV) e colpito da mandato di cattura per associazione a
delinquere di stampo mafioso;
CONSIDERANDO NECESSARIO giungere alla risoluzione degli attuali
contratti fra Regione e SITAV e Regione-SITAV-SAISET e alla
riformulazione di un rapporto contrattuale più chiaro e più
vantaggioso per la Regione;
RITENENDO OPPORTUNO per giungere a tale risoluzione e ad un
nuovo rapporto contrattuale, che l'Amministrazione regionale usi
fermamente sia il suo diritto di revisione delle percentuali sui
giochi americani, sia il suo diritto alla soprattassa per la
trattenuta irregolarmente effettuata dalla SITAV nel corso del 1982
e 1983;
VISTI i rilievi formulati dalla Commissione di Coordinamento con
nota in data 7.7.1984, relativamente alla deliberazione del
Consiglio regionale n. 675/VIII in data 27.6.1984;
Il Consiglio regionale
DELIBERA
che l'art. 8 del contratto rep. 5917 in data 4.8.1981, relativo
all'esercizio presso la Casa da Gioco di Saint-Vincent dei
cosiddetti giochi americani viene sostituito dal seguente:
"ART. 8
La SAISET dovrà versare ogni 10 giorni alla tesoreria
dell'Amministrazione regionale il 67% degli introiti realizzati dai
giochi di cui ai punti A e B dell'art.
2
del Contratto rep.
n. 5917 del 4.8.1981"
DELIBERA INOLTRE
di impegnare la Giunta regionale, in collaborazione con la
Commissione Affari Generali allargata ai Capigruppo, ad utilizzare
i diritti della Regione, sulla soprattassa e sulla revisione delle
percentuali per i giochi americani, per imporre alle due società
che gestiscono la Casa da Gioco di Saint-Vincent una risoluzione e
revisione dei contratti. Risoluzione e revisione finalizzata, tra
le altre cose, alla eliminazione della duplicità delle società di
gestione, all'abrogazione delle vessatorie clausole sul "costo del
lavoro", alla riduzione al dicembre 1987 della durata della
concessione, al controllo delle mance.
Ha chiesto di parlare il Consigliere Mafrica, ne ha facoltà.
MAFRICA - (P.C.I.):
Votiamo a favore di questo ordine del
giorno anche se nella precedente seduta ci eravamo astenuti, per
sottolineare il fatto che non siamo d'accordo sulla scelta fatta
dalla Giunta di riproporre, dopo i fatti nuovi che si sono
verificati in questi giorni, la stessa deliberazione.
PRESIDENTE
: Pongo in votazione l'ordine del giorno testè
letto:
ESITO DELLA VOTAZIONE
Presenti: 30
Votanti: 27
Favorevoli: 7
Contrari: 20
Astenuti: 3 (Breuvé, Pascale, Torrione)
Il Consiglio non approva
PRESIDENTE
: Do lettura dell'ordine del giorno presentato
dal Consigliere Baldassarre:
VISTO il rinvio della Commissione di Coordinamento della
deliberazione consiliare n. 675 del 27 giugno 1984, riguardante la
proposta di revisione dei criteri di ripartizione degli introiti
derivanti dall'esercizio dei giochi americani presso la Casa da
Gioco di Saint-Vincent, contemplata dall'art. 8 della convenzione
Regione-SITAV-SAISET, repertorio n. 5917 del 4.8.1981;
CONSIDERATO che esiste la possibilità di revoca della
convenzione "laddove vengano meno od abbiano comunque a modificarsi
le ragioni di pubblico interesse che avevano consigliato la
costituzione del rapporto";
IL CONSIGLIO REGIONALE
DELIBERA
1) l'art. 8 del contratto Regione-SITAV-SAISET n. 5917 in
data 4.8.1981 e sostituito con il seguente:
ART. 8
La SAISET dovrà versare ogni dieci giorni alla Tesoreria
dell'Amministrazione regionale le sottoindicate quote degli
introiti realizzati dai giochi di cui ai punti a) e b) dell'art. 2
del contratto repertorio 5917 del 4.8. 1981;
- fino a lire 20 miliardi di introiti il 67%;
- oltre lire 20 miliardi il 66%.
2) di dare mandato alla Giunta regionale di promuovere tutte
le iniziative necessarie per addivenire alla revoca della
convenzione Regione-SITAV-SAISET come nelle premesse
sopraindicate.
PRESIDENTE
: Metto in approvazione l'ordine del giorno
testè letto:
ESITO DELLA VOTAZIONE
Presenti: 30
Votanti: 27
Favorevoli: 7
Contrari: 20
Astenuti: 3 (Breuvè, Pascale, Torrione)
Il Consiglio non approva
PRESIDENTE
: Ha chiesto di parlare il Consigliere Tamone,
ne ha facoltà.
TAMONE - (U.V.):
Quando la Commissione di Coordinamento
rinviava provvedimenti non vistati entrando nel merito, come ha
fatto in questo caso, era consuetudine di questo Consiglio e
soprattutto del gruppo del P.C.I., per una questione di principio
in difesa dell'autonomia della nostra Regione, votare sempre a
favore del provvedimento.
Stranamente questa attitudine sta cambiando; non vorrei che
fosse questo un segno di cambiamento nei confronti del discorso più
generale dell'autonomia della nostra Regione.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Voteremo contro questa deliberazione,
che ci sembra molto più dannosa per l'autonomia della Valle d'Aosta
dell'atto, che peraltro abbiamo già criticato nell'intervento
precedente, della Commissione di Coordinamento.
Riteniamo infatti più lesiva questa deliberazione, che
riconferma una società in cui il 90% degli azionisti è in carcere,
che non fare un'astratta questione di principio nei confronti della
Commissione di Coordinamento.
PRESIDENTE
: Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Già in sede di discussione generale
abbiamo rifiutato questo atteggiamento della Commissione di
Coordinamento. Ci spiace di non poterlo concretizzare in un voto
perché la deliberazione è specifica su un argomento, cioè riguarda
un atteggiamento che abbiamo assunto in una precedente riunione e
non possiamo smentire con un voto favorevole.
Però, se la maggioranza presenterà un ordine del giorno in cui
si puntualizzino certi atteggiamenti, saremo d'accordo a votarlo.
Questo per dire che le battaglie di principio nei confronti
dell'autonomia ci trovano consenzienti, non ci possono trovare
consenzienti su provvedimenti specifici che riguardano un argomento
che, tra l'altro, è la riproposizione di un altro.
PRESIDENTE:
Metto in approvazione la delibera in
oggetto:
ESITO DELLA VOTAZIONE
Presenti: 30
Votanti: 30
Favorevoli: 20
Contrari: 10
Il Consiglio approva
