Classificazione
ASSISTENZA SANITARIA E OSPEDALIERA
Igiene e sanità pubblica
PROTEZIONE CIVILE, VIGILI DEL FUOCO E INTERVENTI PER CALAMITÀ NATURALI
Vigili del fuoco - Difesa antincendi



Oggetto del Consiglio n. 570 del 4 aprile 2019 - Resoconto
OGGETTO N. 570/XV - Interpellanza: "Azioni intraprese per
debellare il focolaio di legionellosi nella caserma dei vigili del
fuoco di Aosta".
Farcoz (Président)
- Point n° 36 de l'ordre du jour. La
parole au collègue Manfrin.
Manfrin (LEGA VDA)
- Questa iniziativa ha per oggetto un
caso che ha davvero dell'incredibile e riguarda un focolaio di
legionella che è stato rilevato all'interno della Caserma dei
vigili del fuoco Erik Mortara. La vicenda ha dell'incredibile per
tutta una serie di particolari:
in primis
la tempistica con
la quale sono stati messi a conoscenza i vigili del fuoco che in
quella caserma lavorano e vivono. Da informazioni assunte infatti
abbiamo verificato che i vigili del fuoco, che, come appunto è
stato annunciato, che sono stati infettati con il batterio della
legionella, hanno fatto le visite dovute, i prelievi dovuti a
gennaio. Il test e l'analisi a conferma dell'infezione hanno dato i
loro esiti a circa metà febbraio ma già dall'intervista - processo
obbligatorio dell'USL nei casi di legionellosi - si era supposto
che il focolaio di infezione potesse essere individuato all'interno
della caserma. Gli ordini del giorno - e più precisamente il n. 26
e il n. 27 - che, senza fare menzione di un eventuale focolaio di
legionella, riportavano la bonifica dell'impianto idrico sanitario
a servizio della palazzina e camerate sono datati 1° marzo 2019 e,
se non fosse stato per i capi turno che avevano avuto modo di
leggere una
mail
nella quale si faceva intendere che la
bonifica dell'impianto era dovuto alla presenza di un focolaio
batterico di legionella, questa informazione non sarebbe stata
comunicata al personale. Sostanzialmente il capoturno aveva letto
una
mail
dove non si diceva: "fate attenzione che c'è un
focolaio di legionella" ma dove c'era scritto: "
faremo un
intervento di bonifica delle tubature
". Grazie a questo l'hanno
poi trasmesso chiaramente ai vigili del fuoco in servizio e da qui
un po' tutto il personale ha compreso che c'era un focolaio di
infezione.
Ci risulta evidente quindi come perlomeno sia abbastanza grave
la possibile negligenza ai danni del personale in servizio della
Caserma che, a causa di una mancata o tardiva comunicazione,
avrebbe potuto far estendere il contagio della legionella a ben più
di un operatore. Ci risulta anche incomprensibile il perché di
questa negligenza, ci risulta incomprensibile il perché in maniera
cautelare non si sia deciso di avvertire per tempo il personale dei
potenziali rischi invitandoli a utilizzare un'alternativa,
ovviamente per tempo. Qual è il punto concreto? In realtà una prima
alternativa è stata indicata e questa prima alternativa
sostanzialmente qual è stata? È stata il dire: "rispetto alla
palazzina nuova - per chi ha presente la caserma dei vigili del
fuoco - andate a fare la doccia nella palazzina vecchia". Ora, qual
è il problema? Il problema è che se c'è un focolaio di legionella
nelle tubature - voi sapete, e credo che il Presidente lo sappia
benissimo - che il batterio della legionella si sviluppa quando
l'acqua è stagnante e le temperature sono alte, e, quando c'è un
focolaio di legionella, se c'è da una parte - e chiaramente l'acqua
è stagnante da una parte -, figuratevi in una palazzina che non
viene mai utilizzata. Questa prima risposta quindi è stata data
dicendo: "fate la doccia nella palazzina vecchia", ma è chiaro che
questa è foriera sicuramente di preoccupazioni. Ad oggi, a più di
un mese da quell'evento, i nostri vigili del fuoco stanno facendo
la doccia in un
container
, che è utilizzato solitamente
nelle emergenze, perché ancora non hanno avuto il via libera nel
poter utilizzare la palazzina a seguito di bonifica.
Con questa iniziativa è chiaro quindi che riprendiamo un pezzo
di quello che il sindacato Conapo dei vigili del fuoco aveva
riportato nel proprio documento a seguito appunto della notizia di
questa possibile infezione direttamente al capo del personale,
direttamente alla Regione e le domande che abbiamo cercato di
riassumere sono: "
se e quando gli uffici competenti siano venuti
a conoscenza del caso di legionellosi dovuto a un focolaio
batterico individuato all'interno della caserma, e, in caso
affermativo, per quale motivo gli stessi non abbiano
-
immediatamente -
informato il personale a rischio di contagio;
quali siano state le azioni intraprese per identificare tutte le
possibili fonti di infezione, e se vi siano stati altri casi
correlati alla stessa fonte infettiva; se esiste un protocollo del
controllo del rischio di legionellosi in tutte le sedi in cui il
Corpo valdostano espleta il servizio e se sia mai stata fatta una
valutazione del rischio e come questo sia stato gestito all'interno
del DVR
" e "
se l'Amministrazione intende risarcire le spese
sostenute per la diagnosi, la cura e i successivi controlli per
l'operatore in oggetto
".
Presidente
- La parola al Presidente Fosson.
Fosson (GM)
- Grazie, collega Manfrin, perché mi fa
tornare a parlare di sanità anche se per i vigili del fuoco. Io non
voglio fare
un coup de théâtre
ma ho due lettere dell'USL,
due certificati con firma sotto. La prima a firma del commissario
sul presunto caso di legionellosi, mi dice: "
In riferimento
all'ordine del giorno dell'adunanza prevista per i giorni 3 e 4
aprile e in particolare in merito al supposto caso di legionellosi,
si comunica che il Servizio di igiene dell'azienda ha ricevuto una
segnalazione da parte del medico curante di sospetta legionellosi
in persona occupata come vigile del fuoco. Tale sospetto non è
stato confermato dai successivi esami ematochimici effettuati dalla
persona interessata
". In data 2 aprile è arrivata un'altra
lettera, questa non a firma del commissario ma a firma del
Dirigente medico del Servizio di igiene e sanità pubblica, che
dice: "
Con riferimento alla vostra...
- eccetera -
per
ricerca di legionella pneumophila, dopo l'effettuazione delle
procedure di bonifica, acquisita la documentazione allegata
attestante l'esito favorevole delle analisi, si ritiene possa
avvenire riattivazione dell'impianto al servizio delle docce delle
camerate. Con l'occasione si comunica che il sospetto caso di
legionellosi dichiarato dal medico curante non è stato confermato
neanche dalle più recenti analisi ematochimiche
". Io ho due
certificati che leggo e che, se non fossero veri, chiaramente ci
sarebbe una responsabilità oggettiva di chi li ha firmati.
Per quanto riguarda i dettagli da lei detti, intanto mi permetto
di dire che la legionella non è così infrequente in Valle d'Aosta
perché si ferma, si moltiplica soprattutto dove le tubature sono
vecchie, hanno una scarsa manutenzione e soprattutto dove non c'è
quello
shock
termico di passaggio di acqua calda che è
capace di distruggere la legionella, tant'è vero che le norme di
buona igiene suggeriscono, prima di farsi la doccia, di far
scorrere l'acqua calda per un certo periodo. Bisogna anche dire, ma
lei l'ha detto correttamente, che la legionella non si comunica
attraverso il bere l'acqua ma attraverso i vapori e ha delle
infezioni polmonari il più delle volte non gravi che possono
diventare gravi se l'individuo è immunodepresso. Il 1° marzo è
stato contattato il Comando dei vigili del fuoco e si è provveduto
a effettuare dei prelievi di campionamento dell'acqua e il
campionamento è risultato positivo, però le dicevo in molte sedi
non solo di caserma ma luoghi dove si vive in comune, dove si fanno
le docce... il Comandante ha emanato gli ordini del giorno n. 26 e
n. 27 del 2019 con i quali ha informato tutto il personale delle
necessità delle operazioni di sanificazione e bonifica
immediatamente avviate, con questo shock termico come dicevo, e ha
disposto le relative misure di protezione, ovvero il divieto di uso
delle docce presenti nella palazzina delle camerate. Sono stati
svolti due incontri, ve ne saranno altri tra il personale, il
medico competente, il Comandante e il Dirigente della struttura
Sicurezza e logistica per dare tutte le informazioni del caso. Il
riscontro della presenza della legionella ha determinato anche
l'attivazione della procedura di bonifica. Il 27 marzo il Comando
dei vigili del fuoco ha ricevuto i dati delle analisi dei
campionamenti effettuati dopo queste operazioni sull'impianto
idrico sanitario dove era stata riscontrata la presenza del
batterio. I dati relativi a questi prelievi rientrano nei limiti di
legge e pertanto dalla stessa data l'impianto è tornato a essere
utilizzabile, questo il 27 marzo. Tra un mese si procederà a un
ulteriore controllo per verificare il mantenimento nel tempo delle
condizioni di sicurezza.
Per quanto riguarda il vigile del fuoco, è già tornato a
lavorare e la questione è: l'attenzione degli uffici competenti
dell'Amministrazione regionale, al fine di assumere determinazioni
più idonee e conformi alla normativa vigente, pensando che non c'è
e non c'era un rischio biologico specifico per il tipo di lavoro in
questa caserma, anche se, come ha riferito il Comandante dei vigili
del fuoco, le analisi sulla legionella erano già state effettuate
anche lo scorso anno tra l'8 marzo e il 22 marzo con prelievi a
campione che avevano dato esito negativo.
Président
- Pour la réplique, la parole au collègue
Manfrin.
Manfrin (LEGA VDA)
- Intanto la ringrazio chiaramente per
la risposta, non ha risposto a tutte le domande che avevo posto, ad
esempio, in relazione al DVR, però mi corre l'obbligo di ricordarle
un paio di cose: la prima è che il caso vuole che io sia in
possesso degli esiti delle tre analisi fatte dal vigile del fuoco
in questione e in tutti e tre i casi, in merito alla ricerca degli
anti-legionella pneumophila, c'è un riscontro positivo in tutte e
tre le analisi...
(interruzione del Presidente Fosson, fuori microfono)
... quello che è evidente e quello che è stato sollevato anche è
che, da una parte, il medico curante dice che vi sia un'infezione
di legionella e poi c'è un'altra relazione che dice un'altra cosa.
C'è anche da dire che - e questo potrà probabilmente chiarirci
anche le idee sulla situazione - le analisi del sangue sono state
fatte a seguito di assunzione di antibiotici e quindi anche questo
può sicuramente avere influito sugli esiti degli esami. Di certo di
questa questione si interesseranno i periti ma quello che ci
interessa a noi è la sicurezza
in primis
del personale, in
secondo luogo dei cittadini. Allora lei, Presidente Fosson, ha
confermato che nelle tubature oggetto dell'esame era presente il
batterio della legionella. Lei anche su questo non mi ha risposto,
non era una domanda ricompresa all'interno dell'interpellanza ma è
un pezzo in più. Perché sono state fatte le verifiche sulle
tubature della palazzina nuova e non sulle tubature della palazzina
vecchia che non vengono mai utilizzate e che quindi a maggior
ragione non vedono il passaggio di acqua e vedono una presenza
stagnante di acqua all'interno delle tubature con maggior pericolo
di infezione? Ma soprattutto, Presidente Fosson, le dico qual è la
cosa più pericolosa: un caso simile si è verificato, sempre in una
caserma dei vigili del fuoco, a Brescia e sa qual è stata la prima
preoccupazione del Comandante dei vigili del fuoco di quella
caserma? È stata, probabilmente perché ci viveva anche all'interno
di quella struttura, quella di far fare una verifica su tutte le
tubature e soprattutto sui punti di approvvigionamento dell'acqua.
Che cosa accade se non vengono verificati e controllati i punti di
approvvigionamento dell'acqua con i quali si carica l'acqua sulle
autobotti? Accade che io carico dell'acqua infetta di batterio di
legionellosi sulle autobotti, dopodiché, come giustamente è stato
ricordato, siccome il batterio si diffonde per via aerea, io vado a
irrorare di acqua un incendio, magari in un centro abitato,
sicuramente con effetti non benefici né sulla popolazione che abita
in quella zona, né sugli operatori che in quel momento stanno
intervenendo sul campo. È evidente quindi che è necessario fare una
verifica su tutti i punti di acqua all'interno della caserma e non
solo. È stato verificato, ad esempio, il distaccamento di
Courmayeur? È stato verificato il sito dell'aeroporto? È stata
verificata l'area di formazione sita vicino al canile? È stata
verificata l'area di formazione presso la galleria di Sorreley?
Dire che la legionella in Valle d'Aosta non è infrequente non ci
solleva dai pericoli che questa può portare, per cui, Presidente,
io la invito a fare delle approfondite verifiche in questo senso,
dopodiché è evidente che, se non verranno presi i necessari
provvedimenti, ci permetteremo di ricordarglielo.
