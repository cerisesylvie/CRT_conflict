Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 655 del 4 luglio 1989 - Resoconto
OGGETTO N. 655/IX - DISEGNO DI LEGGE: "INTERVENTI DI RECUPERO
IDROGEOLOGICO-AMBIENTALE SULLE STRUTTURE SCIISTICHE".
PRESIDENTE:
Ha chiesto la parola l'Assessore
all'Agricoltura, Foreste ed Ambiente Naturale, Perrin; ne ha
facoltà.
PERRIN (UV):
Il y a deux ans, ce Conseil avait voté une
loi concernant la récupération du domaine skiable de la Val Veny.
Suite à cette loi, qui prévoyait une dépense de 3 milliards, les
travaux de regazonnement de vastes aires du domaine skiable et de
amélioration du réseau des eaux ont été réalisés. Je crois que les
Conseillers qui se sont rendus sur ces lieux ont pu voir la
validité de cette initiative, car du point de vue de
l'environnement ce travail a été extrêmement intéressant.
Sur cet exemple, nous présentons maintenant un nouveau projet de
loi qui prévoit la possibilité de récupérer d'autres domaines
skiables là où les intersections dans ce domaine ont été faites
avant le 31 décembre 1988; cela pour rendre à ces territoires
l'aspect qu'ils avaient avant et pour les récupérer du point de vue
du paysage.
En plus, cette loi va a modifier légèrement aussi les future
projets parce que, à côté de toutes les concessions qui seront
nécessaires de la part des Communes, de l'Assessorat au tourisme et
de notre Assessorat, on prévoit que, dans les zones où on
interviendra, pour la récupération du domaine skiable, les sociétés
doivent présenter aussi un projet comprenant la partie sur le
regazonnement et l'aménagement des eaux. Cette partie du projet
devra être approuvée par les deux Assessorats compétents,
c'est-à-dire l'Assessorat au tourisme, urbanisme et bien culturels
et l'Assessorat à l'agriculture, forêts et environnement.
Les sociétés qui ont l'intention de récupérer une partie de leur
domaine skiable doivent, dans le terme de 60 jours à partir de la
publication de la loi, présenter la requête avec une série de
documents concernant la délimitation (à travers une cartographie
adéquate) du domaine skiable intéressé, les dimensions, le profil
altimétrique, la situation hydraulique actuelle, l'indication sur
tous les travaux à faire. Ces projets seront jugés par le Service
d'aménagement hydraulique avant d'être financiés. Les oeuvres, avec
délibération préalable, pourront être réalisées soit à travers le
personnel de l'Assessorat, soit à travers des appels d'offre.
Je crois que là aussi il s'agit d'une loi qui, dans sa
simplicité, a une grande importance puisque vise à récupérer des
zones qui dans le passé ont été polluées par l'homme; donc cela
pourra rendre à notre paysage un aspect meilleur.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (PCI):
Ci tocca nuovamente ripetere quanto avevamo
già detto per il disegno di legge concernente il ricupero delle
aree naturali. Questo disegno di legge è stato presentato dalla
Giunta il 19 giugno ed è stato portato molto rapidamente all'esame
delle Commissioni in una giornata in cui erano già numerosissimi i
disegni di legge da esaminare, per cui non abbiamo potuto fare
tutte le osservazioni che forse avrebbero potuto essere
accolte.
Anche in questo caso noi riteniamo che l'iniziativa in sé sia da
considerare positiva, nel senso che riteniamo corretto prevedere un
intervento finanziario per il recupero idrogeologico ed ambientale
delle strutture sciistiche. Siamo anche d'accordo sull'introduzione
di un criterio per sottoporre le nuove strutture ad un esame
preventivo. Crediamo però che la stesura dell'articolato sia
piuttosto generica e riteniamo che una discussione più pacata, in
sede di Commissione, avrebbe permesso dei miglioramenti.
L'articolo 1, per esempio, inizia con la dizione:
"L'Amministrazione regionale...". Avendo avuto modo di votare
numerose leggi, ho potuto notare che di solito si comincia dicendo:
"La Regione...". A mio giudizio, infatti, l'ente che prende
provvedimenti di natura legislativa è da individuare nella Regione
e non nell'Amministrazione regionale, che è l'insieme degli organi
più il personale.
Al terzo comma dell'articolo 1 si di ce poi che i progetti
devono essere "approvati dai competenti servizi": io credo invece
che sia giusto dire che i progetti vengono "esaminati dai
competenti servizi", perché l'approvazione è un atto che compete a
degli organi, che possono essere individuati nel Consiglio o nella
Giunta, cosa che può essere discutibile. Si dica almeno che
l'approvazione dei progetti spetta alla Giunta regionale, anche
perché non mi pare che un Servizio possa essere competente ad
approvare un progetto.
Cose analoghe si ritrovano anche nel primo comma dell'articolo
3, quando si parla dei nuovi progetti e dove si dice testualmente:
"... progetti istruiti e approvati dal Servizio..."; mentre io
direi: "...progetti istruiti dal Servizio e approvati dalla Giunta
regionale...", per mettere più in evidenza quali sono gli organi
che eseguono gli atti.
Su questo disegno di legge, quindi, esprimiamo un giudizio
positivo rispetto alle sue finalità, ma formuliamo qualche
osservazione sul fatto che è stato presentato tardi e non è stato
discusso con sufficiente approfondimento in sede di Commissione,
per cui presenta ancora dei difetti che avrebbero potuto essere
corretti già in quel la sede.
Si dà atto che alle ore 19,08 assume la Presidenza il
Vicepresidente DOLCHI.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
Le considerazioni che si possono fare su
questo disegno di legge, oltre alle opportune osservazioni di
tecnica legislativa che ha già fatto il Consigliere Mafrica,
riguardano anche degli aspetti più di fondo, che si collegano poi a
ragionamenti che possiamo fare rispetto ad un altro oggetto
all'ordine del giorno del Consiglio, e mi riferisco in particolare
al disegno di legge n. 84, che riguarda i contributi per l'adozione
di impianti di risalita e di strutture ad essi funzionalmente
connesse.
Il problema di fondo è che noi, nella Regione Valle d'Aosta, non
abbiamo una legge complessiva che disciplini la materia che
concerne gli impianti di risalita e le piste da discesa, per cui
tutte le normative sono spezzettate in una miriade di leggi che non
permettono mai di avere una visione completa e neppure di
individuare una procedura corretta attraverso la quale sia
possibile valutare nel suo insieme un intervento che comprende gli
impianti di risalita, la pista da discesa, le infrastrutture
accessorie, gli interventi di ripristino ambientale... Ecco, non
c'è una normativa che disciplini l'approvazione di tutto questo,
come invece esiste in Lombardia, in Veneto, nelle Province autonome
di Trento e di Bolzano, in Abruzzo... Non conosco la situazione del
Piemonte, ma in tutte le altre Regioni in cui ci sono delle
montagne ed in cui si scia e ci sono degli impianti di risalita
esiste una disciplina organica, sulla base della quale è stabilito
che chi vuole realizzare un impianto di risalita deve presentare
una certa documentazione, fare la domanda in un certo modo, che poi
viene istruita da un apposito organismo e quindi segue
l'autorizzazione a determinate condizioni.
Noi, invece, abbiamo una miriade di leggi che finanziano gli
impianti e le piste che si vogliono realizzare e poi abbiamo altre
leggi che cercano di ripristinare l'ambiente eliminando i danni
arrecati.
Anche questa legge tende a recuperare i danni che sono stati
arrecati, per scarsa previdenza, nella fase di realizzazione dei
progetti di strutture sciistiche, però poi si fa anche qualcosa in
più, anche se in parte opportunamente, perché nel punto 3
dell'articolo 1 si prevede che per i nuovi impianti che saranno
realizzati si dovranno adottare determinati accorgimenti affinché
non si riproducano i guasti che ci sono stati, come, ad esempio, al
Col Chécrouit.
Anche in questo caso, però, ci si può chiedere chi esamini tutto
questo ed all'interno di quale procedura; per cui questa iniziativa
rimane come un pezzo a parte, che mal si collega con i compiti di
esame che ha l'Assessorato al turismo, urbanistica e beni culturali
e con un esame più complessivo dell'impianto e del progetto.
Il rilievo di fondo che noi facciamo, quindi, è quello di una
dispersione delle competenze, che non sono ricondotte ad un iter
unico, come dovrebbe essere. L'unico strumento che noi abbiamo è
quello della "autorizzazione previa", introdotto con la legge sui
trasporti del 1982, ma ben sappiamo che non è assolutamente
applicato, anche perché, oltretutto, l'autorizzazione previa non è
stata definita nei suoi contenuti con la previsione di determinate
modalità, tant'è che si rinvia tutto ad una semplice deliberazione
di Giunta, senza particolari problemi.
Io so che l'Assessore Faval ha già dichiarato che nel suo
Assessorato si sta lavorando alla predisposizione di una legge di
disciplina di questa materia, però io voglio ancora una volta
sottolineare che qui ci troviamo di fronte ad un provvedimento che
affronta soltanto una scheggia del problema e non tutto
l'insieme.
E' chiaro che a ciò si aggiungono le osservazioni che faceva il
Consigliere Mafrica, nel senso che ci sono delle grosse incertezze
anche nella individuazione degli organismi competenti e delle
procedure.
Esprimiamo, quindi, anche per questo, come per i due precedenti
disegni di legge, delle forti perplessità rispetto alla qualità dei
provvedimenti che sono stati approvati in Giunta e che sono stati
portati all'esame delle Commissioni e del Consiglio.
PRESIDENTE:
Ha chiesto la parola l'Assessore
all'Agricoltura, Foreste ed Ambiente Naturale, Perrin; ne ha
facoltà.
PERRIN (UV):
Il y a une série de petites modifications qui
seront considérées - et je préannonce que nous les accueillerons -
mais pour ce qui est du 3ème alinéa, certainement l'Assessorat au
tourisme prédisposera une loi dans ce sens.
Il ne s'agit pas d'une substitution à quelque chose qui existe
déjà, mais d'un complément; trop souvent nous avons vu que les
projets, surtout pour ce qui concerne le mouvement des terrains
pour la création de pistes de ski, ne prévoyaient que le mouvement
de terrain et manquaient de considérer la partie hydrogéologique et
celle concernant le regazonnement.
Donc cela s'ajoute aux différents avis qui devront être donnés
par l'Assessorat au tourisme (par exemple pour l'application de la
loi 431, loi Galasso) et aux défenses hydrogéologique et forestier
qui devra être donné par notre Assessorat, etc.
Il s'agit donc d'un complément et pas d'une substitution à
quelque chose qui existe déjà.
PRESIDENTE:
Passiamo ora all’esame
dell'articolato.
Do lettura dell’articolo 1
ART. 1
1. L'Amministrazione Regionale provvede, direttamente con lavori
da eseguirsi in economia, attraverso cottimi fiduciari o con
appalti, alla realizzazione di interventi volti alla regimazione e
governo delle acque, alla sistemazione e inerbimento dei terreni
interessati da strutture sciistiche per un loro recupero
idrogeologico-ambientale.
2. Gli interventi di cui al comma uno interesseranno le
strutture sciistiche realizzate entro il 31 dicembre 1988.
3. le strutture realizzate dopo tale data, ivi compresi i lavori
di ottimizzazione e potenziamento delle esistenti, dovranno essere
eseguite secondo progetti comprendenti anche le opere per il
governo delle acque e per l'inerbimento delle zone eventualmente
denudate e in base a progetti approvati dai competenti servizi
degli Assessorati regionali dell'Agricoltura, Foreste ed Ambiente
Naturale e del Turismo, Urbanistica e Beni Culturali, ciascuno per
le rispettive competenze.
PRESIDENTE:
Do lettura di alcuni emendamenti all'articolo
1, presentati dal Consigliere Mafrica.
EMENDAMENTI
Articolo 1 - primo comma:
sostituire "L'Amministrazione Regionale" con "la Regione".
Articolo 1 - terzo comma:
sostituire "approvati" con "esaminati".
Articolo 1 - terzo comma:
aggiungere al termine del comma "e approvati dalla Giunta
Regionale".
PRESIDENTE:
Se nessuno chiede la parola, pongo in
votazione l'emendamento testé letto.
ESITO DELLA VOTAZIONE
Presenti, votanti e favorevoli: 23
Il Consiglio approva all’unanimità
PRESIDENTE:
Do lettura dell’articolo 1
emendato.
ART. 1
1. La Regione provvede, direttamente con lavori da eseguirsi in
economia, attraverso cottimi fiduciari o con appalti, alla
realizzazione di interventi volti alla regimazione e governo delle
acque, alla sistemazione e inerbimento dei terreni interessati da
strutture sciistiche per un loro recupero
idrogeologico-ambientale.
2. Gli interventi di cui al comma uno interesseranno le
strutture sciistiche realizzate entro il 31 dicembre 1988.
3. Le strutture realizzate dopo tale data, ivi compresi i lavori
di ottimizzazione e potenziamento delle esistenti, dovranno essere
eseguite secondo progetti comprendenti anche le opere per il
governo delle acque e per l'inerbimento delle zone eventualmente
denudate e in base a progetti esaminati dai competenti servizi
degli Assessorati regionali dell'Agricoltura, Foreste ed Ambiente
Naturale e del Turismo, Urbanistica e Beni Culturali, ciascuno
per le rispettive competenze e approvati dalla Giunta
regionale.
PRESIDENTE:
Se nessuno chiede la parola, pongo in
votazione l'articolo 1, nel testo emendato testé letto.
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE:
Do lettura dell'articolo 2.
ART. 2
1. Al fine della programmazione degli interventi di cui
all'articolo 1, gli Enti gestori dei comprensori sciistici dovranno
presentare, entro 60 giorni dalla pubblicazione della presente
legge, una puntuale documentazione delle proprie strutture,
contenente tra l'altro:
a) la delimitazione, su apposita cartografia, del comprensorio
sciistico con indicazione degli impianti e delle piste
esistenti;
b) una cartografia con l'indicazione, per ciascun impianto di
risalita e per ciascuna pista di discesa, delle caratteristiche in
essere, con particolare riferimento a:
1) dati dimensionali e profili altimetrici;
2) situazione idrogeologica e indicazione quantitativa delle
superfici da inerbire;
3) proprietà dei terreni interessati e loro disponibilità;
4) classificazione ed eventuali omologazioni agonistiche delle
piste sciistiche;
5) programmi di interventi inerenti alle ristrutturazioni, ai
potenziamenti previsti, ivi compresi eventuali impianti di
innevamento.
PRESIDENTE:
Se nessuno chiede la parola, pongo in
votazione l'articolo 2 testé letto.
ESITO DELLA VOTAZIONE
Presenti, votanti e favorevoli: 23
Il Consiglio approva all’unanimità
PRESIDENTE:
Do lettura dell'articolo 3.
ART. 3
1. Sulla scorta delle indicazioni fornite dai dati di cui
all'articolo 2, l'Amministrazione regionale provvede a predisporre
programmi articolati di intervento a carico anche di diversi
esercizi finanziari, da eseguirsi sulla scorta di progetti istruiti
e, approvati dal Servizio sistemazioni idrauliche e difesa del
suolo dell'Assessorato Agricoltura, Foreste ed Ambiente Naturale,
al quale sono demandati i compiti dell'esecuzione e della
sorveglianza.
PRESIDENTE:
Do lettura degli emendamenti all'articolo 3,
presentati dal Consigliere Mafrica.
EMENDAMENTI
Art. 3 - primo comma:
- sostituire "l'Amministrazione Regionale" con "la Regione";
- cancellare "e approvati" ed aggiungere al termine del comma "e
approvati dalla Giunta regionale".
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
Sono stato preso un po' alla sprovvista
dal Presidente del Consiglio, comunque annuncio la mia astensione
sull'articolo 3 e sui seguenti.
PRESIDENTE:
Se nessuno chiede la parola, pongo in
votazione gli emendamenti testé letti.
ESITO DELLA VOTAZIONE
Presenti: 25
Votanti: 24
Favorevoli: 24
Astenuti: 1 (Riccarand)
Il Consiglio approva
PRESIDENTE:
Do lettura dell’articolo 3
emendato.
ART. 3
1. Sulla scorta delle indicazioni fornite dai dati di cui
all'articolo 2, la Regione provvede a predisporre programmi
articolati di intervento a carico anche di diversi esercizi
finanziari, da eseguirsi sulla scorta di progetti istruiti dal
Servizio sistemazioni idrauliche e difesa del suolo
dell'Assessorato Agricoltura, Foreste ed Ambiente Naturale, al
quale sono demandati i compiti dell'esecuzione e della
sorveglianza, e approvati dalla Giunta regionale.
PRESIDENTE:
Se nessuno chiede la parola, pongo in
votazione l'articolo 3, nel testo emendato testé letto.
ESITO DELLA VOTAZIONE
Presenti: 25
Votanti: 24
Favorevoli: 24
Astenuti: 1 (Riccarand)
Il Consiglio approva
PRESIDENTE:
Do lettura dell'articolo 4.
ART. 4
1. Per l'esecuzione e finanziamento dei lavori di cui all'art. 1
è autorizzata, per l'anno 1989 la spesa di £. 1.000 milioni e, per
l'anno 1990, la spesa di £. 2.000 milioni.
PRESIDENTE:
Se nessuno chiede la parola, pongo in
votazione l'articolo 4 testé letto.
ESITO DELLA VOTAZIONE
Presenti: 25
Votanti: 24
Favorevoli: 24
Astenuti: 1 (Riccarand)
Il Consiglio approva
PRESIDENTE:
Do lettura dell'articolo 5.
ART. 5
1. L'onere derivante dall'applicazione della presente legge,
graverà sul capitolo 28215 di nuova istituzione, del bilancio di
previsione della Regione per l’esercizio finanziario
1989, come previsto dal successivo articolo 6 e sui suoi capitoli
corrispondenti dei futuri bilanci.
2. Alla copertura delle spese cui al comma precedente si
provvede:
- per l'esercizio 1989 mediante riduzione di £. 1.000 milioni
dello stanziamento iscritto al capitolo 50150 "Fondo globale per il
finanziamento di spese per programmi di sviluppo" a valere
sull'accantonamento previsto nell'allegato n. 8 del bilancio di
previsione per l'anno 1989 relativo agli interventi di recupero
idrogeologico-ambientale sulle strutture sciistiche.
Su detto intervento rimane disponibile la minor somma di £.
2.000 milioni;
- per l'esercizio 1990 mediante utilizzo per £. 2.000 milioni
del risorse iscritte al programma 2.2.1.06 "difesa del suolo" del
bilancio pluriennale 1989-1991.
PRESIDENTE:
Se nessuno chiede la parola, pongo in
votazione l'articolo 5 testé letto.
ESITO DELLA VOTAZIONE
Presenti: 25
Votanti: 24
Favorevoli: 24
Astenuti: 1 (Riccarand)
Il Consiglio approva
PRESIDENTE:
Do lettura dell’articolo 6.
ART. 6
1. Alla parte spesa del bilancio di previsione della Regione per
l'esercizio finanziario 1989 sono apportate le seguenti
variazioni:
In diminuzione:
Cap. 50150 "Fondo globale per finanziamento di spese per
ulteriori programmi di sviluppo (spese di investimento)"
£. 1.000 milioni
In aumento:
Cap. 28215 di nuova istituzione programma regionale:
2.2.1.06 "difesa del suolo" codificazione: 2.1.2.1.0.3.10.15.04
"Spese per interventi di recupero idrogeologico-ambientale sulle
strutture sciistiche"
L.r. n.
£. 1.000 milioni
PRESIDENTE:
Se nessuno chiede la parola, pongo in
votazione l'articolo 6 testé letto.
ESITO DELLA VOTAZIONE
Presenti: 25
Votanti: 24
Favorevoli: 24
Astenuti: 1 (Riccarand)
Il Consiglio approva
PRESIDENTE:
Do lettura dell'articolo 7.
ART. 7
1. La presente legge è dichiarata urgente ai sensi del comma 3
dell'art. 31 dello statuto speciale ed entrerà in vigore il giorno
successivo a quello della sua pubblicazione sul bollettino
ufficiale della Regione.
PRESIDENTE:
Se nessuno chiede la parola, pongo in
votazione l'articolo 7 testé letto.
ESITO DELLA VOTAZIONE
Presenti: 25
Votanti: 24
Favorevoli: 24
Astenuti: 1 (Riccarand)
Il Consiglio approva
PRESIDENTE:
Il Consiglio è chiamato ora a pronunciarsi sul
complesso della legge
ESITO DELLA VOTAZIONE
Presenti: 25
Votanti: 24
Favorevoli: 24
Astenuti: 1 (Riccarand)
Il Consiglio approva
