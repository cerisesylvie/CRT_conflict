Classificazione
ASSISTENZA SANITARIA E OSPEDALIERA
Servizi trasfusionali



Oggetto del Consiglio n. 2035 del 19 ottobre 2011 - Resoconto
OGGETTO N. 2035/XIII - Approvazione del terzo piano sangue e
plasma della Regione autonoma Valle d'Aosta per il triennio
2012/2014, ai sensi della l.r. 41/2009.
Il Consiglio
Vista la legge 21 ottobre 2005, n. 219, recante la nuova
disciplina delle attività trasfusionali e della produzione
nazionale degli emoderivati;
Richiamato il decreto legislativo 6 novembre 2007, n. 191,
riguardante l'attuazione della direttiva 2004/23/CE sulla
definizione delle norme di qualità e di sicurezza per la donazione,
l'approvvigionamento, il controllo, la lavorazione, la
conservazione, lo stoccaggio e la distribuzione dei tessuti e
cellule umani;
Richiamato il decreto legislativo 9 novembre 2007, n. 207,
recante attuazione della direttiva 2005/61/CE che applica la
direttiva 2002/98/CE per quanto riguarda la prescrizione in tema di
rintracciabilità del sangue e degli emocomponenti destinati a
trasfusioni e la notifica di effetti indesiderati ed incidenti
gravi;
Richiamato il decreto legislativo 9 novembre 2007, n. 208,
recante attuazione della direttiva 2005/62/CE che applica la
direttiva 2002/98/CE per quanto riguarda le norme e le specifiche
comunitarie relative ad un sistema di qualità per i servizi
trasfusionali;
Richiamato il decreto legislativo 25 gennaio 2010, n. 16,
relativo all'attuazione delle direttive 2006/17/CE e 2006/86/CE,
che attuano la direttiva 2004/23/CE per quanto riguarda le
prescrizioni tecniche per la donazione, l'approvvigionamento e il
controllo di tessuti e cellule umani, nonché per quanto riguarda la
rintracciabilità, la notifica di reazioni e eventi avversi gravi e
determinate prescrizioni tecniche per la codifica, la lavorazione,
la conservazione, lo stoccaggio e la distribuzione di tessuti e
cellule umani;
Richiamato l'Accordo n. 242 del 16 dicembre 2010 tra il
Ministro della salute, le Regioni e le Province Autonome di Trento
e di Bolzano sui requisiti minimi organizzativi, strutturali e
tecnologici delle attività sanitarie dei servizi trasfusionali e
delle unità di raccolta e sul modello per le visite di
verifica;
Vista la legge regionale 23 novembre 2009, n. 41, recante
"Nuova disciplina delle attività trasfusionali e della produzione
degli emoderivati";
Richiamata la deliberazione della Giunta regionale n. 2540 in
data 29 agosto 2008 relativa all'approvazione dello schema tipo di
convenzione fra l'AUSL della Valle d'Aosta e le associazioni dei
donatori volontari di sangue;
Richiamata la deliberazione della Giunta regionale n. 2598
del 5 settembre 2008 recante approvazione delle Direttive all'AUSL
della Valle d'Aosta in merito ad un Sistema di Qualità per i
Servizi Trasfusionali;
Richiamata la deliberazione della Giunta regionale n. 2597 in
data 5 settembre 2008 recante approvazione delle Direttive all'AUSL
della Valle d'Aosta in merito alla prescrizione in tema di
rintracciabilità del sangue e degli emocomponenti destinati a
trasfusioni e la notifica di effetti indesiderati ed incidenti
gravi;
Richiamata la deliberazione della Giunta regionale n. 1295 in
data 3 giugno 2011 recante il recepimento degli allegati a) e b)
dell'Accordo in sede di Conferenza permanente per i rapporti tra lo
Stato, le Regioni e le Province Autonome di Trento e Bolzano in
data 16 dicembre 2010, sui requisiti minimi organizzativi,
strutturali e tecnologici delle attività sanitarie dei Servizi
Trasfusionali e delle unità di raccolta e sul modello per le visite
di verifica;
Richiamata la propria deliberazione n. 2627/XII in data 5
aprile 2007 relativa all'approvazione del Piano sangue e plasma
della Regione Autonoma Valle d'Aosta per il triennio
2007-2009;
Vista la proposta di piano elaborata dalla competente
struttura dell'Assessorato sanità, salute e politiche sociali in
collaborazione con la struttura competente dell'Azienda USL della
Valle d'Aosta;
Rilevato che tale proposta risulta adeguata e coerente alla
normativa nazionale di riferimento e alle linee di programmazione
sanitaria regionale di cui al Piano per la Salute ed il Benessere
sociale in Valle d'Aosta per il triennio 2011-2013;
Evidenziato che la proposta di piano è stata sottoposta in
data 29 agosto 2011 all'esame ed al parere della Commissione
Tecnico-consultiva per le attività di raccolta, conservazione e
distribuzione del sangue umano prevista all'articolo 9 della legge
regionale 23 novembre 2009, n. 41, la quale si è espressa
favorevolmente sui contenuti del piano;
Evidenziato che il documento è costituito dal Terzo piano
sangue e plasma della Regione autonoma Valle d'Aosta per il
triennio 2012-2014;
Richiamata la legge regionale 7 dicembre 1979, n. 66,
articolo 1, lettera h);
Richiamata la deliberazione della Giunta regionale n. 3580 in
data 23 dicembre 2010 concernente l'approvazione del bilancio di
gestione per il triennio 2011/2013, con attribuzione alle strutture
dirigenziali di quote di bilancio e degli obiettivi gestionali
correlati, del bilancio di cassa per l'anno 2011 e di disposizioni
applicative;
Visto il parere favorevole di legittimità sulla presente
proposta di deliberazione rilasciato dal Capo servizio del Servizio
sanità ospedaliera dell'Assessorato sanità, salute e politiche
sociali ai sensi dell'articolo 3, comma 4, della legge regionale 23
luglio 2010, n. 22;
Visto il parere della V Commissione consiliare
permanente;
Delibera
di approvare l'allegato Terzo piano sangue e plasma della
Regione autonoma Valle d'Aosta per il triennio 2012-2014, che
costituisce parte integrante della presente deliberazione.
Allegato
(omissis)
Presidente
- L'atto ha avuto parere favorevole
all'unanimità della V Commissione.
La parola all'Assessore alla sanità, salute e politiche sociali,
Albert Lanièce.
Lanièce A.
- Grazie Presidente.
Il piano sangue e plasma 2012-2014 si pone l'obiettivo di
applicare i principi fondamentali in materia di attività
trasfusionali coerentemente con le disposizioni nazionali - il
riferimento è la legge n. 219/2005 e, naturalmente, la nostra legge
regionale n. 41/2009 - e di perseguire attraverso le necessarie
azioni di programmazione e di applicazione, le seguenti finalità:
il mantenimento dell'autosufficienza regionale e l'adeguato
contributo all'autosufficienza nazionale di sangue, emocomponenti e
farmaci emoderivati, una più efficace tutela della salute dei
cittadini attraverso il conseguimento dei più alti livelli di
sicurezza raggiungibili nell'ambito di tutto il processo
finalizzato alla donazione ed alla trasfusione del sangue,
condizioni difformi delle prestazioni trasfusionali per tutti i
cittadini e su tutto il territorio regionale, lo sviluppo della
medicina trasfusionale, del buon uso del sangue e di specifici
programmi diagnosi e di cura, che si realizzano in particolare
nell'ambito dell'assistenza pazienti ematologici ed oncologici, del
sistema urgenza ed emergenza, e dei trapianti.
Per il raggiungimento delle finalità sopraesposte, nel piano
vengono definiti i seguenti aspetti: i livelli essenziali di
assistenza sanitaria nel servizio trasfusionale, i principi
generali per l'organizzazione, autorizzazione ed accreditamento
delle strutture trasfusionali, le attività delle associazioni e
federazioni dei donatori di sangue di cellule staminali
emopoietiche, nonché le associazioni e federazioni delle donatrici
di sangue cordonale ed ombelicale, le misure per la programmazione
ed il coordinamento di settore, le misure per il raggiungimento
dell'autosufficienza, le norme per la qualità e la sicurezza del
sangue e dei suoi prodotti.
Le attività trasfusionali sono parte integrante del Servizio
sanitario regionale e si fondano sulla donazione volontaria,
periodica, responsabile, anonima e gratuita del sangue umano e dei
suoi componenti; di conseguenza, le associazioni dei donatori
volontari di sangue concorrono ai fini istituzionali del Servizio
sanitario regionale attraverso la promozione e lo sviluppo della
donazione organizzata di sangue e la tutela dei donatori.
In considerazione del fatto che l'autosufficienza di sangue e di
derivati costituisce un interesse nazionale, sovra regionale, sovra
aziendale non frazionabile, per il cui raggiungimento è richiesto
il concorso delle Regioni e delle aziende sanitarie, i principi
generali di programmazione sanitaria devono essere atti a favorire
l'armonizzazione della legislazione in materia di attività
trasfusionale. Brevemente, a tale scopo nel seguente piano viene
definita la promozione della donazione volontaria e periodica non
remunerata del sangue, come ho già accennato prima; viene istituito
il sistema informativo regionale dei servizi trasfusionali in
raccordo funzionale con quello statale; viene definito il programma
di autosufficienza regionale individuando i consumatori storici, il
fabbisogno reale, i livelli di produzione necessarie, le risorse, i
criteri di finanziamento del sistema, le modalità di compensazione
intraregionale e interregionale, i livelli di importazione e di
esportazione eventualmente necessari. Sono definite le modalità per
la stipula di convenzioni con le ditte produttrici di emoderivati,
le modalità per l'invio del plasma alle aziende produttrici ed i
controlli sulle distribuzioni degli emoderivati ottenuti; vengono
curati i rapporti con la sanità militare per lo scambio di
emocomponenti e di frazioni plasmatiche; vengono definiti gli
obiettivi per l'autosufficienza integrata regionale ed
interregionale e per l'assistenza in materia trasfusionale; viene
previsto il controllo delle strutture trasfusionali in relazione
alle normative e procedure definite in ambito regionale (come
dicevo prima, la pratica dell'accreditamento); sono attivati
programmi di monitoraggio e controllo sui consumi di sangue e sui
prodotti relativi a spese sanitarie; sono definite la composizione
e le modalità di partecipazione al comitato ospedaliero per il buon
uso del sangue e dei rappresentanti delle associazioni e delle
federazioni di donatori; sono promosse e finalizzate attività di
ricerca applicata, di sviluppo dei servizi dell'area della medicina
trasfusionale anche ai fini della riduzione del volume ematico da
trasfondere; viene promosso per un miglior ragionamento
dell'autosufficienza l'avvio di sperimentazioni gestionali anche in
forma consortile con aziende di Regioni diverse.
Ricordo una delle novità di questo piano sangue è la possibilità
di donare il sangue cordonale, quindi in questo piano sangue viene
definita tutta la procedura, che è già attiva come ho detto in V
Commissione; ricordo che vengono definite le procedure per la
donazione del midollo osseo.
Naturalmente ringrazio a questo punto tutte le associazioni e
tutte le sezioni AVIS, l'AVIS regionale, per tutta l'attività che
viene fatta sul territorio e per il contributo fattivo che è stato
dato, sia durante i lavori della legge n. 41 che per questo piano
sangue, i donatori delle associazioni FIDAS che da alcuni anni sono
attivi sul territorio e hanno contribuito ad aumentare il numero
dei donatori. Voglio ricordare anche l'AMDO (Associazione midollo
osseo) che recentemente ha compiuto i 20 anni di attività, quindi
anche loro sono meritevoli di un ringraziamento da parte
dell'Amministrazione, e voglio ricordare tutti i donatori non
iscritti ad alcuna associazione che regolarmente si recano a donare
il loro sangue. Naturalmente ringrazio la V Commissione per aver
ascoltato non solo il sottoscritto e l'azienda, ma aver ascoltato
anche le associazioni dei donatori, che rappresentano veramente
questa importante risorsa nell'ambito del volontariato della nostra
Regione. Grazie.
Presidente
- Dichiaro aperta la discussione generale.
La parola alla Consigliera Patrizia Morelli.
Morelli (ALPE)
- Merci M. le Président.
Ce troisième plan du sang régional duquel nous avons partagé les
contenus en commission et que nous avons eu la possibilité
d'approfondir, est un acte important. Le don du sang volontaire et
gratuit, fait dans l'anonymat, sans que les personnes qui reçoivent
ne reconnaissent directement le don, est un acte des plus
nobles.
En Vallée d'Aoste le don du sang est une réalité bien enracinée,
que nous pourrions considérer l'expression moderne de cette
solidarité qui, jadis, animait nos communautés, des communautés
qui, pour les caractéristiques du territoire dans lequel vivent,
ont toujours dû s'entraider et faire de la solidarité une vertu.
Notre Région est autosuffisante depuis longtemps et se place parmi
les Régions les plus généreuses, mais il faut évidemment que cette
primauté dont nous sommes justement fiers, soit maintenue et, si
possible, renforcée, car nous devrons faire face à un phénomène
typique de notre temps: celui du vieillissement de la population,
qui aura comme effet celui d'augmenter la portion de population qui
aura besoin de sang, nécessiteuse de sang, par rapport à la base
des donneurs qui, au contraire, a tendance à se réduire par l'âge.
Tout ceci bien évidemment en perspective, car actuellement le plan
du sang nous apprend que dans les six dernières années le nombre
des donneurs en Vallée d'Aoste a fait enregistrer une augmentation
de 30 pour cent environ, en passant des 2.645 de 2005 aux 3.679 de
2010, en allant garantir une plus large disponibilité dans les
possibles cas de macro-émergences et en garantissant une plus vaste
gamme de produits dérivés.
En V
e
Commission, comme l'a rappelé l'Assesseur, nous
avons eu la possibilité d'approfondir l'argument et aussi d'écouter
les représentants des deux principales associations des donneurs de
sang, AVIS et FIDAS, et l'occasion nous est fournie aujourd'hui;
nous nous joignons à l'Assesseur pour les remercier pour le travail
qu'ils font. Nous sommes reconnaissants à tous les volontaires
engagés dans le don du sang, mais nous voulons également constater
avec satisfaction qu'une collaboration profitable s'est instaurée
entre ces deux organisations, AVIS et FIDAS, une collaboration qui
va au-delà des prescriptions et des obligations de loi, et cela ne
peut que leur rendre honneur et nous réjouir davantage.
Les objectifs que ce plan va fixer l'Assesseur les a déjà très
bien explicités, je ne vais pas répéter, ce sont des objectifs
importants, qui visent au maintien de l'autosuffisance aussi à
travers l'augmentation de la base des donneurs en considération de
la distribution territoriale et de l'âge, mais aussi l'amélioration
de la qualité, car s'il est important de miser sur la quantité, il
faut évidemment soigner de plus en plus la qualité, opérer un
monitorage constant, opérer une innovation là où cela est possible,
en mettant à jour les pratiques et aussi la recherche. Donc un plan
ambitieux, mais honnête, qui ne cache pas les points critiques et
les incertitudes pour l'avenir, desquels il faudra évidemment tenir
compte afin de sauvegarder la validité de notre système et
l'excellent niveau.
C'est un plan sur lequel nous nous sommes déjà prononcés
favorablement en commission et qu'évidemment nous irons voter, à
nouveau, favorablement.
Presidente
- La parola al Consigliere Segretario
Rigo.
Rigo (PD)
- La presentazione del piano sangue e plasma
alla nostra attenzione è, a nostro modo di vedere, la naturale e
positiva ulteriore tappa di un percorso iniziato con il piano per
il triennio 2007-2009 e con il successivo passaggio, rappresentato
dalla legge regionale 41/2009, già ricordata dall'Assessore. Un
piano che, attraverso la condivisione ed il coinvolgimento di tutti
gli attori, in particolare dell'associazionismo e della federazione
dei donatori volontari, disegna la rete trasfusionale della
regione, definendo ruoli, compiti e responsabilità delle diverse
strutture e traccia le linee della programmazione delle attività
trasfusionali. Un piano che evidenzia giustamente la forte e
diffusa cultura della donazione presente in Valle d'Aosta.
Con soddisfazione abbiamo letto i dati contenuti nel documento e
nelle tabelle allegate; i totali donatori attivi risultano 2.679,
ma quelli effettivamente convocabili sono 4.204; le unità di emazie
non utilizzate, 474 nel 2005, adesso sono 79, quindi un buon uso
delle sacche; i donatori nuovi, una linfa vitale come ricordava
prima la collega Morelli, indispensabili per il futuro di questo
settore sono 602 nel 2010, una forte espansione nel 2010, e vanno
aumentando anche quest'anno. Quindi i volontari dimostrano un
profondo senso di solidarietà umana sempre, non solo di fronte a
fatti drammatici; donare è un gesto di apparente, ordinaria
solidarietà, un gesto che non ha clamori, che non risponde ad una
scelta emozionale, ma un atto di vita quotidiana, perché ogni
giorno da qualche parte c'è bisogno di sangue, anche se nessuna
campagna mediatica accompagna il gesto. Il piano sangue è frutto di
questo tipo di cultura e dell'impegno di tanti anonimi donatrici e
donatori a cui va anche il nostro sincero ringraziamento.
La donazione del sangue in Valle ha più di 60 anni, ma le
finalità di allora sono ancora quelle di oggi, richiamate dal piano
stesso e dette dall'Assessore: raggiungere e mantenere
l'autosufficienza; raccogliere sangue da donatori periodici e
perciò controllati, che donano in forma disinteressata, anonima e
gratuita; il sangue non può essere oggetto di commercio.
Finalità raggiunte anche perché, a mio avviso, la scelta
politica fatta in questi anni è stata quella di affidare alla
struttura trasfusionale pubblica la totalità della raccolta di
sangue della regione, scelta lungimirante perché ha significato,
per la struttura trasfusionale, affrontare direttamente aspetti
logistici, quelli che riguardavano il personale, ma anche
affrontare e risolvere i relativi problemi di promozione e rapporto
diretto con i donatori, in stretto collegamento con le associazioni
e la federazione, di programmazione, di organizzazione delle sedute
di prelievo e anche della famosa "chiamata" per consentire il
raggiungimento degli obiettivi di produzione. Scelta strategica,
che è stata alla base degli obiettivi definiti nel piano sangue e
plasma: riaffermazione di un modello consolidato che funziona bene,
che garantisce l'autosufficienza regionale, e che anzi permette
alla Valle d'Aosta una dimensione sovra regionale; la piena
condivisione ed il coinvolgimento di questo modello da parte delle
associazioni e federazioni dei donatori; la ricerca, l'innovazione
e lo sviluppo di altre forme di donazione e, fra queste, voglio
ricordarle anch'io, quella del sangue del cordone ombelicale.
Obiettivi ed azioni correlate agli obiettivi contenuti nelle
ultime pagine del piano, dalla pagina 38 alla pagina 47. Obiettivi,
da noi condivisi, nell'individuazione del cammino da fare nel
triennio, ma anche nella prefigurazione di quelli che potrebbero
essere gli scenari del futuro (uno lo ha accennato prima la collega
Morelli).
Mi sembra corretto che quindi nel piano l'Assessore abbia voluto
indicare, a pagina 45, capitolo 3.3, le incertezze e le
preoccupazioni rispetto agli attuali livelli di raccolta della
nostra regione. Ricordo brevemente gli accordi in scadenza per la
lavorazione del plasma e quello per lo scambio del sangue e dei
suoi componenti ed il recepimento - questa è materia delicata e
anche finanziariamente costosa - delle normative europee
riguardanti le procedure di accreditamento dei centri di raccolta.
E su questo aspetto specifico il piano non dice molto.
Nella nostra regione, oltre all'ospedale regionale, sono due le
strutture di raccolta extra ospedaliera e sono collocate in Bassa
Valle. Queste due strutture, come quella di Aosta, necessitano di
interventi e, per una in particolare, i problemi non sono semplici.
Non voglio mettere in discussione assolutamente la politica
corretta fin qui seguita della raccolta decentrata in Bassa Valle,
anzi, ma è evidente che gli investimenti finanziari necessari
dovranno vedere l'Assessorato e l'Azienda preoccupati di cercare di
ottimizzare al meglio la raccolta decentrata, in due parole:
efficienza e strutture economicamente gestibili.
Mi sembra importante la sollecitazione contenuta in queste
pagine, relativa al rapporto fra donatori, donazione e scuola; da
tempo le associazioni con l'Azienda vanno nelle scuole a parlare di
donazione del sangue, ma non solo, e io credo che bisognerà operare
di più in questa direzione. Migliorare è possibile, dobbiamo
farcela proprio per evitare la forbice che si sta allargando dovuta
all'invecchiamento della popolazione e la necessità di donatori
nuovi, per poter chiudere questo gap negativo.
In conclusione, per le considerazioni fin qui esposte, il gruppo
del Partito Democratico voterà favorevolmente.
Presidente
- Se non vi sono altri interventi, dichiaro
chiusa la discussione generale.
Pongo in votazione l'atto comprensivo del piano sangue e plasma
allegato:
Consiglieri presenti, votanti e favorevoli: 33
Il Consiglio approva all'unanimità.
