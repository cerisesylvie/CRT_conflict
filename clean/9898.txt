Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1019 del 14 febbraio 1990 - Resoconto
OGGETTO N. 1019/IX - ISCRIZIONE ALL'ORDINE DEL GIORNO DELLA
RISOLUZIONE: "PROVVEDIMENTI PER UNA RIDUZIONE DEL TRAFFICO DI
TRANSITO DI MERCI SU GOMMA ATTRAVERSO LE ALPI".
PRESIDENTE:
Il Presidente del Consiglio aveva annunciato
che a questo punto il Consiglio sarebbe stato chiamato a
pronunciarsi sulla richiesta di iscrizione urgente della
risoluzione proposta dal Consigliere Riccarand, concernente:
"Provvedimenti per una riduzione del traffico di transito di merci
su gomma attraverso le Alpi".
Io chiedo che, per adesso, il Consiglio si pronunci solo
sull'iscrizione della risoluzione che vi è stata distribuita.
C'è qualche Consigliere che vuole prendere la parola, per
esprimersi a favore o contro, prima della votazione?
Ha chiesto la parola, per esprimersi contro l'iscrizione,
l'Assessore all'Agricoltura, Foreste ed Ambiente Naturale, Perrin;
ne ha facoltà.
PERRIN (UV):
J'exprime l'avis contraire à l'insertion de
cette résolution à l'attention du Conseil d'aujourd'hui, pour une
toute simple raison: le Président est à Rome, à une rencontre
extrêmement importante avec le Premier Ministre, M. Andreotti, et
entre autres, parmi les différents arguments qui sont à la
discussion, il y aura le problème de l'autoroute et les problèmes
du tunnel et du passage des poids lourds, en tenant compte aussi de
la situation qui s'est avérée au cours de ces jours-ci et que nous
estimons extrêmement grave.
Ce problème a besoin de trouver une solution même si les
solutions peuvent être envisagées de façon différente. Je crois
donc que nous devrions, pour pouvoir aborder avec tout le sérieux
possible et tout l'engagement que cet argument mérite de la part de
ce Conseil régional, attendre les résultats des pourparlers
d'aujourd'hui.
Je prierais donc M. Riccarand, qui a présenté cette résolution,
de la soumettre au prochain Conseil régional, de façon que le débat
puisse se faire non seulement sur le problème que nous connaissons,
mais aussi par rapport aux résultats des colloques du Président du
Gouvernement régional avec le Premier Ministre.
PRESIDENTE:
Ha chiesto la parola, per esprimersi a favore
dell'iscrizione, il Consigliere Aloisi; ne ha facoltà.
ALOISI (MSI):
Vorrei semplicemente dire che è prassi
consolidata di questo Consiglio non respingere l'iscrizione
all'ordine del giorno di una risoluzione. Inviterei, quindi, il
Consiglio ad accogliere l'iscrizione all'ordine del giorno,
dopodiché ognuno esprimerà il suo giudizio in merito ed illustrerà
la propria opinione. Il fatto però di respingere a priori persino
l'iscrizione all'ordine del giorno, mi pare troppo riduttivo, anche
perché per prassi è stata sempre accettata ogni richiesta di
iscrizione.
Il mio intervento, quindi, tende a sollecitare i colleghi
Consiglieri ad accogliere l'iscrizione all'ordine del giorno. Se il
Consigliere Riccarand ritiene di dover rinviare il tutto al
prossimo Consiglio è tutt'altro discorso, ma se ritiene di
mantenere la richiesta di iscrizione, ritengo che il Consiglio la
debba accettare, anche per rispettare una prassi ormai
consolidata.
Grazie.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (VA):
Io credo che sarebbe sbagliato da parte di
questo Consiglio non affrontare e non discutere il fatto molto
grave che si è verificato la settimana scorsa e che ha coinvolto
tutta la comunità. Credo che questo Consiglio debba fare una
valutazione in merito; se poi, alla fine della discussione, non
sarà in grado di esprimere una risoluzione concordata o
soddisfacente ed avrà bisogno di acquisire ulteriori elementi,
niente impedisce che la votazione della risoluzione possa essere
rinviata. Ritengo, però, che da parte dei gruppi consiliari debba
essere fatto un dibattito ed espressa una valutazione su quanto è
successo e sulle preoccupazioni diffuse tra la cittadinanza, nel
senso che non possiamo rinviare queste discussioni alla fine del
mese di febbraio.
Io credo che sarebbe stato corretto, da parte del Presidente
della Giunta e della Giunta tutta, convocare quantomeno già la
settimana scorsa una riunione dei Capigruppo, per esaminare la
situazione. L'organo di governo della comunità valdostana è il
Consiglio regionale della Valle d'Aosta e non il Presidente della
Giunta. Secondo me, di fronte a fatti gravi, come quello che si è
verificato, e che interessano tutta la comunità, sarebbe stato
auspicabile ed opportuno un coinvolgimento di tutti i gruppi.
Certamente ora non siamo più in una situazione di emergenza che
richiede una decisione immediata, però deve comunque essere fatta
una valutazione politica su quanto è successo e non ritengo
opportuno che tale valutazione possa essere rinviata alla fine del
mese di febbraio, perché alcune analisi devono essere effettuate ed
espresse subito.
Io sono favorevole quindi a che questa discussione sia fatta
subito. Se non la si vorrà concludere con una votazione, se dal
dibattito non emergerà una valutazione univoca e se si riterrà
opportuno procedere ad un rinvio della votazione, lo si potrà
tranquillamente fare, cerchiamo però di fare almeno la
discussione.
Se invece ritenete indispensabile che sia presente anche il
Presidente della Giunta, convochiamo il Consiglio per domattina o
domani pomeriggio (io non ho problemi in merito), cerchiamo però di
discutere il problema tra i lavori di questo Consiglio, nel senso
che dovremmo trovare la possibilità di discutere questo argomento
nella giornata di oggi o di domani, perché non credo che il
Consiglio regionale possa sottrarsi ad un dibattito e ad una
valutazione su quanto si è verificato in Valle d'Aosta nella
settimana scorsa.
PRESIDENTE:
Colleghi Consiglieri, non mi resta che mettere
in votazione la richiesta di iscrizione d'urgenza della risoluzione
che vi è stata distribuita...
(...Interruzione...)
PRESIDENTE:
Colleghi Consiglieri, devo precisare che,
ovviamente, l'iscrizione all'ordine del giorno prevede la
discussione...
(...Interruzione...)
... No, no: siamo in sede di discussione e di proclamazione. Mi
spiace, ma il Regolamento è tassativo: non si può rivedere o rifare
la discussione, né prendere la parola.
ESITO DELLA VOTAZIONE
Presenti: 27
Votanti: 27
Favorevoli: 7
Contrari: 20
Il Consiglio non approva
(voce fuori microfono):
Facciamo la verifica,
Presidente!
PRESIDENTE:
Cosa vuol dire: "Facciamo la verifica"?
Colleghi Consiglieri!
Ha chiesto la parola per mozione d'ordine il Consigliere Aloisi;
ne ha facoltà.
ALOISI (MSI):
Siccome, a mio avviso, la votazione è stata
fatta in modo anomalo, perché abbiamo visto quelli che erano
favorevoli all'ordine del giorno, in quanto hanno alzato la mano,
ma non abbiamo visto quelli contrari, io chiedo la ripetizione
della votazione affinché ci sia più chiarezza e la Presidenza possa
conteggiare..
(...Interruzione...)
. No, perché, secondo me, nessuno dei contrari ha alzato la mano
e, pertanto, chiedo la ripetizione della votazione.
DOLCHI (Vicepresidente del Consiglio):
Colleghi
Consiglieri, dovrei fare una precisazione.
In questo caso c'era la presa di posizione dell'Assessore
all'Agricoltura, Foreste ed Ambiente Naturale, Perrin, a nome della
maggioranza. Non mi venite a dire che quelli che votano alzano la
mano in ogni votazione, perché in genere alzano la mano uno o due
Consiglieri. La votazione quindi poteva essere chiaramente
verificata dallo schieramento che non si era manifestato.
Se il Consiglio ritiene unanimemente che si debba rifare la
votazione, e questo lo chiedo soprattutto all'Assessore Perrin, io
non ho niente in contrario in merito, anche se la cosa mi
sembrerebbe una grossa forzatura, perché i Consiglieri regionali
sanno benissimo come e quando si vota, nel senso che non imparano a
votare questa mattina.
Ha chiesto la parola per mozione d'ordine il Consigliere
Riccarand; ne ha facoltà.
RICCARAND (VA):
Prima di rifare eventualmente la
votazione, credo che, se fosse possibile, sarebbe opportuna una
breve interruzione dei lavori del Consiglio, per consentire una
riunione dei Capigruppo con la Giunta che favorisca la ricerca di
una soluzione che permetta comunque al Consiglio di trovare un modo
di discutere questo problema, che esiste e che non possiamo
eludere.
Chiederei quindi formalmente, sempre ché sia possibile, una
breve interruzione dei lavori del Consiglio, affinché i Capigruppo
e la Giunta possano discutere questo problema.
PRESIDENTE:
Poiché una breve riunione non è mai state
rifiutata a nessuno, sospendiamo per qualche minuto i lavori del
Consiglio.
Si dà atto che la seduta è sospesa dalle ore 11,55 alle ore
12,10.
S
i dà atto che alle ore 12,10 riassume la Presidenza il
Presidente Bich.
PRESIDENTE:
Riprendiamo i lavori proseguendo l'esame del
punto 12 bis, concernente l'iscrizione in via d'urgenza della
risoluzione presentata stamani dal Consigliere Riccarand.
In sede di Conferenza dei Capigruppo i è convenuto di mettere ai
voti l'iscrizione e di inserire il nuovo oggetto al n. 32, cioè
all'ultimo punto dell'ordine del giorno, con la precisazione che
sarà discusso solo se sarà presente anche il Presidente della
Giunta regionale. Se ciò non dovesse avvenire, com'è probabile
visto il prolungarsi della missione a Roma, l'argomento verrebbe
rinviato alla prossima adunanza del Consiglio regionale.
Questo è l'accordo convenuto in sede di Conferenza dei
Capigruppo e pertanto, se non ci sono dichiarazioni di voto o prese
di posizione da parte dei Consiglieri, metto in votazione
l'iscrizione in via d'urgenza della risoluzione presentata dal
Consigliere Riccarand.
ESITO DELLA VOTAZIONE
Presenti: 26
Votanti: 25
Favorevoli: 25
Astenuti: 1 (Andrione)
Il Consiglio approva
IL CONSIGLIO
- Ai sensi del secondo comma dell'articolo 53 del Regolamento
interno del Consiglio;
DELIBERA
di procedere nell'adunanza in corso alla discussione e alla
decisione sull'oggetto: "Provvedimenti per una riduzione del
traffico di transito di merci su gomma attraverso le Alpi".
