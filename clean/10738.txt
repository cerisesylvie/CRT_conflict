Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1731 del 20 dicembre 1990 - Resoconto
OGGETTO N. 1731/IX - Ratifica di deliberazione adottata dalla
Giunta regionale in via d’urgenza: Oggetto n. 9816
in data 16 novembre 1990, concernente: "Concessione
all’Association Agrotou-risme Valdôtain di un
contributo nelle spese di partecipazione ad un convegno
internazionale di agriturismo, a Palma di Maillorca, dal 21 al 24
novembre 1990 - Approvazione, impegno e liquidazione di
spesa".
Oggetto n. 9816 in data 16 novembre 1990: Concessione
all’Association Agrotourisme Valdôtain di un
contributo nelle spese di partecipazione ad un convegno
internazionale di agriturismo, a Palma di Maillorca, dal 21 al 24
novembre 1990 - Approvazione, impegno e liquidazione di
spesa.
Presidente
- Colleghi Consiglieri, questo oggetto
stamattina era stato rinviato, perché l’Assessore
Lanièce potesse informarsi sui chiarimenti chiesti dai
Consiglieri.
Ha chiesto di parlare l’Assessore
all’Agricoltura, Foreste ed Ambiente Naturale
Lanièce, ne ha facoltà.
Lanièce (DC)
- Riguardo alla delibera n. 9816 del 16
novembre sul contributo erogato all’associazione in
oggetto, i partecipanti che hanno usufruito del contributo sono
ventidue. Ho qui i nomi e i cognomi, che fornirò ai due Consiglieri
interessati Riccarand e Viérin.
Il costo pro-capite è di L. 875.000 per diciannove degli
interessati e L. 965.000 per gli altri tre che avevano scelto la
camera singola. Comunque il costo che conta è quello che si
riferisce alle 875mila lire procapite; il contributo è di circa L.
410.000.
Fanno parte di questa organizzazione il Belgio, la Francia, la
Svizzera, la Valle d’Aosta e Palma di Maillorca;
questi convegni vengono fatti ogni due anni nei paesi che
aderiscono a questo organismo. Quest’anno è stata
scelta Palma di Maillorca, ecco il motivo per cui si sono recati in
quel luogo; non è una scelta fatta dall’associazione
che ha organizzato una gita di piacere, ma ha aderito a questo
convegno che è stato organizzato a Palma di Maillorca.
Penso di aver chiarito i dubbi che avevano i colleghi
Consiglieri e che possa essere ratificata la delibera.
Presidente
- Pongo in votazione la ratifica della
deliberazione in oggetto.
Esito della votazione:
Presenti: 25
Votanti: 16
Favorevoli: 15
Contrari: 1
Astenuti: 9 (Agnesod, Andrione, Mostacchi, Perrin, Rollandin,
Stévenin, Vallet, Viérin e Voyat)
Il Consiglio approva
***
