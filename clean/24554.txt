Classificazione
CONSIGLIO REGIONALE
Attività consiliare d'aula



Oggetto del Consiglio n. 3458 del 8 aprile 2008 - Resoconto
OGGETTO N. 3458/XII - Ordine dei lavori.
Si dà atto che dalle ore 17,06 presiede il Vicepresidente
Lanièce.
Presidente
- La parola al Consigliere Sandri, per mozione
d'ordine.
Sandri (PD)
- Tenuto conto che non si è trovato un
accordo su un testo comune, come era stato preventivato negli
accordi di venerdì scorso, chiedo che vi sia il rinvio delle 2
leggi sul Casinò e si passi invece a quella dell'editoria: mi
riferisco all'accordo fra opposizioni e maggioranza, perché avevamo
concordato di fare un testo comune, cosa che non è stata possibile,
per cui riteniamo che si debba passare alla discussione
sull'editoria.
Presidente
- Lei chiede di discutere prima dell'editoria
e poi del Casinò.
La parola al Vicepresidente Tibaldi.
Tibaldi (PdL)
- Siamo contrari al ritiro da parte di un
soggetto esterno di un progetto di legge che porta la nostra firma,
fino a prova contraria siamo...
Presidente
- ... posticipo, non ritiro...
Tibaldi (PdL)
- ... siamo in grado di intendere e di
volere; di conseguenza, non vediamo perché dobbiamo ritirarlo. Se
vuole farlo il "PD" per quanto riguarda la sua proposta di legge,
libero di farlo, il "PdL" non lo fa. Per quanto riguarda il
posticipo, è già stato posticipato questa mattina; chiediamo che
venga osservato l'ordine del giorno, a meno che il Consiglio abbia
interesse ad approvare prima il disegno di legge sull'editoria,
altrimenti si segue l'ordine del giorno. Non siamo quindi d'accordo
né al ritiro, né al posticipo.
Presidente
- La parola al Consigliere Vicquéry.
Vicquéry (UV)
- Chiedo 3 minuti di sospensione per capire
la richiesta del collega Sandri: se è ritiro, va alla prossima
legislatura, se è posticipo, cambiano i termini della questione; se
ci sono margini d'intesa, lo vediamo subito, ci pronunceremo dopo
aver capito di cosa si tratta.
Presidente
- I lavori consiliari sono sospesi.
Si dà atto che la seduta è sospesa dalle ore 17,09 alle ore
17,17 e che dalle ore 17,17 presiede il Vicepresidente
Tibaldi.
Presidente
- Riprendiamo i lavori dopo questa breve pausa
di sospensione, dove è stato deciso che il prossimo punto esaminato
sarà il n. 30.2, ossia il disegno di legge sull'editoria.
Il Consiglio prende atto.
