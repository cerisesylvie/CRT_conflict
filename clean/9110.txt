Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3632 del 6 aprile 1988 - Resoconto
OGGETTO N. 3632/VIII - RISULTATI DELLA SPERIMENTAZIONE
ATTUATA ALL'INTERNO DELLA SCUOLA DELL'OBBLIGO IN FAVORE DEI
PORTATORI DI HANDICAP. (Interrogazione).
PRESIDENTE:
Do lettura dell'interrogazione in oggetto,
presentata dal Consigliere Torrione.
INTERROGAZIONE
La Giunta regionale con propria deliberazione n. 5797 in data
3.7.1987 ha provveduto all'assunzione, per il periodo dal
16.11.1987 al 13.6.1988 di 14 operatori da destinare alle strutture
integrate nella scuola dell'obbligo in favore di portatori di
handicap (atelier).
Ora, dal momento che le predette assunzioni hanno un
carattere sperimentale anche in relazione al fatto che trattasi di
un servizio di particolare delicatezza e natura, può essere
opportuno, specie in previsione di una riconferma lavorativa di
tale personale per il prossimo anno scolastico, tracciare un primo
bilancio dell'attività svolta sinora.
Per questo motivo il sottoscritto Consigliere
regionale
INTERROGA
gli Assessori competenti per conoscere:
a) i risultati, seppur provvisori, della sperimentazione
didattico-pedagogica attuata all'interno della scuola dell'obbligo
in favore di portatori di handicap;
b) se alla luce di tali risultati sia ipotizzabile prevedere
anche per il prossimo anno scolastico la prosecuzione di una
attività del genere;
c) un giudizio complessivo sul lavoro svolto dagli operatori
e se è ipotizzabile prevedere un loro reimpiego anche nel futuro
con un'opportuna revisione del rapporto d'impiego, dopo
l'effettuazione di un eventuale corso di aggiornamento
professionale.
PRESIDENTE:
Ha chiesto la parola l'Assessore alla Sanità
e Assistenza Sociale, Voyat; ne ha facoltà.
VOYAT (U.V.):
Les ateliers dont parle le conseiller
socialiste fonctionnent depuis quatre mois et nous avons fait -
l'Assesseur Faval et moi-même - une visite sur les lieux, le 30
mars dernier. Nous avons pu constater le bon fonctionnement, ce qui
nous a fait dire que l'année prochaine fonctionneront les mêmes
ateliers ainsi que d'autres éventuels, hors de la commune d'Aoste.
Nous envisageons en effet d'en ouvrir un à Villeneuve et un autre à
Châtillon dès le mois de septembre ou octobre prochain.
Même s'il n'est pas terminé (ce sera pour le 13 juin), le
fonctionnement est tout de même satisfaisant et pour ce qui est du
personnel les 14 agents qui travaillent dans ces ateliers
changeront peut-être l'année prochaine, car nous allons
entreprendre un cours de formation de deux ans et 4 ou 5 personnes
employées actuellement ont l'intention de suivre ce cours. En
juillet- août, il sera donc procédé à une sélection de personnel en
vue du cours.
Nous avons dû programmer ce cours de formation du fait qu'en
Vallée d'Aoste nous manquons d'agents éducateurs que la loi
prévoit.
PRESIDENTE:
Ha chiesto la parola il Consigliere Torrione;
ne ha facoltà.
TORRIONE (P.S.I.):
Credo che l'Assessore sia stato
estremamente sintetico su di un tema che, a mio avviso, avrebbe
meritato qualche parola in più e un seppur minimo
approfondimento.
Io, comunque, avevo chiesto un giudizio complessivo su questa
sperimentazione di tipo didattico-pedagogico e l'Assessore, se ho
ben capito, dopo aver fatto una "visita pastorale" nei vari
atelier, insieme all'Assessore Faval, ha espresso un giudizio
sostanzialmente positivo ed ha giudicato positivamente il lavoro
svolto da questi operatori.
Mi preoccupa, però, la questione dell'inserimento del nuovo
corso. Se ho ben capito, l'Assessore ha detto che per formare i
nuovi educatori si effettuerà un corso biennale, mentre nel
frattempo resteranno in carica quelli che ci sono o quelli che
vogliono rimanere; coloro, invece, che vorranno partecipare a
questo corso, saranno sostituiti in base ad un'altra selezione.
Assessore, a me sembra che tutto questo problema debba essere
visto in modo complessivo. Non possiamo dimenticare né quelli che
fanno il corso, né quelli che stanno già lavorando. Si è pensato ad
una soluzione che consenta anche a quelli che già lavorano di
partecipare al corso, oppure no?...
(...INTERRUZIONE dell'Assessore VOYAT...)
TORRIONE (P.S.I.):
Se la si è pensata, vorrei
sapere...
(...INTERRUZIONE dell'Assessore VOYAT...)
TORRIONE (P.S.I.):
Non bisogna mettere la gente di fronte
all'alternativa: o il corso o il lavoro. Bisogna, invece, trovare
una soluzione intermedia, che mi sembra la più giusta...
(...INTERRUZIONE dell'Assessore VOYAT...)
TORRIONE (P.S.I.):
Sì, ma poiché ci sono 2.400 ore e
poiché il corso sembra essere addirittura di livello universitario,
sempreché abbia ben visto il bando, credo che valga la pena di
esaminare la possibilità di utilizzare anche quel personale che
adesso lavora, ma che potrebbe non lavorare e frequentare
ugualmente il corso. Altrimenti il personale che è già in servizio
viene penalizzato e questo non mi sembra giusto. Se questo
personale ha dato esito positivo ed ha fatto un buon lavoro,
significa che si tratta di personale che ha già una certa
predisposizione per partecipare al corso. Io credo che l'Assessore
debba riflettere su questo argomento, altrimenti correremo il
rischio di perdere degli operatori che hanno già dato buona prova
di sé.
Se ho ben capito e per riassumere - perché, se non sarò
soddisfatto delle risposte, ricorrerò ad un ulteriore provvedimento
per avere i chiarimenti del caso - l'Assessore ha detto: "Adesso,
per questi operatori, facciamo un corso di 2.400 ore a livello
universitario". Io chiedo: "Che fine fanno quelli che lavorano già?
Gli si dà la possibilità...?"
(...INTERRUZIONE dell'Assessore VOYAT...)
TORRIONE (P.S.I.):
No, no: o il corso o il lavoro! Se
hanno dato buona prova di sé, bisogna dar loro la possibilità di
seguire il corso, ma senza farli lavorare. Mi sembra che sia questa
la soluzione più giusta: è una soluzione intermedia che tiene conto
di questa esigenza e riconosce che si tratta di personale che,
lavorando già nei servizi sociali, ha avuto modo di dare buona
prova di sé.
Al massimo si potrebbe interrompere il corso, per studiare le
nuove modalità che consentano anche a questi operatori di accedere
alla specializzazione. Mi sembra che, altrimenti, non si faccia un
discorso giusto nei confronti di coloro che hanno già dimostrato di
essere capaci a svolgere determinate mansioni in un settore così
delicato, e che li si ponga addirittura di fronte all'alternativa:
o continui a lavorare o segui il corso! Questo è assurdo!
Visto che questa iniziativa è svolta "in comproprietà ed in
condominio", pregherei anche l'Assessore Faval di riflettere su
questo aspetto, altrimenti creiamo sicuramente delle
sperequazioni.
Un'altra mia interpellanza mi offrirà forse l'opportunità di
ritornare su questo specifico argomento. Per il momento, se le cose
stanno come ha detto l'Assessore, devo riconoscere che non sono
state fatte in maniera oculata. Pregherei pertanto l'Assessore di
riflettere ulteriormente e di tener conto anche delle osservazioni
che ho cercato di esplicitare in quest'aula.
Grazie.
