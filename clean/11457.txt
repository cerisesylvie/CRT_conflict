Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2510 del 30 luglio 1991 - Resoconto
OGGETTO N. 2510/IX Disegno di legge: "Ulteriori aggiornamenti
e modifiche della legge regionale 10 gennaio 1961, n. 1, istitutiva
di un assegno annuo di riconoscimento a favore degli ex insegnanti
delle scuole sussidiate della Valle d'Aosta".Errore. L'origine
riferimento non è stata trovata.
Presidente
Il Consigliere relatore Trione ha
chiesto la parola per illustrare il disegno di legge n. 297; ne ha
facoltà.
Trione (DC)
La legge regionale 10 gennaio 1961, n.
1, istituiva a favore degli insegnanti di scuole sussidiate della
Valle d'Aosta, non in attività di servizio, aventi almeno quindici
anni di insegnamento anche non consecutivi, quando abbiano
raggiunto il 55° anno di età e non fruiscano di trattamento di
quiescenza di importo "superiore al minimo stabilito dalla legge
per le pensioni dell'INPS", la concessione di un assegno annuale di
riconoscimento, in sostituzione appunto di provvidenze di carattere
previdenziale non previste per questo personale.
Detto assegno era determinato quantitativamente in funzione
degli anni di servizio prestati e concerne attualmente 55 ex
insegnanti.
Successivi provvedimenti di legge (nel 1967, 1972, 1980, 1982,
1985 e nel 1989) abbassavano al compimento del 50° anno di età il
momento di fruizione dell'assegno stesso. Differenziavano l'importo
in funzione dei diversi momenti di prestazione di servizi, una
quota per i primi cinque anni ed una leggermente maggiorata per gli
anni successivi e soprattutto ne adeguavano l'importo,
rivalutandolo negli anni.
Anche nel disegno di legge in discussione, gli importi
dell'assegno annuale vengono rivalutati e si introduce il principio
che la misura dell'importo è soggetta a decurtazione in relazione
al trattamento pensionistico già goduto dai beneficiari nei modi
previsti al terzo comma dell'articolo 1.
Presidente E' aperta la discussione generale.
Se nessuno chiede la parola, passiamo all'esame dell'articolato.
Do lettura dell'articolo 1.
Articolo 1 1. Con effetto dal 1° luglio 1991 l'importo annuo
lordo dell'assegno di riconoscimento a favore degli ex insegnanti
di scuola sussidiata, istituito con legge regionale 10 gennaio
1961, n. 1, è rideterminato in lire 4.800.000 per gli aventi titolo
con cinque anni di servizio, riconosciuto o riconoscibile a tali
effetti.
2. Per ogni anno di servizio in più, riconosciuto rispetto al
minimo di anni cinque, l'importo annuo indicato nel comma uno è
maggiorato di lire 150.000 lorde.
3. A coloro che percepiscono un qualsiasi trattamento
pensionistico di importo superiore al minimo stabilito per le
pensioni dell'Istituto nazionale della previdenza sociale (INPS),
la misura dell'assegno annuo di riconoscimento, determinata in
conformità dei commi uno e due, è decurtata di un importo
corrispondente alla differenza tra l'importo del trattamento
pensionistico in godimento ed il minimo stabilito per le pensioni
INPS.
4. Ai fini della concessione dell'assegno di riconoscimento e
della determinazione del relativo importo non sono computabili i
servizi di insegnamento prestati nelle scuole sussidiate della
Valle d'Aosta, per i quali la Regione abbia provveduto al
versamento delle contribuzioni previdenziali all'INPS. Inoltre,
sono esclusi dal beneficio, pur avendo compiuto il cinquantesimo
anno di età, coloro che prestano attività di lavoro dipendente.
Presidente
Se nessuno chiede la parola, pongo in
votazione l'articolo 1 testé letto.
Esito della votazione
Presenti, votanti e favorevoli: 28
Il Consiglio approva all'unanimità
Presidente
Do lettura dell'articolo 2.
Articolo 2 1. Gli oneri per l'applicazione della presente
legge, valutati in lire 190.000.000 per l'anno 1991 e annue lire
305.000.000 a decorrere dall'esercizio 1992, faranno carico al
capitolo 54720 della parte spesa del bilancio di previsione della
Regione per l'esercizio in corso e ai corrispondenti capitoli di
bilancio dei successivi esercizi.
2. Alla copertura del maggiore onere di lire 115.000.000
rispetto allo stanziamento iscritto al bilancio, si provvede, per
l'anno 1991, mediante riduzione di lire 115.000.000 dello
stanziamento iscritto al capitolo 67000 "fondo globale per il
finanziamento di spese correnti" a valere sull'accantonamento
previsto dall'allegato n. 8 del bilancio di previsione del corrente
esercizio, concernente "produzioni artigianali tipiche e
tradizionali: b) incentivazione delle produzioni artigianali
tipiche e tradizionali area attività produttive - servizi alle
imprese - 03.6.); su detto intervento risulta quindi disponibile la
minor somma di lire 1.185.000.000. Per gli anni 1992 e 1993, alla
copertura del maggiore onere complessivo di lire 460.000.000 si
provvede mediante utilizzo per corrispondente importo delle risorse
disponibili al capitolo 67000 del bilancio pluriennale della
Regione 1991/1993.
3. Per gli anni successivi l'onere occorrente all'applicazione
della presente legge sarà iscritto con legge di approvazione dei
relativi bilanci ai sensi dell'articolo 15 della legge regionale 27
dicembre 1989, n. 90 (Norme in materia di bilancio e di contabilità
generale della Regione autonoma Valle d'Aosta).
Presidente
Se nessuno chiede la parola, pongo in
votazione l'articolo 2 testé letto.
Esito della votazione
Presenti, votanti e favorevoli: 28
Il Consiglio approva all'unanimità
Presidente Do lettura dell'articolo 3.
Articolo 3 1. Al bilancio di previsione della Regione per
l'esercizio 1991 sono apportate le seguenti variazioni:
Parte spesa
In diminuzione
Capitolo 67000 "Fondo globale per il finanziamento di spese
correnti"
lire 115.000.000
In aumento
Settore 4 - "Promozione sociale"
Programma 2;2.4.01 "Istruzione e cultura - personale
scolastico"
Capitolo 54720 "Spese per la corresponsione dell'assegno di
riconoscimento alle ex insegnanti di scuole sussidiate".
Legge regionale , n.
lire 115.000.000
Presidente
Se nessuno chiede la parola, pongo in
votazione l'articolo 3 testé letto.
Esito della votazione
Presenti, votanti e favorevoli: 28
Il Consiglio approva all'unanimità
Presidente
Il Consiglio è chiamato ora a pronunciarsi
sul complesso della legge.
Esito della votazione
Presenti, votanti e favorevoli: 28
Il Consiglio approva all'unanimità
