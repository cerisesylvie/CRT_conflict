Classificazione
ASSISTENZA SANITARIA E OSPEDALIERA


Resoconto integrale del dibattito dell'aula
Oggetto del Consiglio n. 679 del 18 maggio 1994 - Resoconto
OGGETTO N. 679/X - Attivazione del servizio di assistenza ai
malati di Aids presso la comunità alloggio di Mazod, in Comune di
Nus. (Interpellanza)
Interpellanza - Avuta notizia che il servizio di assistenza ai
malati di AIDS presso la comunità-alloggio di Mazod, in comune di
Nus, alla data odierna non è stato avviato;
Ricordata la richiesta di disponibilità all'avviamento del
cen­tro, rivolta due anni orsono dall'Assessorato regionale della
sa­nità ed assistenza sociale alla cooperativa "Bourgeon de vie",
ri­chiesta alla quale la stessa aveva dato pronta risposta
afferma­tiva;
Richiamata la delibera della Giunta regionale n. 1850 del 26
febbraio 1993 con la quale veniva demandata alla "U.S.L. della
Valle d'Aosta la stipulazione di una convenzione con la
coopera­tiva "Bourgeon de vie" per la gestione di una
comunità-alloggio residenziale per n. 4/6 soggetti infetti da HIV o
affetti da AIDS e patologie correlate, garantendo la copertura
delle spese gestio­nali fisse indipendentemente dal numero dei
soggetti assistiti nella struttura stessa" per una spesa annua
preventivata di 365.385.000 lire, IVA compresa;
Richiamata, altresì, la delibera della Giunta regionale in data
28 giugno 1993 con la quale veniva assegnato alla cooperativa
"Bourgeon de vie" un contributo di lire 80 milioni per la
siste­mazione dei locali da adibire a residenza degli infetti da
HIV e affetti da AIDS;
Ribadite l'assoluta importanza ed urgenza rivestite dalla pronta
attivazione di tale servizio ripetutamente sollecitata dal
Coordinatore del gruppo tecnico di lavoro regionale per l'AIDS;
il sottoscritto Consigliere regionale
Interpella
la Giunta regionale e l'Assessore competente per conoscere:
1) quali sono le cause che hanno impedito l'avvio del
servizio;
2) quali sono gli intendimenti in merito all'attuazione del
servi­zio stesso.
F.to: Lanièce
Presidente -
La parola, per l'illustrazione, al
Consigliere Lanièce.
Lanièce (GA) -
Ho presentato questa interpellanza
per porre all'attenzione del Consiglio la problematica riguardante
la mancata apertura della comunità-alloggio per malati di AIDS in
frazione Mazod di Nus. Onde permettere a tutti i consiglieri di
venire meglio a conoscenza del problema, mi permetto di fare una
breve croni­storia della vicenda. Con una lettera datata 27
febbraio 1992 l'allora Assessore alla sanità, Beneforti, chiedeva
alla coopera­tiva "Bourgeon de vie" se era disposta a gestire un
centro resi­denziale per malati di AIDS. A questa richiesta la
cooperativa rispondeva affermativamente in quanto aveva già
maturato negli anni precedenti significative esperienze nel campo
dei malati di AIDS. In data 15 dicembre 1992 la stessa cooperativa
presentava all'Assessorato un progetto per la gestione di una
comunità-alloggio per 4/6 soggetti infetti da AIDS definendo
necessario, per fare fronte alle spese, un impegno finanziario pari
all'incirca a 360 milioni annui.
Un anno dopo, il 26 feb­braio 1993, la Giunta regionale adottava
la delibera 1850 con la quale si stabiliva di demandare all'U.S.L.
della Valle d'Aosta la stipulazione di una concessione con la
cooperativa "Bourgeon de vie" per la gestione di una
comunità-alloggio residenziale per soggetti colpiti da AIDS,
garantendo la copertura delle spe­se gestionali fisse. Nella stessa
delibera veniva anche messa in evidenza l'urgenza del servizio
nonché i pareri favorevoli sia all'iniziativa sia ai requisiti
della cooperativa.
Nel frattempo la stessa cooperativa stava avviando alla
conclusione la trattativa di acquisto di un fabbricato situato a
Nus in frazione Mazod nel quale ospitare questa comunità-alloggio.
A tale proposito era stata chiesta alla Finaosta la concessione di
un mutuo di 500 milioni di lire. La Finaosta in data 31 marzo 1993
deliberava la concessione del mutuo, a condizione però che venisse
sottoscrit­ta questa convenzione con l'U.S.L..
In data 3 aprile 1993 la stessa cooperativa chiedeva
all'Assessorato alla sanità un con­tributo straordinario di circa
80 milioni per fare fronte alle spe­se per permettere l'apertura
della stessa comunità. In data 31 maggio 1993 l'amministratore
straordinario dell'U.S.L., Dottor Sechi, dichiarava con una lettera
che la scrivente U.S.L. aveva in corso l'approvazione della
convenzione con la cooperativa "Bourgeon de vie" e in data 28
giugno 1993 con la delibera n. 5693 la Giunta regionale, a
riconoscimento della validità dell'iniziativa e dei suoi
intendimenti, deliberava la concessione del contributo richiesto.
In seguito la stessa cooperativa stipu­lava l'atto d'acquisto
dell'edificio.
A circa due anni dalla lettera con cui l'Assessore chiedeva alla
cooperativa la disponibilità a gestire questo servizio, ad un an­no
dalla lettera dell'amministratore dell'U.S.L. che dichiarava che la
stipula della convenzione era in corso, non è ancora suc­cesso
nulla. Tutti gli impegni e le garanzie per l'apertura di questa
comunità-alloggio per malati di AIDS sono ancora in­certi, e questo
perché manca la sottoscrizione di una conven­zione tra l'U.S.L. e
la cooperativa.
Questo è grave e ridicolo se si pensa al fatto che noi
Valdostani ci vantiamo di offrire dei buoni servizi sociali e
ospedalieri e poi però non sosteniamo le iniziative come quella di
questa cooperativa che hanno come unico scopo quello di creare e di
avviare delle strutture di ac­coglienza per questi malati, in modo
che possano avere in questi centri un punto di riferimento e di
fraterna solidarietà. Volevo poi fare anche presente che è stato
emanato il 7 aprile di quest'anno un decreto del Presidente della
Repubblica che riguarda l'approvazione di un progetto obiettivo
AIDS 1994-1996; in questo decreto presidenziale vengono fatte
alcune previsioni, per quanto riguarda il 1995, che indicano che ad
ogni trimestre dovrebbero verificarsi circa 1800 nuovi casi di
AIDS. Ovviamente a fronte di questo incremento vi è anche una
richiesta di predisporre dei centri di accoglienza e di ser­vizio
per aiutare questi malati.
Io chiedo all'Assessore dei chiarimenti in merito all'apertura
di questo centro, anche perché la cooperativa ha speso quasi un
miliardo per la ristrutturazione dell'edificio di Nus e a tutt'oggi
non ha ancora avuto nessuna risposta.
Presidente -
La parola all'Assessore della sanità
ed assistenza sociale, Vic­quéry.
Vicquéry (UV) -
Le Conseiller Lanièce pose deux
questions: il veut connaître les raisons qui n'ont pas fait
démarrer ce service. La réponse est simple: s'est que l'U.S.L.
c'est refusée de le faire démarrer car la délibération de la Junte
régionale que le Conseiller a citée a un défaut, c'est-à-dire
qu'elle cherche à imposer à l'U.S.L. de faire une convention dans
ce cas avec l'association "Bourgeon de vie" et ce n'est pas dans
les compétences de l'Administration régionale d'imposer de faire
des conventions.
Surtout le problème c'était que cette délibération était en
partie en contraste avec l'arrêté du ministre de la santé du 13
septembre 1991 car, dans un point de la délibération, on dit
clairement que l'U.S.L. devrait aussi garantir les frais de gestion
indépendamment du nombre des malades et ça est en contraste avec
l'arrêté ministériel car le prix de la pension est rapporté au
nombres des malades.
C'est pour cette raison que la Junte régionale, avec la
délibération 6804 du 6 agosto 1993, a révoqué la délibération que
le Conseiller Lanièce a citée en disant clairement que la chose ne
pouvait pas être réalisée.
La deuxième question concerne les intentions du Gouvernement
régionale à ce propos. Nous avons fait une série de rencontres avec
l'U.S.L., avec les responsables des services et de l'association
"Bourgeon de vie" qui connaissent très bien la réponse et nous
avons envoyé un courrier à l'U.S.L en disant qu'elle est libre de
faire cette convention, mais elle doit respecter les directives de
l'arrêté du ministre de la santé que j'ai cité. Nous ne voulons
absolument pas discuter les décisions de l'U.S.L. d'autant plus
après qu'elle est devenue une véritable "
azienda
".
Je termine en disant que la convention est une des possibilités,
l'U.S.L. peut, si elle le veut, gérer directement un service de ce
genre et l'arrêté que j'ai cité précise aussi qu'on peut prévoir
les soins à domicile des malades de SIDA comme dans des résidences
collectives. Toute cette problématique est liée au fait qu'il y
avait une proposition de la part de l'association "Bourgeon de
vie", mais il faut dire que cette proposition est une des
possibilités que l'U.S.L. peut envisager de réaliser. La
possibilité présentée par l'annexe A de l'arrêté est celle des
soins à domicile.
Je termine en disant qu'en perspective les indications du
ministère et aussi de cette Administration régionale sont d'éviter
le plus possible l'hospitalisation et donc de potentier les
services à domicile.
Presidente -
La parola per la replica al
Consigliere Lanièce.
Lanièce (GA) -
Prendo atto della risposta
dell'Assessore, ma non mi ritengo molto soddisfatto anche perché mi
sembra che si cerchi di sca­ricare colpe tra la Regione e l'U.S.L..
L'unico punto di partenza è che nel 1992 l'Assessorato alla sanità
aveva chiesto la dispo­nibilità a questa cooperativa di gestire un
servizio di questo genere. L'Amministrazione regionale ha poi
annullato la deli­bera con la quale si chiedeva all'U.S.L. di
stipulare questa con­venzione. Ovviamente in questo lasso di tempo
la cooperativa ha fatto delle spese (pari circa a un miliardo); io
credo quindi che sarebbe stato più corretto che la Regione, quando
decide di cambiare la sua linea di condotta, avesse avvisato per
tempo la Cooperativa.
Oggi la cooperativa si trova ad avere speso un miliardo senza
che questo servizio sia stato avviato.
Il punto di partenza sa­rebbe quello di cercare di aiutare la
cooperativa ad avviare questo servizio e cioè indipendentemente dai
problemi finan­ziari. La Regione ha invogliato la cooperativa ad
occuparsi di questo problema, le ha promesso una convenzione e ora
tutti questi impegni non hanno più alcuna validità.
La situazione mi pare imbarazzante e se le cose vanno in questo
modo, non pos­siamo lamentarci di quello che succede nella regione.
Sono molto dispiaciuto del fatto che questa cooperativa non possa
avviare il centro, visto che non si tratta di un problema di soldi,
ma piuttosto si tratta di iniziare un servizio che si ritiene
indi­spensabile, un servizio che esula da qualsiasi problematica
politica od ideologica, ma che va ad aiutare delle persone
tragi­camente colpite dal destino.
L'invito è di verificare se ci sono le possibilità di dare vita
a questa convenzione o di cercare, attraverso degli incontri con i
responsabili della cooperativa, di verificare la possibilità
dell'avvio di questo servizio che reputo fondamentale, anche alla
luce del decreto presidenziale che ho citato precedente­mente.
