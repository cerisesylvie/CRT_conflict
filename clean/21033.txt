Classificazione
ASSETTO DEL TERRITORIO
Difesa ed uso del suolo - Sistemazione idrogeologica



Oggetto del Consiglio n. 1001 del 14 dicembre 2004 - Resoconto
OGGETTO N. 1001/XII - Costruzione di edifici in sostituzione di
unità danneggiate dall'alluvione dell'ottobre 2000.
(Interrogazione)
Interrogazione
Vista la Legge regionale 15 giugno 2001, n. 10,
il sottoscritto Consigliere regionale
Interroga
l'Assessore delegato per sapere:
1. in quali Comuni si è proceduto a individuare aree da
destinare alla costruzione di edifici a uso abitativo, in
sostituzione di quelli distrutti o danneggiati dagli eventi
alluvionali dell'ottobre 2000, e quanti sono i soggetti privati che
hanno usufruito di tale opportunità;
2. in quali Comuni si è proceduto a individuare aree da
destinare alla costruzione di fabbricati a uso produttivo, in
sostituzione di quelli distrutti o danneggiati dagli eventi
alluvionali dell'ottobre 2000, e quante sono le aziende private che
hanno usufruito di tale opportunità;
3. se le varianti ai PRGC hanno assunto efficacia e se la
costruzione sulle aree individuate è stata avviata nei termini
previsti;
4. quali considerazioni esprime sullo stato di applicazione
della Legge 10/2001.
F.to: Tibaldi
Président - La parole à l'Assesseur au territoire, à
l'environnement et aux ouvrages publics, Cerise.
Cerise (UV) - Con riferimento al quesito n. 1 è da evidenziare
che i comuni interessati all'applicazione della legge regionale n.
10/2001 erano quelli maggiormente colpiti dall'evento alluvionale:
hanno infatti presentato varianti specifiche al piano regolatore i
Comuni di Donnas, per 1 edificio, Pollein, per 1 edificio, Fénis,
per 1 edificio, Nus, per 6 edifici, e Gressoney-Saint-Jean, per 2
edifici. In tutti i comuni che si è fatta questa procedura, la
rilocalizzazione ha interessato solo edifici destinati a civile
abitazione, quindi non ci sono state richieste per la
delocalizzazione o rilocalizzazione di edifici ad uso
industriale.
Per quanto riguarda il quesito n. 3, nessun comune che aveva
approvato le varianti ai sensi della legge regionale n. 10/2001 ha
segnalato, come previsto dal comma 2 dell'articolo 3, la decadenza
del termine dei 24 mesi entro i quali devono essere avviati i
lavori. Si può quindi affermare che le costruzioni stanno
procedendo secondo i tempi previsti dalla normativa.
Infine:
"quali considerazioni"
... non ne ho molte; voglio
solo ricordare che la legge regionale n. 10/2001 riguardava le sole
iniziative urgenti derivanti dall'evento alluvionale di ottobre
2000, visto che nello stesso periodo era in corso di preparazione
uno specifico testo di legge di disciplina delle attività per la
definitiva delocalizzazione degli immobili ad uso civile dalle aree
a rischio idrogeologico, che è poi divenuta la legge regionale 24
giugno 2002, n. 11, di cui si è parlato prima.
L'attuazione della legge n. 10/2001 ha quindi permesso di dare
con tempestività le risposte alle richieste provenienti dalle
famiglie che non solo avevano perso la loro abitazione, ma che
anche non potevano più ricostruirla nello stesso luogo. Si è
trattato quindi di una forma efficace di delocalizzazione, di uno
strumento valido per dare le risposte in quel contesto...
(interruzione del Consigliere Tibaldi, fuori
microfono)
... mi sembrava di averlo detto, perché sono il Comune di Donnas
per 1 edificio, Pollein per 1 edificio, Fénis per 1 edificio, Nus
per 6 edifici e Gressoney-Saint-Jean per 2 edifici. Naturalmente
per "edifici" si intende per famiglia.
Presidente - La parola al Consigliere Tibaldi.
Tibaldi (CdL) - Di questa risposta abbiamo una soddisfazione
maggiore, per il semplice fatto che, forse perché è una legge di
urgenza, la n. 10/2001 ha esplicato in parte i suoi effetti.
La rilocalizzazione purtroppo concerne solo gli edifici ad uso
abitativo; evidentemente un'analoga attenzione non è stata rivolta
ai fabbricati ad uso imprenditoriale, distrutti dagli eventi
alluvionali dell'ottobre 2002.
Noi ci dichiariamo moderatamente soddisfatti della risposta che
ci ha fornito. Naturalmente questa legge, essendo propedeutica alla
legge n. 11/2002 - che lei ha anche ricordato in questa occasione
-, non ci dà analoga soddisfazione, perché la delocalizzazione in
quel caso è stata assolutamente inesistente e - come abbiamo detto
prima - su quel punto di vista è stato un esempio lampante di
inerzia amministrativa. Per quanto riguarda questa risposta,
invece, siamo moderatamente soddisfatti.
