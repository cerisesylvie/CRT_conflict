Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2724 del 7 novembre 1991 - Resoconto
OGGETTO N. 2724/IX Approvazione del bilancio di previsione
del Consiglio regionale per l'anno 1992.
Presidente
Do lettura della proposta di deliberazione
iscritta al punto 27 dell'ordine del giorno:
Deliberazione Il Consiglio- su proposta dell'Ufficio di
Presidenza;
- visto il parere della II Commissione consiliare
permanente;
delibera
di approvare il bilancio di previsione del Consiglio regionale
della Valle d'Aosta per l'anno finanziario 1992 risultante dal
riepilogo allegato, contenente gli stati di previsione dell'Entrata
e della Spesa.
Riepilogo stati di previsione dell'entrata e della spesa
(...omissis...)
Dolchi (Presidente)
Colleghi Consiglieri, sulla
proposta testé letta la Commissione competente si è espressa
favorevolmente all'unanimità.
Non aggiungo molto alla relazione che l'accompagna, che è molto
completa e facilmente comprensibile anche per i numerosi allegati
che riguardano il bilancio vero e proprio, l'analisi delle
previsioni di spesa ed il raffronto tra le previsioni del 1992 e
quelle del 1991. La colonna a cui è opportuno prestare maggiore
attenzione è quella delle cifre assestate nel corso del 1991, da
cui si può dedurre che l'incremento del bilancio è del 6,4 percento
rispetto alla colonna delle cifre assestate del 1991, che
riguardano le effettive previsioni e valutazioni del 1991.
Il Consiglio è chiamato ad adottare il bilancio di previsione
del Consiglio con votazione palese. Dichiaro aperta la discussione.
Qualcuno chiede la parola?
Se nessuno chiede la parola, pongo in votazione la proposta
della quale abbiamo già dato lettura.
Esito della votazione.
Presenti, votanti e favorevoli: 30
Il Consiglio approva all'unanimità.
