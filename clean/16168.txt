Classificazione
DEMANIO E PATRIMONIO REGIONALE


Resoconto integrale del dibattito dell'aula
Oggetto del Consiglio n. 2518 del 16 aprile 1997 - Resoconto
SEDUTA ANTIMERIDIANA DEL 16 APRILE 1997
OGGETTO N. 2518/X Approvazione della vendita di un terreno di
proprietà regionale sito in Comune di Roisan, distinto al N.C.T. al
F. 15 con il n. 375, al signor Meloni Teodoro. Introito di somma.
Delega alla Giunta.
Delierazione Il Consiglio
Vista l'istanza presentata in data 17 maggio 1993 con cui il
Signor Teodoro Meloni ha richiesto di acquistare il reliquato
stradale della strada regionale n. 17 di Roisan, in Comune di
Roisan, al Km. 5+900, confinante con la sua proprietà;
Preso atto
- che l'Assessorato dei Lavori Pubblici con nota in data 28
giugno 1994, prot. n. 4803/5 LL.PP. ha espresso parere favorevole
all'alienazione del reliquato dichiarandone l'inservibilità ai fini
pubblici;
- che il Servizio Demanio e Patrimonio dell'Assessorato del
Bilancio e delle Finanze, con relazione di stima in data 11 giugno
1993 aveva espresso parere favorevole alla cessione dell'immobile
al Signor Meloni Teodoro, determinando il valore in Lire 30.000= al
mq.;
- che con successiva relazione di stima in data 15 novembre 1994
il Servizio Demanio e Patrimonio sopramenzionato ha rideterminato
il valore dell'immobile in Lire 32.000= al mq.;
- che tra le condizioni per la cessione del terreno di cui
trattasi è stata inclusa la preventiva autorizzazione da richiedere
all'Ufficio Concessioni Stradali dell'Assessorato dei Lavori
Pubblici per eventuali opere da costruirsi sul reliquato, secondo
le vigenti norme in materia di sicurezza stradale;
Visto il tipo di frazionamento prot. n. 3398 approvato
dall'U.T.E. di Aosta in data 12 dicembre 1994, relativo all'area
richiesta;
Atteso che il Signor Meloni si è dichiarato disposto ad
acquistare l'immobile in argomento alle condizioni sopracitate;
Visto il decreto del Presidente della Giunta regionale n. 510 in
data 9 agosto 1996 con il quale il fondo sito in Comune di Roisan,
distinto al Catasto Terreni dello stesso Comune al Foglio 15 con la
particella n. 375 di mq. 16 è dichiarato inservibile ai fini
pubblici, è sdemanializzato e trasferito dal demanio al patrimonio
regionale;
Preso atto che l'Assessore al Bilancio e alle Finanze, Massimo
Lévêque, ai sensi dell'articolo 22, comma 5, della legge regionale
19 gennaio 1996, n. 1 ha espresso il proprio assenso con nota in
data 22 gennaio 1997, prot. n. 1311/5 FIN.;
Richiamate le deliberazioni della Giunta regionale n. 6162 in
data 30 dicembre 1996 e n. 317 in data 3 febbraio 1997 concernenti
il bilancio di gestione della Regione per l'anno 1997 e per il
triennio 1997/1999, nonché la circolare applicativa n. 7 del 6
febbraio 1997 (prot. n. 320/SGT);
Considerato che la presente deliberazione attiene all'obiettivo
n. 802 ("Gestione delle procedure per l'acquisizione e la
dismissione di beni immobili...") attribuito al Servizio Affari
Generali e Legali della Presidenza della Giunta;
Visto il parere favorevole di legittimità rilasciato dal
Dirigente del Servizio Affari Generali e Legali della Presidenza
della Giunta regionale, ai sensi dell'articolo 72 della legge
regionale n. 3/1956 e successive modificazioni, e del combinato
disposto degli articoli 13 - comma 1 lett. e) e 59 - comma 2 -
della legge regionale n. 45/1995, sulla presente deliberazione;
Delibera
1) di approvare la vendita a favore del Signor Meloni Teodoro,
nato a San Marino il 9 giugno 1954, residente in Aosta, Via
Edelweiss n. 14, codice fiscale MLN TDR 54H09 Z130U, di un
reliquato stradale consistente in un terreno sito in Comune di
Roisan, distinto al Catasto Terreni al F. 15 con il n. 375 di mq.
16, per il prezzo di Lire 32.000= (trentaduemila) al metro
quadrato;
2) di introitare la somma complessiva di Lire 512.000=
(cinquecentododicimila) al capitolo 10200 della parte entrata del
bilancio di previsione della Regione per l'anno 1997 ("Provento
vendita di beni immobili");
3) di onerare la parte acquirente di tutte le spese di
stipulazione, registrazione e trascrizione dell'atto conseguente al
presente provvedimento e di ogni altra spesa accessoria;
4) di delegare alla Giunta l'adozione di ogni provvedimento di
esecuzione per addivenire alla stipulazione dell'atto notarile in
argomento, per gli eventuali accertamenti circa la consistenza,
l?intestazione catastale e l'esatta superficie degli immobili in
oggetto;
5) di conferire al Presidente della Giunta od, eventualmente, in
caso di delega, all'Assessore regionale che interverrà alla
stipulazione dell'atto di cui trattasi, la facoltà di autorizzare
l'inserzione nello stesso delle precisazioni, rettifiche ed
aggiunte che il Notaio riterrà necessarie per il perfezionamento
del rogito;
6) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 8, lettera d), del decreto legislativo 22
aprile 1994, n. 320.
Presidente È aperta la discussione generale. Qualcuno chiede la
parola? Se nessuno chiede la parola, pongo in votazione il punto
19c:
Presenti, votanti e favorevoli: 29
Il Consiglio approva all'unanimità
Presidente Con quest'atto terminano i lavori della seduta
mattutina, il Consiglio è aggiornato alle ore 16,00.
La seduta è tolta.
