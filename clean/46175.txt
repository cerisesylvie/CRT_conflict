Classificazione
EDILIZIA
ENERGIA



Oggetto del Consiglio n. 2641 del 13 luglio 2023 - Resoconto
OGGETTO N. 2641/XVI - Interrogazione: "Ruolo delle Comunità
Energetiche Rinnovabili nell'ambito del Piano Energetico Ambientale
Regionale della Valle d'Aosta al 2030".
Marguerettaz (Presidente) -
Punto n. 33 all'ordine del
giorno. La parola all'assessore Bertschy per la risposta.
Bertschy (AV-VdA Unie) -
Per quanto riguarda la risposta
al primo quesito, l'analisi cartografica è stata svolta dall'Energy
Center del Politecnico di Torino nell'ambito dell'incarico affidato
dal COA (Centro Osservazione e Attività) energia di Finaosta per il
supporto nella redazione del piano energetico ambientale
regionale.
Per quanto riguarda il secondo quesito, la stima del potenziale
tecnico di fotovoltaico su tetti e coperture in Valle d'Aosta si è
basata su tecniche di analisi cartografica che hanno usato gli
input
cartografici forniti dalle competenti strutture
regionali, e in particolare: la carta tecnica regionale, il livello
dei fabbricati, il modello digitale del terreno, granularità 2
metri per 2 metri, modello digitale superfici, strato poligonale
dell'edificato derivato da ortofoto 2018.
Su tale base è stato sviluppato uno specifico algoritmo di
analisi dei livelli RAS di cui sopra che ha identificato le
superfici e i tetti e coperture potenzialmente utilizzabili per
l'installazione dei pannelli fotovoltaici utilizzando i seguenti
criteri: inclusione delle sole porzioni di superficie con
orientamento al punto cardinale est al punto cardinale ovest,
ovverosia in un intorno di 180 gradi dalla direzione sud;
inclusione delle sole superfici con inclinazione fino a 60 gradi;
eliminazione delle superfici inferiori ai 14,5 metri quadri in
quanto non idonee ad ospitare almeno 3 kW di potenza di
fotovoltaico.
Le superfici sono state divise e differenziate per classi di
orientamento e inclinazione associando quindi ad ogni superficie un
valore rappresentativo di orientamento e inclinazione.
Per il calcolo della potenza di fotovoltaico installabile su
ogni superficie si è ipotizzato di utilizzare pannelli da 330 watt
e per ogni superficie è stato identificato un numero di pannelli da
utilizzare approssimando sempre per difetto la potenza
installabile.
Per ogni superficie è stata stimata, attraverso il portale
IVG1S4 la producibilità annuale assumendo l'utilizzo di un pannello
generico, cristallino 5, con il 14% di perdite di sistema.
Tale stima di producibilità tiene conto della presenza degli
ostacoli orografici, mentre non è in grado di considerare gli
ostacoli costituiti da altri edifici o alberi.
Infine, le superfici e i relativi ipotetici impianti
fotovoltaici sono stati suddivisi per comune e per tipologia di
fabbricato: il fabbricato di tipo civile, il fabbricato di tipo
industriale, le tettoie, le coperture e i capannoni agricoli.
Da questo primo livello di analisi sono stati poi esclusi gli
edifici sottoposti ad una serie di vincoli.
Per quanto riguarda il punto 3, l'analisi come meglio descritta
in precedenza aveva la finalità di supportare la realizzazione
della bozza del PEAR (Piano Energetico Ambientale Regionale) VdA
2030 con un livello di approssimazione volto a caratterizzare
l'ordine di grandezza del potenziale tecnico del territorio
regionale.
Le analisi sono state pertanto svolte su base cartografica, non
hanno necessitato in questa prima fase del coinvolgimento dei
Comuni, ma lo si farà nella fase successiva e soprattutto ora che
parte una valutazione più approfondita sugli studi delle comunità
energetiche.
Per quanto riguarda il punto 4, nel PEAR VdA 2030 le CER
(Comunità Energetiche Rinnovabili) vengono individuate come un
potenziale strumento per lo sviluppo delle fonti rinnovabili
elettriche e adesso viene dedicata una scheda specifica nell'ambito
dell'asse 4 persone.
Tuttavia la reale diffusione e la reale agibilità sul territorio
delle CER è ancora caratterizzata da un livello di incertezza
determinato dalla mancanza dei decreti attuativi e una
quantificazione più precisa potrà essere effettuata solo a quadro
normativo maggiormente delineato.
Il ruolo che le CER potranno avere sul territorio non dipende
infatti esclusivamente dall'analisi di tipo tecnico, bensì dalla
risoluzione dei principali quesiti ancora aperti nel confronto tra
l'Unione europea, lo Stato e le Regioni, tra i quali si cita, a
titolo esemplificativo, la cumulabilità degli incentivi, il valore
della tariffa incentivante che sarà riconosciuta dal GSE (Gestore
Servizi Energetici) e il tema degli aiuti di Stato.
Come lei ben sa, anche con il Consigliere Ganis abbiamo fatto la
terza riunione del gruppo di lavoro con i Sindaci, tutte queste
analisi sono state oggetto di tre interessanti riunioni, nel gruppo
il lavoro che è stato costituito su vostra proposta, direi che sta
procedendo in maniera molto proficua e il coinvolgimento degli Enti
locali in questa fase è stato più che opportuno perché ci
permetterà da un lato di avanzare, sotto il profilo della
conoscenza dei dati e sotto il profilo tecnico, e dall'altro di
continuare in quell'opera di collaborazione, sensibilizzazione,
promozione e comunicazione rispetto alla comunità di questa
importante possibile strategia per migliorare il nostro sistema
energetico, per ridurre i consumi e per creare quella cultura della
quale abbiamo parlato anche nell'incontro di ieri rispetto ai
consumi dell'energia e rispetto all'importanza che ogni cittadino
assume in questa fase così importante di transizione
energetica.
Presidente -
Per la replica, la parola alla collega
Minelli.
Minelli (PCP) -
Noi avevamo visto nella relazione tecnica
illustrativa del PEAR a pagina 211 dei dati piuttosto dettagliati
che denotano un lavoro di indagine significativo, ed è per questo
che avevamo fatto la prima domanda. Lei ci ha detto che c'è stato
il coinvolgimento di Energy Center, cosa che avevamo in qualche
modo immaginato.
Voglio sottolineare che si tratta di un lavoro prezioso e credo
che sia opportuno continuare a coinvolgere chi ha elaborato i dati
in un progetto che si sta mettendo a punto per realizzare lo studio
di fattibilità sullo sviluppo delle CER in Valle d'Aosta.
La stima di una potenzialità indicata nel PEAR di 400 MW di
potenza installabile, sia pure comprensiva di quello che è già
stato installato nel 2019, di cui un 15% soltanto nel Comune di
Aosta, è un dato rilevante. In effetti, poi, nel PEAR il
fotovoltaico e le pompe di calore sono i due sistemi su cui si
punta maggiormente per incrementare la produzione da fonti
energetiche rinnovabili.
Per quanto riguarda la questione del coinvolgimento dei Comuni:
lei ha spiegato che al momento le indagini che sono state fatte
sono su base cartografica e che poi in una fase successiva ci sarà
questo coinvolgimento che, peraltro, è già partito nel gruppo di
lavoro CELVA (Consorzio degli Enti Locali della Valle d'Aosta) e
Regione.
Vorrei sottolineare che nello sviluppo del fotovoltaico avranno
un ruolo rilevante anche i privati: infatti poi saranno coinvolti
la Chambre, imprese e poi anche cittadini. Però
-
lo abbiamo
detto tante volte ma è confermato da quello che sta emergendo in
questo tavolo
-
che un ruolo trainante per la diffusione del
fotovoltaico dovrà essere svolto dai Comuni, sia utilizzando tutte
le coperture degli edifici pubblici, sia promuovendo le CER.
Quindi l'obiettivo che ci dobbiamo dare è quello di CER a traino
comunale.
Per quanto riguarda poi invece l'ultima domanda
-
giustamente lo ha detto anche lei
-
io ho presente i
ragionamenti che si stanno facendo in questo tavolo Regione e
Comuni, di cui avevamo sollecitato la costituzione con la mozione
che è stata per fortuna accolta e devo dire che questo gruppo di
lavoro sta lavorando positivamente.
Noi siamo contente che ci siano stati dei passi avanti e che ci
sia stata anche la disponibilità sia di CVA (Compagnia Valdostana
delle Acque) che dei Politecnici di Milano e Torino per collaborare
al progetto; ed era quello che noi avevamo auspicato fin
dall'inizio e che avevamo anche suggerito in legge. Quello che
vorremmo però che fosse chiaro è che il progetto delle CER in Valle
d'Aosta non è un progetto del gruppo CVA, è un progetto che vede
coinvolti vari soggetti, anzitutto la Regione, il COA (Centro
Osservazione e Attività), il CELVA, oltre a questo gruppo di
lavoro, è la motivazione per cui abbiamo trovato inesatta e anche
in parte inopportuna la comunicazione che c'è stata di CVA riguardo
appunto al progetto che è in itinere, l'abbiamo detta anche con un
comunicato stampa.
Riteniamo che sia opportuno poi nel PEAR dire qualche cosa di
più sulle CER, proprio per raggiungere gli obiettivi di crescita
del fotovoltaico: ad esempio sarebbe utile, secondo noi, indicare
nel piano la potenza che si intende installare nei prossimi tre
anni, cioè darsi delle scadenze temporali un po' più precise.
Abbiamo depositato delle formali osservazioni al PEAR, che è
adesso in VAS (Valutazione Ambientale Strategica), proprio per
sottolineare questo aspetto, che speriamo venga preso in
considerazione.
La questione della tempistica e anche del porsi degli obiettivi
a medio termine ma precisi, secondo noi è una cosa che aiuta: lo
avevamo già detto anche per quanto riguardava il piano rifiuti,
perché è una modalità di lavoro che va in qualche modo
interiorizzata.
In conclusione, noi crediamo che il fotovoltaico e le CER siano
una grande opportunità per accelerare la transizione energetica e
per coinvolgere e far partecipare nel nostro Paese migliaia di
cittadini alla rivoluzione dei sistemi energetici, che è necessaria
e che va fatta in tempi brevi. Non mancano le opportunità, ma vanno
sfruttate.
