Classificazione
ATTIVITÀ CULTURALI



Oggetto del Consiglio n. 2487 del 21 giugno 2012 - Resoconto
OGGETTO N. 2487/XIII - Interpellanza: "Istituzione del Premio
biennale di arte europea".
Interpellanza
Visto il Disegno di legge n. 191 "Assestamento del bilancio
di previsione per l'anno finanziario 2012, modifiche a disposizioni
legislative e variazioni al bilancio di previsione per il triennio
2012/2014" che all'articolo 9 istituisce un nuovo Premio biennale
di arte europea;
Sottolineato che per il sopracitato premio biennale si
impegnano 300.000 euro da parte della sola Amministrazione
regionale;
Ricordato che la valutazione degli impatti e del ruolo
economico e sociale degli eventi rappresenta uno strumento
indispensabile per supportare la programmazione delle
amministrazioni nel settore degli eventi culturali;
i sottoscritti Consiglieri regionali
Interpellano
l'Assessore regionale competente per sapere:
1) se e attraverso quali valutazioni e criteri è stata
definita tale scelta;
2) se per le suddette valutazioni ci si è dotati di uno
studio sugli impatti e sulle ricadute economico/sociali del premio
in questione e in caso affermativo quali sono stati i risultati di
tale studio;
3) a quanto ammonterà il costo complessivo della nuova
iniziativa culturale per il 2012 e per gli anni a venire;
4) quali obiettivi si intendono raggiungere con tale Premio
biennale.
F.to: Bertin - Patrizia Morelli
Presidente
- La parola al Consigliere Bertin.
Bertin (ALPE)
- Grazie Presidente.
Nell'autunno 2012 dovrebbe svolgersi a Saint-Vincent il primo
Premio biennale di arte europea. L'annuncio non ci è stato dato
dall'Assessore alla cultura, che di solito è molto attivo da questo
punto di vista, ma lo abbiamo trovato contenuto in un articolo del
disegno di legge per l'assestamento di bilancio dell'anno
finanziario in corso. Da quanto ho capito, questo premio nasce
dall'iniziativa dell'Amministrazione regionale e dal Casino de la
Vallée. Per questo primo premio biennale sono stati impegnati ben
300.000 euro da parte della Regione e immagino l'equivalente o
quasi per quanto riguarda il Casino, una cifra notevole in termini
assoluti, soprattutto in questo periodo di grave crisi economica e
di tagli che riguardano sia gli enti pubblici che i cittadini.
Pertanto ci chiedevamo attraverso quali valutazioni e criteri
era stata definita questa scelta, se per queste valutazioni ci si
era dotati di uno studio sugli impatti e sulle ricadute - anche
economiche e sociali - del premio sul territorio; in caso vi fosse
stato questo studio, quali sono stati i risultati. Poi volevamo
sapere qual era il costo e quali sono gli obiettivi di questa
iniziativa, piuttosto sorprendente visto il periodo. Grazie.
Presidente
- La parola al Presidente della Regione,
Rollandin.
Rollandin (UV)
- Merci M. le Président. Je remercie le
collègue pour avoir soulevé le problème et d'avoir demandé des
éclaircissements sur le prix qui fait l'objet de son
interpellation.
Sur le premier point, il faut préciser que l'article 9 du projet
de loi de rajustement du budget n'institue pas le Prix biennal
d'art européen de Saint-Vincent, mais prévoit l'autorisation
d'octroyer à l'association une aide pour l'organisation du
prix.
La proposition d'instituer la biennale d'art européenne de
Saint-Vincent a été présentée à l'Administration régionale par le
critique d'art, journaliste et essayiste Paolo Levi, en 2009. Pour
vérifier la faisabilité, l'intérêt et les retombées de ce projet
sur le territoire, nous avons interpellé l'association
InSaintVincent
, qui a évalué de façon positive les aspects
organisationnels, ainsi que les retombées potentielles dudit
projet, et a examiné tout particulièrement la continuité et le
marge de croissance de celle-ci dans les années qui viennent. La
première édition du Prix biennal d'art européen de Saint-Vincent
aura lieu à l'automne prochain et 54 jeunes artistes originaires de
toute l'Europe et sélectionnés par les plus importants directeurs
des académies de beaux-arts du continent y participeront.
Pour ce qui est de la troisième question, le coût global de
l'organisation de la biennale pour 2012 s'élève à 500.000 euros,
taxes comprises. Il est probable que le coût de l'édition suivante
sera proche de cet ordre de grandeur; donc il y a eu quelques
malentendus sur le montant.
Sur le dernier point, en harmonie avec les autres initiatives et
les autres investissements en cours par le Casino, l'objectif que
nous entendons attendre est celui de renouveler le prestige et
replacer Saint-Vincent au centre de l'attention internationale,
comme cela l'était entre les années 1950 et 1970 avec le Prix
national d'art de Saint-Vincent, œuvrant dans un
contexte - celui de la culture et de l'art - qui peut représenter
un atout de développement touristique. Merci.
Presidente
- La parola al Consigliere Bertin.
Bertin (ALPE)
- Grazie Presidente.
Da quanto ho capito i criteri per la scelta di questo premio
sono stati che un promotore è venuto, ha presentato un progetto e,
come spesso succede, si è deciso di aderirvi. È un modo un po' di
improvvisare...se si va avanti così, uno arriva e propone, un altro
accetta e poi non si fanno valutazioni né a priori sugli obiettivi,
né a posteriori sui risultati, perché da quanto ho capito in realtà
non avete prodotto nessuno studio relativo a quale sarà l'impatto
di questo nuovo premio biennale che costerà ben 500.000 euro sul
territorio di Saint-Vincent, 300.000 della Regione e 200.000 del
Casino de la Vallée.
Il fatto che non ci si doti di strumenti per capire
preventivamente quali sono gli effetti di quello che si fa,
soprattutto quando si spendono cifre di questa portata, francamente
è sconcertante! Si va avanti per tentativi, con scelte casuali,
qualche volta può andare bene qualche altra può andare male,
tant pis
! Però qui si parla di somme notevoli, soprattutto
in un periodo nel quale gli aspetti finanziari sono sempre più
delicati per gli enti pubblici. Non esiste una programmazione da
questo punto di vista, e all'improvviso si fanno delle scelte. Non
parliamo poi di turismo culturale, perché proprio non ci siamo; se
non c'è una programmazione non si può parlare di turismo
culturale!
Mi sono fatto dare il progetto di questo Premio biennale di arte
europea, ci sono 54 artisti europei, chi vincerà prenderà 3.000
euro, eccetera, ma da questo progettino che è stato presentato,
francamente valutare quale sarà l'effetto è impossibile.
Ribadisco che mi pare che si facciano le cose un po' così, che
si improvvisino, nonostante ci si trovi in una situazione
finanziaria che non ci dovrebbe permettere certe improvvisazioni. E
in ogni caso non si hanno degli obiettivi, dei risultati da
raggiungere; pertanto, comunque vada, come si dice, sarà un
successo. Se è stata un successo la gestione dei forestali,
figuriamoci se non sarà un successo questo qua! Possiamo già
complimentarci in anticipo, tanto ce la si canta, ce la si suona,
per cui alla fine comunque sarà un successo. Resta il fatto che
quando si spendono cifre di questa portata bisognerebbe
approfondire prima, in modo più serio, quali saranno gli effetti
reali, e non sperare nello "stellone" sui risultati di queste cose.
Grazie.
