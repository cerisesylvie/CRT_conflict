Classificazione
ASSISTENZA SOCIALE
Assistenza socio-sanitaria
Famiglia, tutela dell'infanzia


Resoconto integrale del dibattito dell'aula
Oggetto del Consiglio n. 2122 del 12 luglio 2001 - Resoconto
OGGETTO N. 2122/XI Ritiro di mozione: "Impegno a modificare i
criteri di erogazione dell’assegno post-natale per
l’anno 2001".
Mozione Considerato che la legge regionale n. 44 del 1998
prevedeva, all’articolo 13
l’erogazione dell’assegno
post-natale;
Preso atto che tale iniziativa legislativa è stata regolamentata
dalla Giunta regionale con provvedimento n. 4647 in data 14/12/1998
al punto 4 definendo criteri e tempi, e che in data 12/2/2001 la
Giunta ha modificato con provvedimento n. 325 i criteri per
l’applicazione dell’articolo 13;
Riammettendo, per il 2001, le famiglie che avevano presentato in
ritardo nel ?99 e nel 2000 la domanda del contributo;
Il Consiglio regionale
Impegna
l’Assessore competente a modificare tali criteri
anche per quelle famiglie che hanno presentato oltre i 60 giorni
previsti nel 2001 la domanda di assegno
post–natale.
F.to: Lattanzi - Tibaldi - Frassy
Si dà atto che dalle ore 12,15 riassume la presidenza il
Presidente Louvin.
Président
La parole au Vice-président Lattanzi.
Lattanzi (FI)
Rimaniamo sulla sanità, sul sociale in
questo caso, anzi rimaniamo sull’Assessore più che
altro, visto che a lui chiediamo di accogliere una mozione che
presentiamo a questo Consiglio, che è stata successiva ad una
valutazione rispetto a un provvedimento che questa Giunta ha
attuato pochi mesi fa per quanto riguarda
l’applicazione della legge n. 44/98, che
all’articolo 13 prevedeva
l’erogazione assegno post-natale.
Per quanto riguarda il 2001 con un provvedimento di febbraio
2001 la Giunta modificava questo provvedimento e con il n. 325
chiedeva l’applicazione in maniera diversa
accettando di fatto - lo riassumo - la possibilità per chi aveva
presentato domanda nel 1999 in ritardo e nel 2000 in ritardo di
poter accedere agli assegni post-natali nel 2001 e quindi poter
beneficiare per il 2001, naturalmente se la famiglia aveva ancora i
requisiti.
Riteniamo che ci sia una piccola distonia rispetto a chi, nel
2001, ha presentato magari con tre o cinque giorni di ritardo, e
sono pochissimi in questo caso, la domanda per il 2001, quindi ci
sembrava incoerente una sanatoria per il 1999-2000 rispetto al
2001, e non una sanatoria per quei pochi giorni di ritardo di chi
aveva presentato la richiesta dell’assegno
post-natale per il 2001.
Quindi chiediamo, visto che sono pochissime domande e la spesa è
veramente irrilevante, se è possibile accettare questa mozione per
verificare che l’Assessore possa controllare
l’applicazione di questa sanatoria anche per queste
poche domande per l’assegno post-natale di
competenza 2001.
Président
Il y a requête de suspension là-dessus? Cinq
minutes de suspension.
Si dà atto che la seduta è sospesa dalle ore 12,18 alle ore
12,22.
Président
La parole à l’Assesseur à la
santé, au bien-être et aux politiques sociales, Vicquéry.
Vicquéry (UV)
Avendo accertato qual è la natura della
mozione, che è limitata al 2001, cioè a far sì che
l’interpretazione al termine dei 60 giorni dalla
nascita sia un'interpretazione cosiddetta "elastica" e non rigida,
e che questo coincide con la volontà della Giunta regionale che,
modificando la delibera precedente, aveva già tolto il termine
perentorio ai 60 giorni, mi impegno a far sì che questo termine di
non perentorietà venga così interpretato dagli uffici
dell’Assessorato eventualmente per recuperare le
pratiche che per ora non sono state accolte, modificando e
allungando i termini.
È comunque necessario fissare un termine alla presentazione
delle domande perché, per correttezza amministrativa e per certezza
di spesa, questo deve avvenire.
Comunque la Giunta si impegna in questo senso, e a fronte di
questo chiedo al Consigliere Lattanzi se può ritirare la
mozione.
Président
La parole au Vice-président Lattanzi.
Lattanzi (FI)
Credo che fosse un atto dovuto sottolineare
che nel momento in cui si comprende che nel 1999 e nel 2000 le
famiglie avevano presentato in ritardo in numero anche congruo, i
termini dei 60 giorni fra chi ha un bambino, esce dalla maternità,
va a casa, apprende che c’è una legge che gli
riconosce un beneficio, i 60 giorni sono già passati dalla nascita,
quindi arriva sempre in ritardo.
Visto che si era capito questo, per il 1999 e per il 2000 era
assurdo non averlo applicato, anche se giustamente
l’Assessore aveva tolto il termine della
perentorietà, ma gli uffici senza disposizioni precise e senza un
termine preciso non si possono muovere!
Pertanto prendiamo atto dell’impegno
dell’Assessore, riteniamo che i 120-180 giorni
potrebbero essere un termine entro il quale chi ha un bambino, ha
tutto il tempo di andare a casa, sistemarsi nel cambio di vita e
acquisire anche l’informazione che
c’è circa la possibilità di ricevere questo assegno
post-natale avendone naturalmente i requisiti, riteniamo
accettabile questo impegno e ritiriamo la mozione proprio perché ci
interessa risolvere il problema e non di fare bella figura!
Président
Sur la base de cet engagement la motion est
retirée.
Le Conseil prend acte.
