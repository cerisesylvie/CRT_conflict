Classificazione
ISTRUZIONE PUBBLICA



Oggetto del Consiglio n. 505 del 26 marzo 2014 - Resoconto
OGGETTO N. 505/XIV - Interpellanza: "Iniziative per il
superamento del periodo transitorio di gestione straordinaria della
Fondazione Maria Ida Viglino per la cultura musicale".
Presidente
- Per l'illustrazione, la parola alla collega
Certan.
Certan (ALPE)
- Grazie Presidente.
In questo periodo, diciamo da agosto dello scorso anno,
comprendendo le difficoltà e le problematiche dell'Istituto
musicale pareggiato e della Scuola di formazione musicale, meglio
conosciuta come SFOM, abbiamo seguito attentamente le varie
vicissitudini, ma abbiamo cercato di non interferire proprio perché
riteniamo anche queste due scuole un importante centro culturale,
di grande interesse per tutti gli studenti e i valdostani. Abbiamo
lasciato agire in tranquillità il Commissario, ma non vorremmo che
il nostro lasciare agire in tranquillità fosse confuso con il
lasciare dormire anche il Commissario. Vi è un dato certo,
certissimo: anche l'Istituto musicale e la SFOM insieme hanno un
bilancio niente male, che in questo periodo, in questo momento a
maggior ragione deve essere monitorato, deve essere controllato,
deve essere guidato con attenzione. Ci risulta siano 6 milioni di
euro: 4 milioni l'istituto pareggiato e circa 2 milioni di bilancio
di previsione la scuola di formazione, che non sono sicuramente
delle piccole spese, quindi, proprio per questo motivo, abbiamo
aspettato per vedere, comunque, come il Commissario straordinario
avrebbe agito. Sono passati otto mesi e, viste anche le recenti
delibere della Giunta, ma anche le note uscite dalla penna del
Commissario, ci chiediamo e chiediamo a lei, Assessore, o al
Presidente, di spiegarci un po' di cose, perché ci pare che
stridano un po' con le funzioni e l'obiettivo che invece avevano
l'incarico e il ruolo del Commissario, funzioni che, direi,
avrebbero dovuto avere.
Intanto i problemi evidenziati nella delibera di agosto,
delibera di nomina del Commissario, erano di natura amministrativa,
quindi il Commissario era soprattutto per la natura amministrativa
e la gestione economica delle scuole, non didattica e questo
significa che la parte didattica e pedagogica non è commissariata e
quindi alcuni organi hanno continuato a funzionare e a lavorare e
quindi avrebbero dovuto continuare ad essere sentiti e ad essere in
qualche modo coinvolti. Considerato che nella delibera di agosto di
nomina gli obiettivi che il Commissario aveva erano chiari...nel
momento, diciamo, della nomina, erano molto chiari, vado a cercare
e li riprendo, sono: considerato che le criticità e le
problematiche...dalle situazioni pregresse...
"richiedono
un'attività di accertamento e intervento che non appare
esercitabile con la dovuta efficacia mediante la mera
ricostituzione, come da statuto, degli organi
dimissionari...
"
. Scegliete quindi di fare la nomina di
un Commissario straordinario per - in modo specifico nel deliberato
c'è scritto -
"accertare i problemi gestionali e amministrativi
dei due enti, individuare le soluzioni per ripristinare la regolare
funzionalità..."
. Ecco, questi erano in particolare gli
obiettivi che vi eravate posti, inoltre c'è anche scritto:
"...un proficuo coordinamento dell'attività dei due
enti"
.
Ora, nella proroga che avete fatto il 15 febbraio 2014 non vi è
nessuna traccia di questi obiettivi, se sono stati raggiunti, se se
ne sono posti altri, se alcuni non sono stati raggiunti e quindi,
per questa motivazione, si fa la proroga. Le motivazioni che noi
troviamo nel deliberato non sono quindi individuate nel
ripristinare la regolare funzionalità dei due enti, ma questa
delibera che avete fatto mette a posto, praticamente regola,
sistema la parte finanziaria non dell'istituto e della SFOM, ma
mette a posto, sistema e regola la parte finanziaria personale del
Commissario, ci pare. Mette a posto gli errori riguardanti le
trasferte, il conteggio delle trasferte, i trasferimenti tra le
sedi, anche se mi risulta che, non occupandosi di didattica, non
abbia avuto grandi necessità di spostamenti tra varie sedi.
Comunque, ci chiediamo se si doveva arrivare ad un'amministrazione
trasparente...ci pare invece che si sia arrivati ad un'aggiunta
confusione e ci chiediamo se questo sia stato fatto
appositamente.
Ad esempio, il sito...prendo una cosa a caso di cui mi sono
occupata in questo periodo e di cui c'è stata una mozione che tutto
il Consiglio ha approvato all'unanimità; proprio per la legge della
trasparenza, si doveva rimettere a posto il sito nella parte
amministrativa, che non è a posto, c'è la parte didattica e
pedagogica che è aggiornata, ma la parte riguardante la parte
amministrativa, gestionale ed economica non è a posto.
Dell'adempimento per il passaggio da ente privato ad ente pubblico,
che era una delle funzioni, non si sa niente. I compiti del CdA,
che è stato in qualche modo commissariato, erano improntati al
bilancio e alla gestione economica, però ci risulta che siano state
fatte anche altre azioni, che riguardano...che sono esterne a
queste due funzioni.
Sulle questioni legate alle nomine o autonomine so che se ne sta
occupando la Procura e quindi non entro in merito e non mi
interessa neppure, però ci chiediamo come si possa scrivere in
delibera...e come la Giunta possa accettare il punto 3 nella
delibera di proroga, dove praticamente viene accettato di
attribuire al Commissario
"un rimborso delle spese per ogni
trasferta alle sedi degli enti di cui al punto 1
- 170 euro
ogni trasferta -
documentate o attestate dal direttore
amministrativo..."
, quando, dai documenti che abbiamo in
possesso, attraverso documentazione 116, risulta che il direttore
amministrativo è stato sospeso, declassato, declassificato...non so
bene il termine adesso, comunque, è stato congelato a giugno 2013.
Mi chiedo quindi come si possa scrivere che queste spese devono
essere documentate o attestate dal direttore amministrativo, che
quindi in questo caso è il Commissario stesso...e che quindi si
autodocumenta le spese.
Risulta inoltre che il Commissario straordinario abbia deciso da
solo, e non nel rispetto dello statuto, di aumentare le quote di
iscrizione, senza neanche avvisare il consiglio accademico, com'è
previsto nello statuto. Per l'Istituto musicale nello statuto c'è
il consiglio accademico che deve in qualche modo stabilire, in
accordo con il direttore amministrativo, o in questo caso il
Commissario, le quote di iscrizione, mentre per la SFOM poteva
agire il Commissario stesso, quindi in una nota ad ottobre ha
aumentato dell'8 percento le quote di iscrizione, poi a gennaio del
20 percento, quindi quasi un 29 percento e poi ha rettificato con
un'altra nota al 20 percento, senza sentire nessuno. Ci chiediamo
se questo è il modo di fare chiarezza e ci chiediamo inoltre se
queste quote, che risulterebbero essere di iscrizione, aumentate
per l'anno 2014-2015, invece vadano anche già in funzione a giugno
2014, come invece risulterebbe.
Ecco, a fronte di questo, chiaramente nella nostra interpellanza
chiediamo quali siano state anche le intenzioni
dell'Amministrazione, che in effetti in delibera non mette un tempo
di proroga, il tempo di scadenza della proroga, perché è in attesa
che vengano, diciamo, rifatti tutti gli organi. La competenza per
quanto riguarda il Presidente dovrebbe essere sempre della Giunta,
ma su una terna che viene proposta dall'istituto pareggiato, dal
consiglio accademico, mentre gli altri vengono nominati in seguito;
avevate bandito anche, diciamo, la nomina, avevate fatto un bando
per avere i nomi degli altri tre componenti del consiglio di
amministrazione, che però è andato deserto. È andato deserto dopo
la nomina di proroga, quindi mi chiedo chi debba dire al consiglio
accademico o all'istituto pareggiato quando deve inviare la terna
alla Giunta, perché mi sembra che sia un po' un serpente che si
morde la coda: uno non invia la terna e la Giunta quindi non nomina
il Presidente. Ecco, ci chiediamo quali siano proprio le intenzioni
dell'Amministrazione riguardo a questo e vorremmo anche capire
quali sono stati i risultati e quali si prevedono per il futuro.
Grazie.
Presidente
- La parola all'Assessore Farcoz.
Farcoz (UV) -
Merci Madame le Président.
Oui, je commencerais en partageant ce que vous avez dit, il est
évident qu'on doit faire de la clarté, mais si nous sommes arrivés
à avoir un Commissaire dans ces deux institutions, évidemment c'est
parce qu'on avait des problèmes. Je crois donc que la priorité doit
être donnée aux problèmes, sur la clarté on fera tout le possible
parce que je crois que c'est absolument nécessaire.
Une autre "précisation" par rapport à ce que c'est le bilan.
Évidemment le Commissaire a dû faire des choix en gérant le bilan,
on entre aussi dans le mérite de la didactique, donc on doit quand
même...il a cherché une collaboration entre les deux figures. De
l'autre côté, pour ce qui est la réponse, je mélangerai un petit
peu une considération de l'Assessorat et, de l'autre côté, ce que
le Commissaire m'a donné en tant que relation. Pour ce qui est donc
du premier point sur la
prorogatio
, il est évident que
jusqu'à quand seront nommées les deux institutions, c'est-à-dire
les deux...évidemment on a un petit...ce que c'est...les délais des
temps... Je rappelle que, évidemment, nous sommes en train de faire
tout le possible pour procéder à l'évaluation de toutes les
requêtes.
Per quanto è del punto 2, la questione quindi di quello che ha
fatto, farò un elenco di quello che in questo periodo, in questi
sei mesi è stato fatto: operazioni relative al trasferimento della
sede dell'IMP presso La Torre dei Balivi e si è proceduto a
pubblicare in data 13 marzo il bando riguardante la fornitura degli
arredi standard e dall'altra parte quello sugli arredi su misura è
in fase di elaborazione. "Specificatamente per la fondazione il
sottoscritto - quindi sempre il Commissario - si è attivato per
addivenire alla stipulazione di un contratto unico per le nuove
assunzioni sia con riferimento al personale non docente, sia al
personale docente in sostituzione dei quattro contratti attualmente
in essere. La riconfigurazione inoltre dei contributi versati
all'INPS (gestione ex INPDAP), sia per il personale docente che
non, a seguito della trasformazione dell'ente da privato a
pubblico...un regolamento di amministrazione finanza e contabilità,
un regolamento conferimento incarichi, un regolamento disciplinare
per il personale docente, un regolamento per gli uffici e servizi.
È in corso anche la definizione del regolamento per i flussi
documentali per il quale è già stata predisposta una bozza; poi un
nuovo contratto di affitto relativo alla sede distaccata di Quart
della fondazione, che comporta l'utilizzo di circa la metà della
superficie iniziale, pur sempre sufficiente per le finalità
dell'ente, con conseguente dimezzamento del costo
dell'affitto".
Ha poi proposto la modifica degli statuti sociali dei due enti e
da una parte gli statuti della SFOM dovranno essere visti dalla
Giunta, dall'altra prima dovranno passare a quello che è il corpo
docente del
Conservatoire
. Infine, il fatto che non esisteva
un regolamento che tutelasse gli istituti per quanto concerne la
sorveglianza dei minori...ed è stata fatta la documentazione
necessaria per cercare di sgravare appunto quelle che sono le
responsabilità dei docenti. Inoltre ha predisposto un organigramma
con l'individuazione dei carichi di lavoro da assegnare ai diversi
addetti di segreteria, un altro grosso problema era appunto quello
che era un mansionario chiaro di tutti quelli che erano gli
addetti, quindi nel dettaglio un chiaro affidamento di ogni risorsa
da un ente all'altro, una ridistribuzione logistica che tenga conto
anche di un più efficiente utilizzo degli spazi, un'individuazione
e assegnazione di un mansionario preciso e puntuale per ogni
addetto, come detto, e la ridefinizione di modalità e regole nel
rapporto con i docenti e con gli utenti esterni. Infine le
convenzioni, ovvero la suddivisione degli strumenti musicali e del
materiale di biblioteca dei due enti, quindi credo che presto potrò
farle avere la relazione più dettagliata, in modo tale che può
prenderne tranquillamente visione.
Per quanto riguarda il punto 3: "quali sono i ruoli e le
collaborazioni durante il periodo", questa è una fonte del
Commissario...di commissariamento...riferisce che la Direttrice del
Conservatoire
ha svolto attività didattica nell'ambito delle
funzioni e dei compiti attribuiti dallo statuto sociale. La
Direttrice amministrativa ha svolto durante il periodo di
commissariamento normale attività rientrante nelle proprie
mansioni. Non entro nella questione Direttrice amministrativa in
quanto sappiamo che era stata declassata dal vecchio CdA comunque
questo sarà oggetto di altri approfondimenti, perché non mi sembra
questa la sede opportuna.
Infine:
"quali sono le intenzioni dell'Amministrazione
regionale..."
, ecco, credo che abbiamo due priorità, ovviamente
quella di ripristinare il prima possibile gli organi in modo tale
che siano messi nella condizione di poter lavorare e prendere in
mano l'eredità sicuramente positiva del Commissario e
successivamente un'altra priorità fondamentale che sgraverà
sicuramente di tutti i problemi che sono sorti in questi anni è
quella del trasferimento e della divisione anche fisica delle due
scuole, ovvero trasferendo il Conservatorio alla Torre dei
Balivi.
Président -
Pour la réplique, la parole à la collègue
Certan.
Certan (ALPE) -
Sì, grazie Assessore.
Sono sempre più convinta che probabilmente molti di questi ruoli
che il Commissario ha svolto non siano proprio nelle sue competenze
di Commissario, comunque lo valuterete. Io le avevo fatto anche
un'altra domanda che, è vero, nel punto 1 era un po' sottinteso,
perché chiedevo come mai c'era stata una delibera per mettere a
posto praticamente una questione finanziaria delle piccole...
on
dit: les petites misères...
proprio da un punto di vista
economico, se c'era veramente la necessità di fare una delibera,
quando in questa delibera non si parla assolutamente né di
obiettivi, né di lavoro, comunque, diciamo, dei risultati da
attendere nel breve periodo.
Riprendendo le due priorità che lei ha sottolineato: la prima,
ripristinare gli organi...beh,...avete bandito le nomine per avere
i tre nomi del CdA e non avete però provveduto a richiedere la
terna al consiglio accademico; quindi, mi chiedo se non sia stato
fatto quasi appositamente un errore o comunque quale sia la
motivazione per la quale questo non è stato fatto, perché, fin
quando il consiglio accademico non vi invierà la terna, voi non
potrete decidere il Presidente; ma se voi non la richiedete, non
verrà mai inviata e quindi è un po' dire: "le nomine sono andate
deserte", mi sembra un po' una giustificazione banale.
L'altra cosa: il trasferimento e la divisione; benissimo, mi
piacerebbe sapere e quindi magari chiederò anche alla commissione
competente se sarà possibile avere in audizione il Commissario, lei
mi ha detto che mi fornirà quello che lui ha scritto, quindi
sicuramente da lì avrò già delle delucidazioni maggiori, ma di
certo, mi interesserebbe sapere di che tipo sono le modifiche degli
statuti quando lo statuto mi risulta essere appena stato
sistemato...gli statuti erano appena stati fatti a dicembre del
2012 e quindi mi chiedo quali siano queste modifiche sostanziali
sul bilancio, quindi sarebbe interessante anche avere in audizione
il Commissario, grazie.
Presidente -
Colleghi, possiamo tornare al punto 2
all'ordine del giorno.
