Classificazione
ORDINE PUBBLICO - FORZE ARMATE
Pubblica sicurezza



Oggetto del Consiglio n. 2621 del 3 ottobre 2012 - Resoconto
OGGETTO N. 2621/XIII - Interpellanza: "Monitoraggio
dell'attività dei negozi "compro oro" per contrastare eventuali
infiltrazioni di organizzazioni criminali".
Interpellanza
Premesso che secondo il Rapporto Italia 2011 dell'Eurispes
negli ultimi due anni i cosiddetti negozi "compro oro", ossia i
negozi che acquistano e vendono oro e altri preziosi usati, in
Italia sono quadruplicati;
Evidenziato che ad aprile 2011 il giro d'affari in Italia era
stimato in circa 7 miliardi di euro e a giugno 2012 superava i 14
miliardi di euro;
Constatato che non di rado le attività degli esercizi "compro
oro" sono soggette a infiltrazioni da parte delle associazioni
mafiose ed utilizzati come copertura per riciclare proventi
illeciti;
i sottoscritti Consiglieri regionali
Interpellano
il Governo regionale per sapere:
1) qual è il numero di esercizi "compro oro" attualmente in
attività e quanti di questi sono stati aperti negli ultimi due anni
in Valle d'Aosta;
2) se è sua intenzione mettere in atto un monitoraggio ed
altre attività di prevenzione al fine di contrastare il riciclaggio
e possibili infiltrazioni da parte di organizzazioni
criminali.
F.to: Bertin - Chatrian
Président -
La parole au Conseiller Bertin.
Bertin (ALPE)
- Grazie Presidente.
Secondo il rapporto Eurispes del 2011, negli ultimi due anni i
cosiddetti "negozi compro oro" in Italia sono quadruplicati, questi
negozi sono apparsi in modo importante nel 2008 con l'inizio della
crisi economica, perché svolgono una funzione sostitutiva rispetto
al Monte dei pegni di altri tempi. Sono oggi quasi 28.000, uno ogni
15.000 abitanti circa, e movimentano 400 tonnellate di metalli
preziosi, per un giro di affari che supera i 10.000.000.000 di euro
all'anno. Anche in Valle d'Aosta abbiamo notato che sono stati
aperti nuovi negozi e soprattutto abbiamo visto delle importanti
campagne pubblicitarie in questo senso: campagne sia di affissione
che sui giornali, dove tutte le settimane vengono riportate
pubblicità di tali negozi.
Per questi esercizi commerciali non sono previste procedure di
apertura particolarmente importanti, è sufficiente
un'autorizzazione della Questura e poco più, pur agendo in un
settore molto delicato. In effetti in questo periodo il Parlamento
sta studiando un intervento legislativo, sollecitato da più parti,
per rendere più controllata l'apertura di questi negozi e la loro
attività. Non di rado tali attività sono soggette ad infiltrazioni
da parte delle associazioni malavitose, in particolar modo quelle
di stampo mafioso, e vengono utilizzate per il riciclaggio - che è
la principale problematica delle organizzazioni criminali - appunto
per le poche procedure per l'apertura e per le poche questioni
burocratiche che vengono affrontate e con dei pagamenti piuttosto
significativi ai clienti che portano il loro oro al "compro oro",
ben superiori a quelli del vecchio Monte dei pegni. È stimato che
una parte significativa di questi negozi siano riconducibili
direttamente o indirettamente a delle associazioni criminose: si
parla di poco meno del 50 percento.
Secondo il professor Ranieri Razzante, che è uno dei massimi
esperti della materia, Presidente dell'Associazione italiana
antiriciclaggio e consulente della Commissione parlamentare
antimafia - tra l'altro, avevamo chiesto di poterlo audire anche in
commissione regionale su tali questioni, ma poi si è ritenuto di
non sentirlo -, il 60 percento dei negozi di questo genere compie
azioni illecite o criminali, anche perché i 3.000 negozi sui 18.000
che sono stati verificati hanno riportato un tasso di operazioni
illecite, dall'evasione a operazioni di riciclaggio, molto alto,
che tocca il 60 percento.
In relazione alla delicatezza e alla particolarità di questi
negozi, ci chiedevamo: qual era il numero di esercizi in Valle
d'Aosta attualmente in attività e quanti di questi sono stati
aperti negli ultimi due anni e se c'è la possibilità di monitorare
e contrastare da parte dell'Amministrazione regionale la
possibilità di infiltrazioni da parte delle organizzazioni
criminali, anche perché sappiamo cosa può rappresentare questo
aspetto.
Président
- La parole au Président de la Région,
Rollandin.
Rollandin (UV)
- Merci Président.
Je crois que les considérations du collègue sur le thème on ne
peut que les partager. Dans l'attente qu'il y ait une modification
de la législation actuelle, ce qui paraît avoir un ralentissement
dans ces derniers jours pour des raisons qu'on peut comprendre, je
donne les réponses sur les questions posées.
Quant à la première question, les réponses ont été fournies de
la part de Questure d'Aoste: actuellement il y a six boutiques
d'achat d'or en Vallée d'Aoste. Quant à la date d'ouverture de
celles-ci, la première licence commerciale a été délivrée en 2006,
une seconde en 2009, une autre en 2010 et trois en 2012.
Deuxième question, comme l'ont indiqué les forces de l'ordre
lors des réunions du Comité pour l'ordre et la sécurité publique,
les boutiques d'achat d'or font l'objet d'une autorisation
spécifique, délivrée par la Questure et elles font aussi l'objet de
contrôles ciblés, visant à vérifier la régularité de leur activité.
Comme je viens de dire, le numéro étant très réduit, le contrôle
est possible, donc sur ce thème il y a toute l'attention
nécessaire.
Président -
La parole au Conseiller Bertin.
Bertin (ALPE)
- Grazie Presidente.
Sì, è un numero relativamente ridotto, come dice lei, in
funzione della nostra dimensione, ma quello che stupisce è il trend
di crescita di questi negozi: tre di questi sei, il 50 percento,
sono stati aperti nel 2012 e prima del 2006 non ce n'erano; questo
è un fatto significativo che indica un fenomeno in espansione e che
va tenuto in considerazione e sul quale bisogna stare attenti,
anche per le considerazioni fatte in precedenza. Sappiamo che la
Valle d'Aosta può rappresentare per le organizzazioni criminali un
angolo interessante per svolgere la propria attività; fra l'altro,
questi negozi hanno la caratteristica di essere stati aperti nel
periodo di crisi economica, per andare ad incidere su questa,
utilizzando i problemi economici dei cittadini per fare i propri
affari, che spesso sono poco leciti e che rischiano di coinvolgere
anche organizzazioni criminali. A mio avviso, su questo tema -
abbiamo visto, anche dai dati da lei forniti, un'espansione e molto
rapida - bisogna tenere molto alta l'attenzione e, per quanto di
nostra competenza, cercare di contrastare le possibile derive di
questi negozi, anche perché, come detto, dietro tali attività non
di rado si nascondono le organizzazioni criminali e tutto quello
che ne consegue.
