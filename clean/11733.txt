Classificazione
ASSISTENZA SANITARIA E OSPEDALIERA
Presidio ospedaliero


Resoconto integrale del dibattito dell'aula
Oggetto del Consiglio n. 1255 del 5 aprile 1995 - Resoconto
OGGETTO N. 1255/X Istituzione di una unità di radioterapia
presso l'Ospedale regionale.
(Interpellanza)
Interpellanza A conoscenza del rilevante numero di ammalati
di tumore che devono recarsi fuori Valle, con grandi sacrifici e
sofferenze, per essere sottoposti alle cure ed applicazioni loro
necessarie;
Preso atto che il cancro è una malattia irreversibile e che la
radioterapia rappresenta oggi uno dei pochi mezzi di cura;
A conoscenza altresì che esistono già dei progetti tecnici per
giungere all'istituzione della Unità Operativa di Radioterapia
presso l'Ospedale regionale di Viale Ginevra ad Aosta;
Tenuto conto delle linee guida previste dal Ministero della
Sanità con circolare del 5 maggio 1994 concernenti l'azione
programmata "Prevenzione e cura delle malattie oncologiche";
il sottoscritto Consigliere regionale
Interpella
la Giunta regionale per conoscere:
1) se, stante la situazione in cui si trovano gli ammalati di
tumore residenti nella nostra Regione, ritiene opportuno accogliere
la richiesta da tempo avanzata di istituire questa nuova Unità
Operativa presso l'Ospedale regionale;
2) i termini e le modalità con le quali si vuole giungere a tale
obiettivo;
3) se non ritiene opportuno adoperarsi celermente al fine di
evitare i sacrifici e le sofferenze a cui è sottoposta questa
categoria di ammalati che per curarsi deve recarsi ad Ivrea, oppure
presso altri ospedali fuori Valle.
F.to: Lanièce
Presidente
Ha chiesto la parola il Consigliere
Lanièce.
Lanièce (GA)
Con questa interpellanza riporto in
Consiglio un problema che da molto tempo è dibattuto; io stesso,
già nel novembre 1993, lo avevo posto all'attenzione
dell'Assessore: si tratta del problema dell'istituzione di una
unità operativa di radioterapia presso l'Ospedale regionale.
Questo è un problema che dura da molti anni, a cui le Giunte che
si sono succedute non sono mai riuscite - non so se per volontà o
perché non potevano - a risolvere. É un problema molto serio, un
problema che tocca quei cittadini che soffrono per un male
purtroppo quasi incurabile, nonostante che da molti anni vengano
effettuati degli studi approfonditi, visto che le percentuali di
guarigione sono sempre molto basse.
Queste persone, oltre a soffrire per il tumore, sono costrette a
recarsi fuori Valle per potersi curare. Questo aumenta i disagi che
già vivono queste persone, perché oltre al disagio causato dalla
malattia devono sottoporsi a dei massacranti viaggi fra Aosta e
Ivrea, senza parlare di quelli che si rivolgono all'estero, ad
esempio a Losanna, a Parigi.
E’ vero che l'Amministrazione regionale e l'USL
hanno predisposto dei pulmini, delle autoambulanze, però si tratta
sempre di disagi notevoli, tenendo conto della gravità della
malattia e delle sue ripercussioni sulla persona, sia da un punto
di vista fisico che mentale.
Pertanto risulta necessario chiedere un forte intervento da
parte dell'Amministrazione regionale, ma un intervento che non deve
essere tanto un intervento politico, quanto un intervento nella
direzione di dare risposte alle persone, di dare dimostrazione che
i politici si occupano tutti assieme di problemi sociali così
importanti, che riguardano tutta la collettività valdostana.
Guardando indietro, si può vedere come ci siano state diverse
iniziative anche da parte di forze politiche allora
all’opposizione, ora in maggioranza, con delle
firme, con dei dibattiti, mandando delle lettere ai giornali. Penso
che sia giunto il momento di cercare tutti assieme di dare delle
risposte concrete alla gente.
Stamani ho avuto il piacere di leggere sulla "Stampa" un
articolo, in cui si prospettano delle soluzioni positive in questa
direzione, quindi mi auguro che l'Assessore, nella replica,
riconfermi che le soluzioni prospettate si vogliono effettivamente
concretizzare.
Nella mia interpellanza faccio riferimento anche a dei dati e a
delle linee guida che sono state enunciate attraverso una circolare
del maggio 1994 dal Ministero della sanità. Linee guida concernenti
l'azione programmata della prevenzione e cura delle malattie
oncologiche. Questa, linea guida, è molto importante, perché dà
degli indirizzi da seguire, dei quali l'Assessorato dovrà tenere
conto nella predisposizione del Piano sanitario regionale, sia
perché è giusto puntare l'attenzione su questo problema della lotta
alle malattie oncologiche, sia perché è importante un'azione
generale, finalizzata ad un intervento globale. Ho avuto un
interessante colloquio con il responsabile, prof. Di Vito, il quale
mi diceva che anche se in prospettiva ci fosse la creazione di
questa Unità operativa, ci vorrebbe comunque un contesto generale,
più medici ed infermieri per dare un maggior servizio, perché la
creazione di una unità operativa comporterebbe una migrazione
sanitaria di persone che, pur residenti fuori Valle, verrebbero
verso questa struttura, proprio perché c'è necessità della
radioterapia, che è attualmente una delle poche cure utilizzate
contro il cancro.
Per dare alcuni dati, ho trovato un volume che parla dei decessi
nell'arco del periodo 1980-1987; si parla di 1315 uomini deceduti
per tumore e di 891 donne. Il tumore a più alta percentuale
riguarda nelle donne la mammella e negli uomini il polmone, e
questi dati mettono in evidenza ancora una volta che la maggior
parte dei casi in Valle d'Aosta riguarda tumori che dovrebbero
provenire forse dall'abuso del fumo.
Forte anche la percentuale dei tumori al cervello, e anche
questi dati meritano un approfondimento scientifico, per capire
come mai in Valle d'Aosta ci sia una così alta percentuale rispetto
alle altre regioni italiane.
Questi dati comunque dimostrano che, in media, si hanno circa
300 decessi all'anno e che ogni anno purtroppo ci sono 500 nuovi
casi di persone che si ammalano di cancro; questo quadro denota
l'indispensabile intervento nel cercare di venire incontro a queste
persone. La cosa migliore sarebbe quella di creare una Unità di
radioterapia, però sappiamo anche da una indagine a livello
nazionale che una unità di radioterapia completa abbisogna di circa
500mila utenti; noi siamo in 120mila e, ovviamente, siamo
sottodimensionati. Però c'è la possibilità di intervenire in due
maniere: una, attraverso la creazione di un ambulatorio nel quale
ci sia un radioterapista che faccia le prime visite di controllo,
in modo da diminuire il numero delle persone che devono recarsi
fuori Valle per farsi visitare e curare; l'altra, attraverso
l'installazione di una apparecchiatura di base, dal costo di circa
15oo milioni, che potrebbe essere una prima forma di intervento per
alcuni casi di tumore.
Queste potrebbero essere due iniziative molto importanti,
proprio per l'importanza della malattia ed anche perché se si
spendono 1500 e più milioni per ospitare in Valle la Juventus,
penso sia molto più importante spendere 1500 milioni per l'acquisto
di una apparecchiatura che serva per la radioterapia.
Mi auguro che l'Assessore Vicquéry confermi quanto oggi emerso
dai giornali, che è una notizia molto importante, e soprattutto ci
dica se questa convenzione è stata firmata, o i tempi entro cui
intende firmare questa convenzione. E’ più che mai
opportuno che l'Amministrazione regionale dimostri alla gente che è
necessario e doveroso intervenire su problemi così importanti,
perché la politica è bella ma deve avere un fine, che è quello di
salvaguardare l'uomo e quindi la collettività in cui opera.
Presidente
Ha chiesto la parola l'Assessore alla
sanità e assistenza sociale, Vicquéry.
Vicquéry (UV)
Dans les prémisses de son discours,
M. Lanièce a dit qu'il ne voulait pas faire de la politique. Je me
permets de dire que je ne suis pas d'accord sur cette affirmation,
car le mot même "politique" signifie travailler pour le bien-être
des citoyens, le mot grecque le dit. Donc moi je considère que
faire de la politique c'est le faire dans le sens haut du terme, et
quand on prend des décisions qui concernent tous les citoyens,
évidemment on fait des choix politiques.
Le problème de la radiothérapie est un choix que nous devrons
faire d'ici quelques mois. Comme l'a bien dit M. Lanièce, compte
tenu de l'extrême importance que revêt le problème de la
radiothérapie, pour lequel un grand nombre de Valdôtains ont dû
jusqu'ici affronter des pénibles voyages jusqu'à Ivrea,
l'Assessorat de la santé, suite à une rencontre qui a eu lieu à
Ivrea en date du 7 janvier, a mis au point une convention entre
l'USL de la Vallée d'Aoste et l'USL d'Ivrea, en vue d'une activité
au sujet de la radiothérapie.
Sur la base de cette convention, qui fera l'objet d'une
délibération de l'USL, qui va bientôt devenir opérationnelle, l'USL
d'Ivrea fournira des prestations en matière de radiothérapie pour
les patients déjà en traitement à l'Hôpital d'Aoste, une-deux fois
par semaine.
Par ailleurs, l'USL d'Ivrea s'engage à réserver des lits, comme
aujourd'hui, pour les patients valdôtains à l'Hôpital ou à la
Clinique d'Ivrea.
Quant au thème plus complexe de la création éventuelle d'une
nouvelle Unité opérationnelle de radiothérapie, ce thème sera
examiné lors de l'établissement définitif du plan socio-sanitaire
et seulement après avoir pris des décisions en ce qui concerne
l'Hôpital régional.
Il est dans les intentions du Gouvernement régional de donner la
priorité à un véritable programme de prévention et de traitement du
cancer. A cet effet, un groupe de travail - duquel font partie MM.
Di Vito, Sblendorio et Meloni - en collaboration avec le Chef du
Service de radiothérapie de l'Hôpital d'Ivrea, docteur Ogello, a
rédigé un document préparatoire, qui embrasse l'épidémiologie, la
prévention primaire et secondaire, l'assistance lors de
l'hospitalisation, l'assistance à domicile du patient en phase
terminale, l'information et l'éducation sanitaire.
L'Assessorat entend proposer la création d'une structure souple,
tant au point de vue organisationnel qu'au point de vue
fonctionnel, susceptible d'éviter le déplacement des malades grâce
à une liaison télématique avec l'Hôpital d'Ivrea. Il s'agirait là
de la deuxième phase du programme, ainsi qu'il a été envisagé.
Presidente
Ha chiesto la parola il Consigliere
Lanièce.
Lanièce (GA)
Prendo atto con soddisfazione di
quanto ha detto l'Assessore. Mi auguro che la delibera dell'USL
venga emessa al più presto, per sancire questa convenzione fra
l’USL di Ivrea e l’USL di Aosta, ed
anche per costituire il primo passo indispensabile per dare
risposte concrete a persone che purtroppo vivono in uno stato di
grosso disagio, che soffrono molto, e quindi per dimostrare la
sensibilità dell'Amministrazione regionale verso queste
persone.
Mi auguro comunque che venga presa in considerazione la
possibilità, come era emerso durante il colloquio con lo stesso
prof. Di Vito, di acquistare una apparecchiatura di base di
radioterapia, che servirebbe sicuramente a diminuire i viaggi ad
Ivrea dei pazienti.
Questa è un'indicazione che rivolgo all'Assessore, affinché la
prenda in considerazione. Ribadisco l'importanza delle decisioni
prese dall'Assessore ed anche la soddisfazione personale perché per
ben due volte ho sollevato questo problema, e quindi
anch’ io mi sento, seppure in minima parte, contento
che questo problema, grazie ad un mio piccolo apporto, sia ormai in
dirittura di arrivo.
Mi auguro che l'Assessorato prosegua su questa linea e che, se
ci fossero delle iniziative in tal senso, l'Assessore le voglia
illustrare in quest'aula.
