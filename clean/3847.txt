Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 120 del 11 marzo 1981 - Resoconto
OGGETTO N. 120/81 - RATIFICA DI DELIBERAZIONI ADOTTATE DALLA
GIUNTA REGIONALE IN VIA D'URGENZA.
Oggetto n. 562 in data 6 febbraio 1981:
Ammissione di periodici locali a fruire del contributo previsto
dalla legge regionale 15.5.1974, n. 13 - Liquidazione di analoghi
contributi in via di sanatoria - Approvazione della spesa
complessiva di Lire 1.187.704.
Presidente
- Qualcuno chiede la parola?
Ha chiesto di parlare il Consigliere Nebbia. Ne ha facoltà.
Nebbia (PSI)
- A proposito di questa delibera io vorrei
chiedere, dato che noi riteniamo che questo tipo di legge sia ormai
superato e quasi inutile, che i Gruppi politici che hanno un
rappresentante nella Commissione per l'Informazione portino alla
prossima convocazione, che farò nel giro di una quindicina di
giorni, delle proposte per modificare eventualmente la legge o per
migliorarne i contenuti ai fini di una maggiore incisività.
Praticamente oggi la legge non è utilizzata da molti giornali,
perché è difficile in Valle d'Aosta rispettarne tutte le
caratteristiche e le richieste; inoltre, suonano abbastanza male
nel corpo della delibera le parole "dare parere favorevole, in via
di sanatoria", quando si sa che molti giornali non sono stati
ammessi proprio perché non avevano rispettato in toto le
caratteristiche previste dalla legge; anzi, direi che forse
pochissimi dei giornali che invece sono stati finanziati rispettano
le caratteristiche che la legge richiede, dal formato, alla
periodicità, alle altre questioni. Quindi sarebbe opportuna una sua
revisione anche in sintonia con la legge nazionale sulla stampa,
che ha una vita stentata in Parlamento.
Faccio perciò un invito ai Gruppi che hanno un rappresentante
nella Commissione per l'Informazione perché valutino questo
problema ed espongano il loro punto di vista alla prossima riunione
della Commissione.
Presidente
- Altri chiedono di parlare? La parola
all'Assessore al Turismo, Antichità e Belle Arti, Pollicini.
Pollicini (DP)
- Vorrei far presente che il periodico del
mio movimento "Nouvelles Valdôtaines" per non aver rispettato la
legge è stato escluso per un anno dai benefici che la stessa
concede; quindi, per evitare che possa essere frainteso, è bene
precisare che la sanatoria non riguarda il periodico di un membro
della Giunta.
Noi siamo per il rispetto della legge da parte di tutti, proprio
perché abbiamo pagato per non averlo fatto, e quindi vorremmo che
ci fossero provvedimenti, diciamo, punitivi per tutti coloro che
infrangono la legge e non soltanto per alcuni.
Anche in precedenza c'erano stati provvedimenti di sanatoria e,
debbo dirlo, noi avevamo sperato nella sanatoria, ma la Commissione
inflessibile - noi non ne facciamo parte - ha detto che non vi si
avrebbe più fatto ricorso. Ecco, io vorrei solo informare il
Consiglio che sarebbe bene dare certezze in queste cose, ma non mi
riferisco certo all'intervento del Consigliere Nebbia! Qui c'è un
autorevole membro di questa Commissione che ha voluto sancire il
principio della giustizia a qualunque costo; vorrei quindi che
fossero questi esponenti a dare oggi una risposta al Consigliere
Nebbia.
Per parte mia, era giusto che fosse fatta questa
precisazione.
Presidenza del Presidente Giulio Dolchi
Presidente
- Ha chiesto di parlare il Consigliere
Bajocco. Ne ha facoltà.
Bajocco (PCI)
- Io sono uno dei membri di questa
Commissione e posso dire che tutte le volte che essa si è riunita
sono sempre stato presente e sono sempre stato rigido nel rispetto
delle norme. "Nouvelles Valdôtaines" non aveva pubblicato nei
termini indicati dalla legge; "Nouvelles Valdôtaines", come
"Socialismo Democratico", non è stato inserito nella legge,
comprendendo anche le difficoltà che ci sono per una regione come
la nostra, forse il numero dei 40 è troppo elevato, va bene, si
tratterà di rivedere la legge.
Il problema della sanatoria non riguarda il numero non
pubblicato, ma il ritardo di pagine pubblicate; la Commissione,
rigidissima su questo, ha fatto mandare una lettera a tutti i
direttori dei giornali che beneficiano di questa legge,
avvertendoli che questa era l'ultima volta che si sarebbe proceduto
a sanatoria, e questo riguarda qualsiasi giornale: io ho detto al
direttore de "Il Lavoro" che se un giorno mancasse la pubblicazione
di una pagina, paga anche il suo giornale, non guardo se quello è
della Democrazia Cristiana o di un altro partito. Se c'è una legge
che dà questi contributi, io sono per il rispetto di essa.
Presidente
- Ha chiesto di parlare il Consigliere
Minuzzo. Ne ha facoltà.
Minuzzo (PSDI)
- Concordo con quanto detto dal collega
Nebbia, perché anche a nostro avviso questa legge ormai è fuori
tempo, sia come applicazione che come intervento; noi riteniamo che
attualmente essa non svolga più la funzione per la quale era stata
istituita.
La testata del mio partito, "Socialismo Democratico" si è
trovato nelle stesse condizioni di "Nouvelles Valdôtaines" dei
Democratici Popolari: per aver saltato nel '79 la pubblicazione di
alcune pagine della Valle ci siamo trovati nell'80 a perdere il
contributo regionale, grazie - e giustamente - all'inflessibilità
della Commissione regionale preposta al controllo. Nell'80 abbiamo
sempre pubblicato tutte le pagine previste dalla legge, siamo stati
riammessi al finanziamento per l'81 e potremo utilizzare i
contributi previsti da questa legge; riteniamo però che si debba
arrivare ad una sua modifica, perché oggi come oggi pensiamo che
sia più lo sperpero di denaro che l'utilità che ne deriva, in
quanto un giornale che utilizza i contributi previsti da questa
legge non è certo con quelli che salva le finanze della testata.
Perciò, o la abroghiamo oppure la adeguiamo a quelle che sono le
nuove esigenze della informazione in Valle d'Aosta, soprattutto
quella di partito.
Presidente
- Altri chiedono di intervenire
sull'argomento? Il Consigliere Bajocco ha facoltà di parlare.
Bajocco (PCI)
- Vorrei solo fare un invito. Ci sono due
membri di questa Commissione che sovente dobbiamo aspettare perché
sia raggiunto il numero legale: si tratta dell'Assessore Marcoz e
dell'Assessore Viglino. Sarebbe bene che i due Assessori cercassero
di delegare un altro componente, proprio perché la legge dà loro
anche questa possibilità, affinché la Commissione possa lavorare
senza perdite di tempo.
Presidente
- Altri intendono intervenire? Vi sono
dichiarazioni di voto?
Presidente
- Metto in approvazione la ratifica della
deliberazione della Giunta in data 6 febbraio 1981, n. 562.
Esito della votazione:
Presenti: 26
Votanti: 26
Favorevoli: 26
Il Consiglio approva all'unanimità.
Oggetto n. 584 in data 13 febbraio 1981:
Vendita della comunione di un muro al proprietario del fondo
contiguo - Introito di somma.
Presidente
- Qualcuno chiede la parola? Vi sono
dichiarazioni di voto?
Presidente
- Metto in approvazione la ratifica della
deliberazione della Giunta in data 13 febbraio 1981, n. 584.
Esito della votazione:
Presenti: 28
Votanti: 28
Favorevoli: 28
Il Consiglio approva all'unanimità.
Oggetto n. 620 in data 13 febbraio 1981:
Concessione al Comitato regionale "Batailles des Reines", di
Aosta, di un contributo nelle spese per l'attività dell'anno 1981 -
Approvazione ed impegno di spesa.
Presidente
- Qualcuno chiede la parola? Il Consigliere
Cout ha facoltà di parlare.
Cout (PCI)
- Vorrei solo sapere se, oltre al contributo
di 15 milioni sui 33 milioni di spese preventivate, ne verranno
dati altri o se ci sarà, come per gli altri anni, soltanto il
contributo straordinario.
Presidente
- Vuol rispondere l'Assessore all'Agricoltura
e Foreste, Marcoz? Ne ha facoltà.
Marcoz (UV)
- Ogni anno il Comitato predispone il
programma e quindi i 15 milioni sono di contributo fisso e senza
integrazione, nel modo più assoluto.
Presidente
- Non vi sono altri interventi? Non vi sono
dichiarazioni di voto?
Presidente
- Metto in approvazione la ratifica della
deliberazione della Giunta in data 13 febbraio 1981, n. 620.
Esito della votazione:
Presenti: 27
Votanti: 26
Astenuti: 1 (Consigliere Viberti)
Favorevoli: 26
Il Consiglio approva.
Oggetto n. 637 in data 13 febbraio 1981:
Concessione e liquidazione di un contributo di L. 3.000.000 al
Comité des Traditions Valdôtaines di Aosta per la stampa del 3°
numero 1980 della rivista "L o Flambò" - Approvazione e
finanziamento di spesa.
Presidente
- Ha chiesto di parlare il Consigliere Cout.
Ne ha facoltà.
Cout (PCI)
- Devo confessare di essere un lettore di "Lo
Flambò" e la trovo una rivista anche interessante per i contenuti
che ha, però, ecco, mi sembra che su una spesa di 3.256.622 lire la
Regione contribuisca con una cifra eccessiva, 3 milioni, tanto più
che probabilmente ci saranno altre deliberazioni per altri numeri
di "Lo Flambò".
La mia domanda, e nello stesso tempo il mio problema, è questa:
che diffusione ha questa rivista? Come viene distribuita? Dagli
abbonamenti quanti si riesce a raccogliere per coprire in parte le
spese? Io penso che la veste tipografica sia troppo ricercata, e
anche qui forse si potrebbe vedere se è possibile sceglierne una
che costi meno, rinunciando ad avere tutti i fogli in carta
patinata o come si chiama; penso insomma che sia necessario fare
una riflessione sui costi, sulla pubblicità, sulla diffusione di
questa rivista, eventualmente anche sugli abbonamenti che possono
essere raccolti. Quest'anno non ho fatto ancora l'abbonamento, ma
mi sembra che il costo fosse abbastanza elevato. Bisognerebbe col
Comité des Traditions Valdôtaines cercare di valutare questi
aspetti: costo degli abbonamenti, diffusione, eventualmente
cercando di allargarla: mi sembra che questa rivista sia
relativamente poco diffusa; si diffondono tanti altri libri, noi
tutti lo sappiamo, e questa forse non lo è abbastanza; si potrebbe
cercare di arrivare ad una diminuzione del costo in relazione anche
alle entrate e quindi a una diminuzione del contributo
regionale.
Su questo aveva già presentato una volta una interpellanza il
Consigliere Riccarand: penso che non fosse nelle sue intenzioni,
come non è nelle mie, dire che questa non è una rivista che deve
continuare a vivere, però penso che si potrebbero anche rivedere
alcune cose.
Presidente
- Ha chiesto di parlare il Consigliere
Viberti. Ne ha facoltà.
Viberti (DPROL)
- Quello che pensava Riccarand quando
presentò quella interpellanza credo sia rimasto un mistero perché
evidentemente il Consigliere Cout o non ne ha avuto modo o non ha
ascoltato il mio predecessore Riccarand quando trattò appunto
quella interpellanza.
La posizione della Nuova Sinistra rispetto a un certo metodo di
foraggiare pubblicazioni che peraltro potrebbero anche essere
considerate valide resta negativo; quindi annuncio già fin d'ora
che voteremo contro alla ratifica di questa deliberazione.
Preme anche a me sottolineare quanto già detto dal collega Cout
e quanto a suo tempo disse Riccarand: come mai questi contributi
regionali vanno a coprire quasi completamente la spesa per la
pubblicazione di questa rivista? Come mai questa veste tipografica
per una rivista che dovrebbe essere culturale e quindi avere come
obiettivo non quello di porsi all'attenzione del lettore per la
carta patinata o le fotografie particolarmente belle ma per i
contenuti che essa esprime? Pur non condividendo molto spesso le
cose che vi sono scritte, noi riteniamo che valga la pena di
pubblicarne magari mille copie di più per mille persone di più che
possano leggere e informarsi piuttosto che mille copie in meno
stampate su carta patinata. Secondo noi la cultura è una cosa che
va diffusa e non va riservata a un'élite, altrimenti quello che
purtroppo in Valle d'Aosta sta accadendo, ovvero la scomparsa di
una cultura particolare, non solo andrà avanti, ma si arriverà
all'estinzione di questa cultura, che resterà soltanto a
disposizione di alcuni dotti e non, come è stato a suo tempo,
patrimonio di tutto un popolo.
Di conseguenza, noi facciamo, oltre alla dichiarazione
contraria, un invito affinché questa rivista oltre a cambiare veste
tipografica e, diciamo, da lussuosa divenire più popolare, cambi
anche tipo di impostazione e permetta una più ampia partecipazione
alla sua stesura da parte di tutti coloro che intendono servirsene,
visto anche che buona parte delle spese vengono sostenute dalla
collettività. Certo, sì, tramite una deliberazione fatta dalla
maggioranza, ma con denaro pubblico, pagato da tutti i
contribuenti.
Presidente
- Altri chiedono di intervenire? La parola
all'Assessore alla Pubblica Istruzione, Viglino.
Viglino (UV)
- J'ai pris bonne note de ce qui m'a été
signalé, mais je voudrais insister sur quelques points.
Les deux Conseillers qui sont intervenus ont reconnu, tous les
deux, que cette revue présentait des aspects absolument positifs.
En particulier, la beauté des photographies en fait quelque chose
d'extrêmement intéressant pour la Vallée d'Aoste. Alors, si nous
changeons la qualité du papier, évidemment la qualité des photos
disparaît.
Il existe d'autres petites revues culturelles qui n'ont pas la
valeur du « Lo Flambò ». Eh bien, je vous assure que parfois la
reproduction des photos est déplorable. D'autre part, c'est une
intervention que la majorité effectue parce qu'elle le considère
comme nécessaire sur le plan culturel.
Nous n'avons pas beaucoup de revues en Vallée. Par exemple, ces
jours-ci, est arrivée une requête de la part de la Société
Préhistorique qui publie sa revue une fois par an et le coût actuel
est de 8.500.000. Nous avons reçu une demande de l'Augusta qui
publie un numéro unique, dont le prix dépasse les 5 millions. Il
faut tenir compte également de l'augmentation des coûts
d'impression de n'importe quel ouvrage, livre ou revue. Je répète
que cette intervention qui concerne, en général, trois numéros et,
très rarement, quatre, ne dépasse absolument pas ce que bien
souvent nous donnons pour d'autres activités qui sont à peu près du
même genre.
Donc, je demande que cette délibération soit approuvée telle
quelle parce qu'autrement le Comité des Traditions n'a pas les
moyens pour publier une revue de ce genre.
Nous avons d'ailleurs déjà amélioré la façon d'intervenir, après
des réflexions qui avaient été faites ici même par le Conseiller
Riccarand, car nous n'acquittons pas directement la facture, amis
nous donnons une subvention. C'est une contribution qui couvre à
peu près les frais de publication. Toutefois, nous laissons
toujours une certaine différence qui doit être payée par
l'association culturelle intéressée. D'autre part, le nombre
d'abonnements atteint est à peu près 1500 et nous pouvons demander
d'augmenter le prix de ces abonnements. Nous pouvons aussi, si
nécessaire, d'en augmenter le nombre mais ce n'est pas avec le prix
des abonnements que la dépense pourra être soutenue. En effet, une
partie des abonnements sert aussi à couvrir les dépenses des
activités collatérales du Comite des Traditions.
D'ailleurs, je me fais toujours envoyer le budget du Comité et
je le tiens à la disposition des Conseillers Cout et Viberti, avec
qui nous pourrons approfondir la question.
Presidente
- Altri prendono la parola ? Vi sono
dichiarazioni di voto?
La parola al Consigliere Viberti.
Viberti (DPROL)
- Alcune delle cose dette dall'Assessore
possono essere soddisfacenti, però si riferiscono soltanto ad una
parte delle obiezioni presentate; se "Lo Flambò" deve essere una
rivista fotografica, facciamone una rivista di fotografia, non
credo che il fatto che ci siano delle fotografie pubblicate debba
necessariamente richiedere l'impiego di carta patinata. Ma questi
sono discorsi tecnici che tutto sommato non è il caso di fare
qui.
Piuttosto, per quello che riguarda la partecipazione e la
possibilità di usufruire di questa rivista non sono state date
delle risposte e qui io non voglio richiamare una polemica che è
stata fatta ai tempi del mio predecessore e che forse qualcuno non
ricorda più ma molto spesso a noi torna alla mente quando vediamo
finanziamenti di questo genere: io ricordo che Riccarand inviò un
suo contributo a questa rivista, contributo che non solo non fu mai
pubblicato, ma anzi venne commentato successivamente e a più
riprese da più di uno di coloro che stendono questa rivista. Visto
che il contributo regionale è un sostegno direi indispensabile per
questa rivista e, ripeto, visto che il contributo regionale è fatto
con denaro pubblico, ci pare che il comportamento di coloro che ne
curano la redazione non sia per lo meno dei più democratici.
Quindi, è anche perché l'Assessore deve impegnarsi in questo senso
che noi non possiamo oggi votare a favore della ratifica di questa
deliberazione.
Presidente
- Per dichiarazione di voto ha chiesto di
parlare il Consigliere Cout. Ne ha facoltà.
Cout (PCI)
- Quando prima dicevo che sono un lettore di
questa rivista e che ne apprezzo il contenuto, era fuori dalle mie
intenzioni - così come quando mi riferivo a Riccarand - dire che
condividevo anche le scelte che erano state fatte dal Comité des
Traditions Valdôtaines, io penso che se esiste un problema di
democrazia, di partecipazione, di apertura del Comité des
Traditions Valdôtaines, quello va visto in rapporto allo Statuto
che eventualmente ha e ad una serie di altri problemi.
La questione della rivista "Lo Flambò" penso che possa essere
valutata in questo momento anche a prescindere da questo problema,
e il nostro parere è che comunque questa rivista debba continuare a
vivere anche se eventualmente ci sono delle cose da rivedere a lato
di questo.
Quindi, su questo contributo in questo momento, con gli impegni
che sono stati assunti da parte dell'Assessore - e penso che un
impegno ulteriore potrebbe essere quello di fornire uno Statuto del
Comité des Traditions Valdôtaines e eventualmente di approfondire
meglio il rapporto che c'è con la rivista - penso che possiamo dare
parere favorevole.
Presidente
- La parola all'Assessore alla Pubblica
Istruzione, Viglino.
Viglino (UV)
- Je voudrais répondre à ce qu'a dit le
Conseiller Viberti. Vraiment, au moment où le Conseiller Riccarand
était intervenu, j'avais invité le Comité de Rédaction de la revue
« Lo Flambò » - il existe, dans mon Assessorat, la lettre que j'ai
alors écrite - à ouvrir une rubrique nouvelle à laquelle tout le
monde pouvait participer. Evidemment, je n'ai pas pu suivre
personnellement cette question, mais il me semble qu'il y a eu là
de la part de l'Assesseur une invitation assez formelle.
De toute façon, je m'engage à revoir les responsables du Comité
des Traditions, et si possible, le Comite de Rédaction, pour savoir
s'ils ont donné suite à l'invitation d'ouvrir une rubrique où tous
les lecteurs auraient pu participer.
Presidente
- Metto in approvazione la ratifica della
deliberazione della Giunta in data 13 febbraio 1981, n. 637.
Esito della votazione:
Presenti: 28
Votanti: 28
Favorevoli: 27
Contrari: 1
Il Consiglio approva.
Oggetto n. 644 in data 13 febbraio 1981:
Lavori
di ristrutturazione e sistemazione della scuola di Vert in Comune
di Donnas - Approvazione di perizia suppletiva e di variante -
Approvazione ed impegno di spesa.
Presidente
- Qualcuno chiede la parola?
Presidente
- Metto in approvazione la ratifica della
deliberazione della Giunta in data 13 febbraio 1981, n. 644.
Esito della votazione:
Presenti: 28
Votanti: 28
Favorevoli: 28
Il Consiglio approva all'unanimità.
Oggetto n. 661 in data 13 febbraio 1981:
Concessione e liquidazione di un contributo di L. 15.700.000 al
Comune di Pré-St-Didier per la costruzione della fognatura nella
zona industriale D.1. - Approvazione e finanziamento di spesa -
Revoca di precedente deliberazione.
Presidente
- Ha chiesto di parlare il Consigliere
Minuzzo. Ne ha facoltà.
Minuzzo (PSDI)
- Approfitto di questa delibera di Giunta
per porre alcuni quesiti all'Assessore all'Industria, Commercio e
Artigianato in considerazione anche di un'altra delibera in
approvazione in questa seduta consiliare, cioè la 755.
Certamente l'Assessore conosce la difficoltà per la reperibilità
di aree atte all'installazione di laboratori artigianali e per
attività produttive in genere; sempre più pressante si fa la
necessità di riuscire ad avere delle aree attrezzate per questi
insediamenti produttivi; un ultimo esempio è dato - e per questo mi
riferisco alla delibera 755 - da tutte quelle imprese che avevano
la loro sede in via G. Carrel ex proprietà Rizzardi e che hanno
avuto delle enormi difficoltà a trovare nuovi luoghi di
insediamento sebbene la Regione avesse destinato loro delle aree
presso l'aeroporto. Queste però non erano assolutamente attrezzate
e gli oneri per l'insediamento sarebbero stati tanti e tali che
avrebbero messo in difficoltà queste imprese. Ecco, io volevo
chiedere all'Assessore Chabod, prendendo spunto da queste due
delibere di Giunta, se non ritiene utile iniziare uno studio su
quelle che possono essere le aree da acquisire da parte della
Regione e da attrezzare per gli insediamenti sia industriali che
artigianali, anche in prospettiva della legge ancora da discutere,
proposta dall'Assessore Rollandin, sulla tutela della salute nei
luoghi di lavoro; e in considerazione anche dei rigidi controlli
che l'Ispettorato fa soprattutto nei laboratori artigiani. Questi,
in gran parte, sono insediati nel centro storico della città di
Aosta, spesso in ambienti, diciamo così, obsoleti, per il cui
ammodernamento andrebbero incontro a spese tali, nonostante le
leggi regionali che prevedono per questo scopo dei finanziamenti,
per cui non è assolutamente conveniente utilizzare questi fondi per
fare una ristrutturazione, un ammodernamento di certi locali,
soprattutto nel centro storico della città di Aosta e degli altri
paesi della nostra Regione.
Penso perciò che sia giunto il momento di studiare la
possibilità di creare delle aree attrezzate per gli insediamenti
produttivi nella nostra Regione.
Presidente
- Altri chiedono la parola? La parola
all'Assessore all'Industria, Commercio e Artigianato, Chabod.
Chabod (UV)
- Per rispondere al Consigliere Minuzzo, io
mi ricordo che quando le imprese che avevano sede nell'ex proprietà
Rizzardi dovevano trasferirsi nelle aree presso l'aeroporto, la
questione si trascinò per un periodo abbastanza lungo perché in un
primo tempo erano tutti d'accordo per fare la cooperativa, poi si
sono bisticciati, alcuni sono andati da una parte, altri da
un'altra; perciò vorrei dire al collega Minuzzo che non è sempre
facile mettere in società o in cooperativa imprese, siano esse
artigiane o di agricoltori.
Per quanto riguarda le aree attrezzate, questo è un problema che
potremmo anche vedere, ma io penso che più che noi dovrebbero
essere i Comuni a crearle: infatti è il Comune di Pré-St-Didier che
si preoccupa adesso di portare la fognatura nella zona vicina alla
stazione ferroviaria.
Si dovrebbe comunque studiare il problema, parlarne un po' con i
Comuni e vedere quello che si può fare.
Presidente
- Altri intendono prendere la parola? Vi sono
dichiarazioni di voto?
Presidente
- Metto in approvazione la ratifica della
deliberazione della Giunta in data 13 febbraio 1981, n. 661.
Esito della votazione:
Presenti: 28
Votanti: 28
Favorevoli: 28
Il Consiglio approva all'unanimità.
Oggetto n. 662 in data 13 febbraio 1981:
Concessione e liquidazione di un contributo di L. 30.000.000 al
Comune di Morgex per la costruzione della fognatura ed altre opere
di risanamento igienico dell'abitato di Villair - Approvazione e
finanziamento di spesa - Revoca di precedente
deliberazione.
Presidente
- Qualcuno chiede la parola? Vi sono
dichiarazioni di voto?
Presidente
- Metto in approvazione la ratifica della
deliberazione della Giunta in data 13 febbraio 1981, n. 662.
Esito della votazione:
Presenti: 28
Votanti: 28
Favorevoli: 28
Il Consiglio approva all'unanimità.
Oggetto n. 663 in data 13 febbraio 1981:
Concessione di un contributo di L. 15.700.000 al Comune di
Pré-St-Didier per la costruzione dell'acquedotto nella zona
industriale D.1. - Approvazione ed impegno di spesa - Revoca di
precedente deliberazione.
Presidente
- Qualcuno chiede la parola? Vi sono
dichiarazioni di voto?
Presidente
- Metto in approvazione la ratifica della
deliberazione della Giunta in data 13 febbraio 1981, n. 663.
Esito della votazione:
Presenti: 28
Votanti: 28
Favorevoli: 28
Il Consiglio approva all'unanimità.
Oggetto n. 664 in data 13 febbraio 1981:
Concessione di un contributo di L. 11.165.000 al Comune di
Charvensod per il potenziamento di alcuni tratti di rete idrica
comunale - Approvazione ed impegno di spesa - Revoca di precedente
deliberazione.
Presidente
- Qualcuno chiede la parola? Vi sono
dichiarazioni di voto?
Presidente
- Metto in approvazione la ratifica della
deliberazione della Giunta in data 13 febbraio 1981, n. 664.
Esito della votazione:
Presenti: 29
Votanti: 29
Favorevoli: 29
Il Consiglio approva all'unanimità.
Oggetto n. 665 in data 13 febbraio 1981:
Concessione di un contributo di L. 13.500.000 al Comune di
Verrayes per la costruzione dell'acquedotto di Paye - Approvazione
ed impegno di spesa - Revoca di precedente deliberazione.
Presidente
- Qualcuno chiede la parola? Vi sono
dichiarazioni di voto?
Presidente
- Metto in approvazione la ratifica della
deliberazione della Giunta in data 13 febbraio 1981, n. 665.
Esito della votazione:
Presenti: 29
Votanti: 29
Favorevoli: 29
Il Consiglio approva all'unanimità.
Oggetto n. 736 in data 20 febbraio 1981:
Concessione e liquidazione al Comune di Aosta di un contributo
di L. 11.260.000 nelle spese per acquisto di arredamento per la
scuola media "Viale della Pace".
Presidente
- Qualcuno chiede la parola? Vi sono
dichiarazione di voto?
Presidente
- Metto in approvazione la ratifica della
deliberazione della Giunta in data 20 febbraio 1981, n. 736.
Esito della votazione:
Presenti: 30
Votanti: 30
Favorevoli: 30
Il Consiglio approva all'unanimità.
Oggetto n. 755 in data 20 febbraio 1981:
Lavori
di demolizione degli immobili siti in via G. Carrel ex proprietà
Rizzardi in Comune di Aosta - Appalto dei lavori a licitazione
privata - Approvazione ed impegno di spesa.
Presidente
- Qualcuno chiede la parola? Vi sono
dichiarazioni di voto?
Presidente
- Metto in approvazione la ratifica della
deliberazione della Giunta in data 20 febbraio 1981, n. 755.
Esito della votazione:
Presenti: 28
Votanti: 28
Favorevoli: 28
Il Consiglio approva all'unanimità.
Presidente
- Passiamo alla trattazione dell'oggetto n.
20.
