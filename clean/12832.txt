Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3788 del 7 ottobre 1992 - Resoconto
OGGETTO N. 3788/IX Petizione per la realizzazione delle
misure necessarie a salvaguardare la qualità della vita e gli
interessi dei proprietari di fabbricati e degli abitanti delle
frazioni Chez les Garin e Rochefort in comune di Arvier.
(Approvazione di risoluzione)
PresidenteIn data 4 giugno1992 il Consigliere regionale Vallet
ha presentato al Presidente del Consiglio, ai sensi dell'articolo
36, una petizione popolare sottoscritta da 288 cittadini residenti
nel comune di Arvier, per richiedere la realizzazione delle misure
necessarie a salvaguardare la qualità della vita e gli interessi
dei proprietari di fabbricati e degli abitanti delle frazioni Chez
les Garin e Rochefort nel comune di Arvier.
A norma dell'articolo 36 del regolamento interno per il
funzionamento del Consiglio, l'ufficio di Presidenza ha dichiarato
ricevibile la petizione, quindi, sempre a norma del terzo comma
dell'articolo 36, la Presidenza del Consiglio ha posto all'ordine
del giorno del Consiglio stesso la petizione e i gruppi ne
dovrebbero trarre le opportuni conclusioni di tipo politico.
Do lettura del testo della petizione:
Petizione Considerato che il tracciato autostradale corre a
pochissimi metri di distanza dalle case della frazione "Chez les
Garin", in comune di Ar-vier, risulta del tutto evidente il danno
arrecato agli abitanti della frazione ed ai proprietari di
fabbricati (anche se attualmente in con-dizioni di non abitabilità)
che vedrebbero compromesse ogni eventualità di recupero o
ristrutturazione dei fabbricati stessi, in relazione principalmente
a problemi di inquinamento acustico e atmosferico.
Atteso che il prolungamento in artificiale delle gallerie è
stato oggetto di discussione in un incontro fra tecnici RAV e
Amministrazione comunale e che alla richiesta è stata data risposta
negativa.
Ciò premesso, i sottoscritto firmatari indirizzano al Consiglio
e alla Giunta regionale la petizione in oggetto per chiedere che in
località Chez les Garin, vengano messe in opera le misure
necessarie (in particolare il prolungamento delle gallerie in
artificiale verso il torrente Valgrisenche) a salvaguardare la
qualità della vita e gli interessi dei proprietari di fabbricati e
degli abitanti della frazione stessa, nonché della frazione di
Rochefort.
Presidente
Ha chiesto di parlare il Consigliere
Martin, ne ha facoltà.
Martin (ADP)
Come ha detto il Presidente del
Consiglio, in data 4 giugno è stata presentata questa petizione,
sottoscritta da 288 cittadini del comune di Arvier, per richiedere
la realizzazione di misure necessarie a salvaguardare la qualità
della vita e gli interessi dei proprietari dei fabbricati e degli
abitanti delle frazioni di Chez les Garin e Rochefort, in comune di
Arvier.
La commissione per l'assetto del territorio si è interessata a
questo problema, e in data 7 luglio ha compiuto un sopralluogo
unitamente all'Assessore ai Lavori Pubblici, all'Amministrazione
comunale di Arvier ed ai tecnici della società RAV. In quella
occasione abbiamo chiesto alla società RAV di precisare meglio in
uno studio due ipotesi: una era l'allungamento della galleria
esistente, l'altra era uno studio per delle gradonature e delle
piantumazioni per poter costruire delle opere che minimizzassero
l'impatto ambientale presso quelle frazioni.
Vi è stato successivamente un altro incontro in data 3 agosto
1992 presso il comune di Arvier, presente la società RAV, presente
la Giunta comunale di Arvier ed alcuni cittadini che avevano
sottoscritto questa petizione, ed in quella sede la RAV ha
cominciato ad esporre lo studio che avevamo richiesto.
In seguito a questo incontro, il comune di Arvier ha adottato
una deliberazione in data 11 settembre, con la quale si prendeva
atto delle difficoltà, anzi direi dell'impossibilità di poter
prolungare le gallerie, e quindi si prendeva atto delle studio
presentato dalla RAV per apportare delle migliorie sotto l'aspetto
ambientale in quella località.
La commissione si è nuovamente riunita in data 17 settembre ed
ha ascoltato i tecnici della RAV, che hanno spiegato ai commissari
in dettaglio lo studio che avevano presentato. Abbiamo potuto
verificare in quella occasione che, stante le cose, non è possibile
allungare questa galleria; abbiamo anche capito che il tratto
scoperto fra le due gallerie: quella di Léverogne e quella
successiva, di circa 170 metri, è assolutamente indispensabile per
permettere una piazzola di sosta, ed abbiamo anche visto che è
impossibile spostare questa piazzola di sosta perché subito dopo si
va su un'opera d'arte, su un ponte che attraversa la Dora di
Valgrisenche.
Abbiamo quindi preso atto di queste cose e nel contempo abbiamo
preso anche atto del fatto che la RAV si era comunque impegnata a
porre in opera alcuni interventi, per salvaguardare e per tutelare
gli abitanti di queste due frazioni. Non abbiamo potuto fare altro,
ci pare però di poter dire che si può concordare con lo studio
presentato dalla RAV e con le determinazioni assunte dal comune di
Arvier con un proprio deliberato.
Pertanto penso che a questo punto l'unica cosa che si può fare
come Consiglio regionale sia quella di adottare una risoluzione,
nella quale si prenda atto degli studi fatti e si inviti la RAV a
porre in essere tutti quegli adempimenti che sono necessari
affinché venga tutelato il più possibile l'ambiente di quella zona
e quindi gli interessi degli abitanti di Chez les Garin e di
Rochefort.
La risoluzione che ho preparato a nome (se non di tutta la
commissione ma) di gran parte dei membri della commissione assetto
del territorio è la seguente:
Risoluzione
Il Consiglio regionale della Valle d'Aosta
vista la petizione sottoscritta da 288 cittadini residenti nel
Comune di Arvier per la realizzazione delle misure necessarie a
salvaguardare la qualità della vita e gli interessi dei proprietari
dei fabbricati e degli abitanti delle frazioni Chez les Garin e
Rochefort in Comune di Arvier;
esaminato lo studio di sistemazione delle aree sovrastanti gli
imbocchi della galleria di Léverogne, presentato dalla RAV;
preso atto della deliberazione del Consiglio comunale di Arvier
n. 59 in data 11 settembre 1992;
concorda
con il deliberato del Consiglio comunale di Arvier;
invita
la Società RAV a porre in essere tutti gli adempimenti necessari
per ridurre al minimo gli inconvenienti di tipo ambientale alle
frazioni Chez Les Garin e Rochefort, tenendo conto nel contempo
delle indicazioni contenute nella deliberazione n. 59 dell'11
settembre 1992 del Comune di Arvier.
Presidente
Riprodurremo l'ordine del giorno, lo
distribuiremo, dopo di che passeremo alla votazione. Ha chiesto di
parlare il Consigliere Riccarand, ne ha facoltà.
Riccarand (VA)
Il nostro Gruppo non concorda con
la risoluzione che è stata presentata, perché ci sembra che l'esito
non sia conforme a quella che era la richiesta degli abitanti della
zona di Arvier interessata a questo tipo di intervento.
La richiesta molto chiara era quella di un prolungamento della
galleria in artificiale, in modo da proteggere l'abitato di Chez
les Garin, e la morfologia della zona si prestava sicuramente,
senza costi aggiuntivi, a realizzare questo tipo di galleria; il
problema è che la petizione è intervenuta quando i cantieri erano
stati smontati, quando l'opera era già nella sostanza realizzata,
quindi avrebbe comportato dei costi abbastanza significativi
rimettere mano a questa situazione anche con dei problemi
progettuali eccetera.
Credo che questo sia un classico esempio di come vengono fatti
degli interventi che non vanno bene, perché ci troviamo di fronte
ad un progetto che non è stato studiato bene, in modo approfondito,
che non è stato sottoposto ad una valutazione dell'impatto
ambientale, e che è stato portato avanti utilizzando dei sotterfugi
giudiziari perché questa valutazione di impatto ambientale non
venisse fatta. È un progetto, come sappiamo, approvato dopo
l'entrata in vigore della legge istitutiva del Ministero
dell'Ambiente che prevedeva questa procedura, però si è giocato
sulle norme applicative della legge per cercare di evitare questa
procedura. La conseguenza è che in numerosi punti del tracciato di
questa autostrada ci sono delle gravi interferenze con le
condizioni di vita, con le abitazioni, e dei problemi gravemente
irrisolti come questo di Arvier.
La richiesta degli abitanti era di un altro tipo; è chiaro che
di fron-te al muro eretto dalla RAV non hanno potuto far altro che
accettare quei minimi interventi di mitigazione dell'impatto, come
barriere verdi, barriere antirumore, eccetera, che sicuramente
qualcosa di migliorativo introdurranno, ma che non sono comparabili
con quella che era la proposta degli abitanti della zona.
Quindi, riteniamo che non si sia data una risposta soddisfacente
a quelli che erano i contenuti della petizione e voteremo contro la
risoluzione che è stata presentata.
Presidente
Ha chiesto di parlare l'Assessore ai Lavori
Pubblici Vallet, ne ha facoltà.
Vallet (UV)
Le rapport du Président de la III
Commission a été exhaustif, donc je ne répète pas les
considérations qui ont porté une partie de la commission à rédiger
cette résolution. Je veux très synthétiquement dire que le problème
soulevé par les citoyens d'Arvier est un problème qui existe et qui
est là. Je dois partager la considération que probablement, si on
avait mis en évidence ce problème quand il était le moment, on
aurait pu y poser des remèdes; étant donné l'état des faits je
crois que quand mêmes les solutions qui nous ont été soumises de la
part de Spea sont des solutions acceptables, qui apporterons des
considérables améliorations à la qualité de la vie des habitants
qui habitent Chez les Garin et Rochefort.
Et donc c'est dans cet esprit de partielle satisfaction que je
propose à la majorité de voter cette résolution.
Presidente
Pongo in votazione la risoluzione di cui ha
dato lettura il Consigliere Martin.
Esito della votazione:
Presenti: 27
Votanti: 27
Favorevoli: 26
Contrari: 1
Il Consiglio approva.
Successivamente il Consiglio prende atto della petizione e
della documentazione ad essa relativa.
