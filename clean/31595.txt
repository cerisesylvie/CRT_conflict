Classificazione
BILANCIO E CONTABILITA' REGIONALE
FINANZA REGIONALE E LOCALE
Finaosta



Oggetto del Consiglio n. 613 del 11 giugno 2009 - Resoconto
OGGETTO N. 613/XIII - Ritiro di mozione: "Revisione
sostanziale delle commissioni corrisposte a Finaosta per la
gestione dei fondi di rotazione regionali".
Mozione
Premesso che
1) la Giunta regionale ha approvato, con deliberazione n.
1855 del 2 giugno 2000, la bozza della convenzione quadro da
stipulare con la società Finoasta per la determinazione delle
commissioni per la gestione dei fondi di rotazione regionali con la
quale si prevede la corresponsione di "una commissione, calcolata
sull'importo dei finanziamenti erogati, la cui percentuale è
stabilita nelle misure di:
2 percento per le operazioni con rischio di insolvenza a
carico di Finaosta spa;
1,50 percento per le operazioni senza rischio di insolvenza a
carico di Finaosta spa;
1 percento per le operazioni relative al finanziamento della
prima abitazione;
0,50 percento per la gestione della liquidità calcolata sulle
giacenze progressivamente disponibili."
2) un attento esame delle commissioni corrisposte a Finaosta
spa, unito ad una verifica personale effettuata con il Coordinatore
del Dipartimento Bilancio, Finanze e Patrimonio, Dr. Peter Bieler,
ha accertato che la società finanziaria regionale calcola l'importo
della commissione sempre sull'importo originario del mutuo erogato,
ancorché il mutuo stesso sia ridotto per effetto delle rate di
ammortamento pagate e incassate.
Ritenuto che
3) l'assurdo meccanismo permette alla Finaosta di acquisire
sulle stesse somme una molteplicità di compensi e
precisamente:
a) Il 2 percento, o altra percentuale a seconda della
tipologia del finanziamento corrisposta ogni anno a cadenza
semestrale ( e non una tantum ), sulle somme erogate incluse quelle
relative a quote capitale di rate di ammortamento che il mutuatario
ha già rimborsato e che sono ritornate nella disponibilità della
Finaosta medesima;
b) Su tali somme di cui al punto a), lo 0,50 percento per la
gestione della liquidità fino a quando la Giunta non provvede al
suo reimpiego;
c) Sui nuovi mutui finanziati in tutto o in parte con le
somme reimpiegate, provenienti cioè dalle rate di ammortamento di
mutui in essere, il 2 percento o altra percentuale a seconda del
mutuo concesso.
4) A seguito dell'acquisto da parte della Regione Valle
d'Aosta della totalità del capitale sociale della società
finanziaria regionale le operazioni di finanziamento sono gestite
"in house providing", ma tale caratterizzazione non esime
l'amministrazione a limitare e a ragguagliare la misura delle
commissioni da corrispondere alla società Finaosta a quelle in atto
presso il sistema bancario, tanto più che la Finaosta non deve
sopportare alcun costo di provvista del denaro messo a disposizione
gratuita dalla Regione;
Accertato che
5) le commissioni corrisposte alla Finaosta sono fuori da
ogni logica e di contesto di mercato riferito a questo genere di
operazioni, tenuto anche conto che ai mutuatari vengono addebitate
tutte le spese di istruttoria.
Il Consiglio regionale
Impegna
il Presidente della Giunta e/o l'Assessore competente ad
indire le procedure atte ad una revisione sostanziale delle
commissioni sopracitate finalizzata ad una concreta riduzione delle
stesse in una logica di mercato corrente nonché a richiedere il
rimborso a Finaosta, a decorrere dalla data di stipula della
convenzione quadro rep. n. 13406 in data 29 giugno 2000, delle
quote di commissioni indebitamente percepite sulla differenza tra
l'importo del mutuo erogato e l'importo del mutuo residuale al
netto, cioè, delle quote capitale effettivamente incassate in base
ai vari piani di ammortamento.
F.to: Zucchi - Lattanzi
Président
- La parole au Conseiller Zucchi.
Zucchi (PdL)
- Vi chiedo, cari colleghi, ancora tre
minuti della vostra attenzione dopo questi due giorni intensi, e
dopo questa lunga esegesi di un dibattito parlamentare su un tema
che è venuto oggi. Io più modestamente rientro nei ranghi di quelle
che ritengo essere le nostre più modeste competenze, quindi vi
parlo di Finaosta, delle loro commissioni.
Ricordo, ed entro nel vivo della mozione, che la Finaosta per la
gestione dei fondi di rotazione percepisce - vi chiedo solo un
attimo di attenzione, non vi ruberò più di due minuti - percepisce
delle commissioni che variano dal due all'un percento in merito ai
fondi che gestisce per i vari mutui. Le percentuali variano a
seconda del caso in cui la Finaosta sopporti interamente il
rischio, fino a quando non lo sopporta.
L'attenzione è caduta quando ho percepito che queste commissioni
vengono introitate dalla Finaosta - quindi pagate da noi,
dall'amministrazione regionale - con cadenza annuale, o meglio dire
con cadenza semestrale, ma su base annuale, ogni anno, e quello che
più mi ha colpito su quello che è l'importo originario del mutuo.
Questo fatto che credo sia più unico che raro ha destato una grande
attenzione e più che altro un grande stupore, perché non esiste da
nessuna parte, cioè nel settore dei mutui e delle commissioni nella
gestione, che, ammesso e non concesso che le commissioni vengano
date e riconosciute ogni anno, vengano poi riconosciute sul
capitale originario quando è logico pensare che un mutuo subisca
per il suo logico e naturale pagamento l'ammortamento del mutuo
medesimo. Quindi il fatto di sapere che la Finaosta percepisce
questi soldi per la gestione è un fatto particolarmente strano e
anomalo che ho posto alla vostra attenzione.
Non ho bisogno di ricordarvi qual è il principio ispiratore che
ha fatto nascere la finanziaria regionale nel 1982 che è stata
oggetto anche della nostra attenzione in questa legislatura, con la
decisione di trasformarla in una società
in house
. Credo che
pure questa operazione non faccia venir meno un atteggiamento da
parte del governo regionale, al quale mi rivolgo, per invitarlo a
rivedere nel più breve tempo possibile dei meccanismi di
riconoscimento di queste commissioni, attraverso dei criteri
improntati alla maggiore sobrietà e possibilmente eliminando questa
che è una anomalia, cioè quella del riconoscimento delle
commissioni su dei capitali iniziali che non hanno ragione di
essere.
Mi fermo qui e sono in attesa di sentire la posizione
dell'Assessore in merito, per regolarmi di conseguenza.
Président
- La parole à l'Assesseur au budget, aux
finances et au patrimoine, Lavoyer.
Lavoyer (FA)
- Grazie, Presidente. Anche con l'entrata in
vigore della legge regionale, la n. 17 pubblicata il 5 maggio 2009,
mediante la quale la Finaosta è entrata a pieno titolo fra le
società
in house
, vi era la volontà e l'intenzione del
governo regionale di proporre una revisione degli attuali rapporti
con la Finaosta. In particolare anche il governo regionale ritiene
che possa tra le altre essere considerata la possibilità, peraltro
evidenziata dal relatore della mozione, che le percentuali vengano
calcolate sul capitale residuo e non sul capitale originale.
Questo ed altri approfondimenti riteniamo che debbano essere
fatti su questo argomento. Non riteniamo che con l'approvazione di
questa mozione si possa dare una risposta che comunque deve tenere
conto anche dell'esito di simulazioni, del loro effetto per la
copertura dei costi e il riconoscimento di un ragionevole utile per
la Finaosta. Quindi chiederei al presentatore della mozione e a
seguito dell'impegno del governo di rivedere questi attuali
rapporti, prendendoci un tempo ragionevole, non so, entro la fine
del mese di luglio, con l'impegno di presentare, illustrare la
proposta che il governo intenderà portare avanti, alla competente
commissione, chiederei al proponente se ritira la mozione.
Président
- La parole au Conseiller Zucchi.
Zucchi (PdL)
- Sì, lapidariamente: richiesta accettata,
mozione ritirata.
Il Consiglio prende atto.
Président
- Merci, avec ce choix nous avons achevé nos
travaux.
La séance est levée.
---
La réunion se termine à 19 heures 52.
