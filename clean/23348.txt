Classificazione
FINANZA REGIONALE E LOCALE
Finaosta



Oggetto del Consiglio n. 2499 del 21 febbraio 2007 - Resoconto
OGGETTO N. 2499/XII - Eventuale attività di intermediazione
finanziaria di un componente del Consiglio di amministrazione di
Finaosta con la stessa società o sue partecipate.
(Interrogazione)
Interrogazione
Richiamato il contenuto della dichiarazione dell'Assessore
alle Finanze nella seduta del 7 febbraio in occasione della
discussione generale sulla risoluzione in merito alla nomina del
Consiglio di Amministrazione di Finaosta;
Appreso dall'Assessore che la funzione di broker esercitata
fino ad ora non è ostativa all'esercizio della carica di componente
il Consiglio di Amministrazione;
Ritenuto opportuno conoscere con più precisione l'ambito in
cui ha operato ed opera il broker Gianni Coda;
i sottoscritti Consiglieri regionali
Interrogano
il Presidente della Regione per sapere:
1) per quali società o aziende pubbliche, partecipate, o
private che in seguito hanno intrattenuto rapporti finanziari con
Finaosta o sue partecipate, il Consigliere di amministrazione di
cui sopra è stato negli ultimi 5 anni intermediario non bancario e
in quali lo è attualmente;
2) se Finaosta, o sue partecipate e controllate, ha avuto o
ha tuttora rapporti finanziari con tali società;
F.to: Venturella - Squarzino Secondina - Bortot
Président
- La parole à l'Assesseur au budget, aux
finances, à la programmation et aux participations régionales,
Marguerettaz.
Marguerettaz (UV)
- Non voglio insegnare il mestiere al
Consigliere Sandri, ma se vuole sapere l'attività fatta da un
"broker", prenda esempio dal Consigliere Venturella, che perlomeno
fa delle interrogazioni che sono coerenti fra quello che chiede e
quello che vuol sentire rispondersi; tant'è che rispetto a questo -
non devo difendere il Consigliere Venturella -, in tale caso va un
plauso alla chiarezza.
Il Consigliere Venturella chiede che l'Assessore dia delle
risposte in merito a un'intermediazione non bancaria, per
definizione "brokeraggio", delle società partecipate da "Finaosta".
Il ragionamento che ha fatto il Consigliere Venturella quindi - era
solo per dare una spiegazione su come abbiamo risposto - ha esteso
il campo... ha chiesto quali sono le intermediazioni del "broker"
che fa parte del "CdA" o, meglio, della società che fa riferimento
al "broker" nominato in "CdA" di "Finaosta", vale a dire Gianni
Coda, nell'ambito dei rapporti assicurativi che "Finaosta"
condivide in quanto socia di una serie di società; quindi, rispetto
alla domanda di prima, dice: una partecipazione di "Finaosta",
quindi sia di maggioranza, sia di minoranza, sia in gestione
ordinaria, sia in gestione speciale... anche qui mi riprometto di
dare una copia di questo, ma abbiamo una ventina di società dove la
partecipazione muta da una maggioranza a una minoranza.
Le società i cui rapporti sono stati intermediati, quindi hanno
avuto un'attività di "brokeraggio" da parte della società "Arca -
Consulenza assicurativa", di cui il Sig. Gianni Coda è Presidente,
quindi rappresentante legale, sono: "Air Vallée S.p.A.", "Aosta
Factor S.p.A.", "Autoporto Valle d'Aosta S.p.A.", "Centro Sviluppo
S.p.A.", "Cervino S.p.A.", "Chamois Impianti S.p.A.", "Cime Bianche
S.p.A.", "CVA S.p.A.", "CIRI S.p.A." - che è quella del Monte
Bianco -, "CMBF S.p.A." ("Courmayeur Mont Blanc Funivie"), "DEVAL
S.p.A.", "D.T. Valgrisenche S.r.l.", "Finbard S.p.A.", "Finaosta
Iniziative S.r.l.", "Funivie di Champorcher S.p.A.", "Funivie Gran
Paradiso S.p.A.", "Funivie Monte Bianco S.p.A.", "Funivie Piccolo
San Bernardo S.p.A.", "Gestioni casearie S.r.l.", "Grand
Saint-Bernard S.p.a.", "Iseco S.p.a.", "Monte Rosa S.p.a.", "Pila
2000 S.p.a.", "Pila S.p.a.", "Progetto Formazione S.c.r.l.", "SEA
S.r.l.", "SIRT S.p.A.", "SITIB S.p.A.", "Service au crédit
valdôtain s.c.", "SISKI S.r.l.", "Servizi Previdenziali V.d.A.
S.p.A.", "STV S.p.A.", "SIMA S.p.A.", "SAGIT S.p.A.", "Società
Incremento turistico Saint-Barthélemy S.p.A.", "Vallée d'Aoste
Structure S.a.r.l.", "Verrès S.p.a." e "Finaosta S.p.A.". Questo è
l'elenco delle società che hanno beneficiato delle attività di
"brokeraggio" della società in questione.
Mi si chiede se questi rapporti sono tuttora vigenti, rispetto
all'elenco che vi ho detto, al rapporto che mi viene trasmesso da
"Finaosta", direi che la gran parte sono tutti in essere. Non mi
viene data un'indicazione su tutta una serie di cose, quindi qui
ho: la "CIRI S.p.A.", la "Courmayeur Mont Blanc S.p.A.", la "DEVAL
Valgrisenche S.r.l."... quindi questi non li ho... però ho
sicuramente quelli vigenti oggi: "Air Vallée S.p.A.", "Aosta Factor
S.p.A.", "Autoporto Valle d'Aosta S.p.A.", "Centro Sviluppo
S.p.A.", "Chamois Impianti S.p.A.", "Cime Bianche S.p.A.", "CVA
S.p.A.", "Finbard S.p.A.", "Finaosta Iniziative S.r.l.", "Funivie
di Champorcher S.p.A.", "Funivie Gran Paradiso S.p.A.", "Funivie
Monte Bianco S.p.A.", "Funivie Piccolo San Bernardo S.p.A.", "Grand
Saint-Bernard S.p.A.", "Iseco S.p.A.", "Monte Rosa S.p.A.", "Pila
S.p.A.", "Progetto Formazione S.c.r.l.", "SEA S.r.l.", "SIRT
S.p.A.", "SITIB S.p.A.", "SISKI S.r.l.", "STV S.p.A.", c'è una
proroga per "Vallée d'Aoste Structure S.a.r.l." e "Verrès S.p.a." e
"Finaosta S.p.A."; queste sono quelle ancora in vigore.
Nella speranza di aver dato una risposta alla domanda, questo è
quanto è emerso.
Président
- La parole au Conseiller Venturella.
Venturella (Arc-VA)
- Nella speranza - riprendo la sua
ultima parte di intervento - che lei non mi citi così
frequentemente, altrimenti mi viene un "coccolone"...
Caveri
(fuori microfono)
- ... chi è il primo dei
non eletti?
Venturella (Arc-VA)
- ... Piero Valleise...
Marguerettaz
(fuori microfono)
- ... allora lunga
vita al Consigliere Venturella!
(ilarità dell'Assemblea)
Venturella (Arc-VA)
- ... pensavo che lei cominciasse a
citarmi da adesso fino all'una.
Innanzitutto nel ringraziare della concisa esposizione,
chiediamo se poi vorrà fornire copia di ciò che ha appena
affermato. Credo che il contenuto della risposta dell'Assessore in
un altro tipo di consesso farebbe "tremare i polsi" a chiunque. Ci
domandiamo se esiste qualche società della "Finaosta", partecipata
o no, controllata... in cui Gianni Coda non sia direttamente
interessato, si conteranno "sulla punta delle dita di una mano"!
Quando nella risoluzione si parlava di disequilibrio, è questo...
di regole della concorrenza non rispettate, è questo!
La domanda che abbiamo posto nell'interrogazione ne
sottintendeva un'altra, più generale: può "Finaosta", che è posta
sotto controllo, vigilata dalla "Banca d'Italia", partecipata non
solo dalla Regione Valle d'Aosta, ma anche dal "San Paolo di
Torino", dall'"Unicredit" per una certa percentuale, può la
Regione...? Allora lo può fare ai sensi della normativa vigente,
perché sapete tutti che il famoso articolo 109 del Testo unico
bancario il Ministero dell'economia in questi anni non lo ha
regolamentato, non ne ha preso la "ratio" generale, non l'ha
applicato, lo ha applicato agli intermediari bancari, ma non a
quelli non bancari, per cui esiste - con rammarico lo sottolineo -
un "buco" di tipo legislativo, ma era opportuna - questo è il
problema - tale nomina? Qualsiasi... non dico solo politico, ma
anche persona comune a questa domanda risponderebbe che non era
opportuna la nomina, lasciamo perdere dal punto di vista politico
ma, dal punto di vista dell'etica, della libera concorrenza, del
mercato di cui molti in questo Consiglio si "riempiono la bocca".
Crediamo che su tale faccenda debbano essere ancora fatti degli
approfondimenti, quindi aspetteremo la copia della risposta
dell'Assessore e sicuramente nei prossimi Consigli torneremo,
chiaramente dichiarando la nostra estrema perplessità sulla
situazione che si è venuta a creare dopo questa nomina.
Per quel che riguarda la partecipazione a società private,
crediamo che lo stesso che era inserito in una domanda in maniera
erronea... e ringrazio l'Assessore di averci spiegato anche
questo... riteniamo che in un'atmosfera che è dettata dalla massima
trasparenza chi è stato nominato Amministratore nel "CdA" della
"Finaosta" potrebbe benissimo presentare allo stesso "CdA", e per
opportuna conoscenza anche a noi, una libera dichiarazione in cui
dichiara in quali società private è attualmente "broker"
assicurativo, stesse società che intrattengono rapporti finanziari
con "Finaosta".
