Classificazione
CONSIGLIO REGIONALE
Attività consiliare d'aula


Resoconto integrale del dibattito dell'aula
Oggetto del Consiglio n. 2549 del 7 maggio 1997 - Resoconto
SEDUTA ANTIMERIDIANA DEL 7 MAGGIO 1997
OGGETTO N. 2549/X Rinvio dell'adozione del piano regionale delle
attività estrattive relativamente al marmo ed alle pietre affini ad
uso ornamentale ai sensi della legge regionale
n. 15/1996.
Presidente Ha chiesto la parola l'Assessore ai lavori pubblici,
Lavoyer.
Lavoyer (ADP-PRI-Ind) Su questo piano c'è la richiesta da parte
del Presidente della commissione, Consigliere Parisi, di un
ulteriore approfondimento in commissione, quindi chiedo alla
Presidenza del Consiglio di iscrivere questo punto all'ordine del
giorno del prossimo Consiglio.
Presidente Volevo ricordare all'Assessore che avevamo ricevuto
una lettera, come Presidenza del Consiglio, inviata dall'AMVA, per
un incontro.
Ha chiesto la parola l'Assessore ai lavori pubblici,
Lavoyer.
Lavoyer (ADP-PRI-Ind) Visto che il piano viene rinviato, non mi
sono dilungato nel precisare le motivazioni.
C'è stata una richiesta tramite telegramma da parte delle
associazioni per un incontro, che peraltro era già stato
programmato ed è già avvenuto; in quella sede si è chiarito che con
l'adozione di questo piano non è che mettiamo un punto finale
nell'iter, ma diamo l'avvio all'iter; vi saranno 60 giorni di tempo
per eventuali osservazioni e per eventuali possibilità o di riesame
di decisioni ad esso negative o addirittura la possibilità di nuovi
inserimenti, qualora vi siano delle richieste di nuovi inserimenti
di cave.
Dall'incontro si è chiarito il tutto, c'è ancora questa esigenza
da parte della commissione di approfondire l'argomento, c'è la mia
disponibilità a farlo, chiediamo quindi il rinvio al prossimo
Consiglio.
Presidente Ha chiesto la parola il Consigliere Parisi.
Parisi (RV) Personalmente sono d'accordo a portarlo al prossimo
Consiglio, solo che non so se riusciremo come III Commissione a
fare l'audizione, perché il 15 abbiamo già un'altra audizione.
Presidente, non voglio ritardare i lavori perché non è nella mia
abitudine né consuetudine. Mi sembra di aver dimostrato in
qualsiasi occasione ampia disponibilità a mandare avanti le cose
nel modo più celere.
Sollevo solo un problema di tempi tecnici legati a riunioni già
programmate. Mi auguro di poterlo fare e di arrivare al prossimo
Consiglio, però per motivi tecnici questo potrebbe anche non
riuscirci.
Presidente Ricordo che la competenza è specifica della IV
Commissione, è altrettanto vero che le commissioni possono chiedere
di affrontare delle problematiche che possono essere "concernées"
da altre commissioni, ma è altrettanto vero che questo deve essere
fatto da una richiesta scritta. Se ci fosse stata la richiesta
scritta, lo avremmo assegnato anche alla III.
Il piano è rinviato al prossimo Consiglio, come ha richiesto
l'Assessore.
Il Consiglio prende atto, concordando sul rinvio alla III
Commissione e alla prossima adunanza consiliare.
