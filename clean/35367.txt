Classificazione
TRASPORTI E VIABILITÀ
Viabilità



Oggetto del Consiglio n. 2855 del 6 marzo 2013 - Resoconto
OGGETTO N. 2855/XIII - Interrogazione: "Iter progettuale per
l'eliminazione della strettoia sulla strada dell'Envers in comune
di Fénis".
Président
- La parole à l'Assesseur Viérin.
Viérin M. (SA)
- Merci.
Confermo ai colleghi quanto avevo già esplicitato nella risposta
in occasione dell'interpellanza del 2 maggio dell'anno scorso.
Cercherò di non ripetere la cronistoria del problema, che si
trascina ormai da oltre 23 anni, il collega Cerise l'ha ben
descritta in quell'occasione, dove c'erano più risorse che
oggi...e, dopo la lettera di richiesta invece formale indirizzatami
dal Comune per risolvere tale problematica, posso affermare che
siamo ormai in dirittura di arrivo. Due dati, perché gli
interroganti mi chiedono anche queste cose: in data 14 agosto 2012
è stato affidato all'architetto Marco Olivo l'incarico per la
redazione dei servizi relativi ai rilievi di dettaglio,
topografici, architettonici e alla progettazione preliminare per la
risoluzione delle interferenze in località Misérègne in comune di
Fénis; darò poi copia scritta, se il collega... Nei mesi successivi
vi sono stati contatti e sopralluoghi anche con i responsabili
della Sovrintendenza per i beni culturali per definire le linee
guida di intervento e concordare gli elaborati da predisporre. Su
questo argomento anche il collega Cerise sa perfettamente che in
questi 23 anni ci sono state proposte di lunghi
by-pass
, con
costi abnormi e quant'altro. Posso dire, come disse il collega
Cerise, meno male che non è stato fatto niente, altrimenti sarebbe
stato uno scempio, l'alluvione avrebbe poi portato via la
circonvallazione!
All'inizio del mese di febbraio 2013, quindi, un mese fa, il
professionista incaricato ha consegnato, come stabilito dal
disciplinare d'incarico, e concordato con le strutture una prima
ipotesi progettuale. Tale soluzione attualmente è in fase di
valutazione da parte degli uffici competenti del nostro
Assessorato...e, in particolare, gli uffici delle Opere stradali
stanno approfondendo e verificando alcune possibili ottimizzazioni
della soluzione proposta, così da fornire al progettista le
indicazioni definitive. In seguito, entro 30 giorni, potrà essere
poi redatta e consegnata la soluzione definitiva del progetto, tale
soluzione consentirà di acquisire i pareri del Comune e delle
strutture regionali competenti e di avviare le successive fasi
progettuali per le quali sono state previste le somme necessarie,
sul bilancio di quest'anno, onde poter avere un progetto
finanziabile, come avevo detto già a maggio, quindi un progetto
finanziabile entro quest'anno. Anche con la crisi in atto quindi si
è cercato di mantenere l'opera in oggetto tra quelle prioritarie,
proprio per salvaguardare la sicurezza in località Misérègne,
condividendo appieno le considerazioni che avevamo fatto nel mese
di maggio dell'anno scorso, con il collega Cerise. Questa è stata
una scelta che abbiamo fatto pur essendo in un momento di
crisi.
Président
- Pour la réplique, la parole au collègue
Cerise.
Cerise (ALPE)
- Grazie Assessore.
Giustamente, come ha detto lei, qui ci troviamo di fronte ad un
problema che si trascina da qualche lustro, diciamo così perché, se
diciamo gli anni sono tanti...così raggruppiamo in lustri, fa meno
impatto. Io confesso che ero già stato rassicurato da lei più o
meno un anno fa, giustamente, ai primi di maggio, perché le
risposte erano sicuramente rassicuranti sotto questo profilo e devo
dire, visto che noi ogni tanto leggiamo anche la stampa
concorrente, che ho visto sull'organo del suo movimento l'articolo
dell'Assessore ai lavori pubblici del Comune di Fénis, che dà come
imminente la soluzione e ho detto: meno male! Ha avuto effetto
tutto il percorso che si è fatto, anche di sollecitazioni, anche
poi a livello personale, al di là di quelle che sono le iniziative,
ma allora ho cercato di capire a che punto era di fatto la cosa.
Lei mi dice che ci sono le risorse a disposizione, queste,
confesso, mi sono sfuggite, non le ho viste, ma, per arrivare ad un
progetto esecutivo, ci sono dei passaggi. Io nell'interrogazione
avevo messo erroneamente che siamo fermi ad una bozza di
preliminare, lei invece ha detto che si tratta di un'ipotesi
progettuale, ma credo la sostanza non cambi, da lì poi ci sarà il
progetto...il preliminare, il definitivo...
(interruzione di un consigliere, fuori microfono)
...e insieme, va bene, le risorse ci sono...dunque c'è da
sperare che si trovi questa soluzione, perché - ripeto - su questo
aspetto qua mi sono trovato in difficoltà perché ho
ostacolato...l'Amministrazione di Fénis ha ostacolato quella famosa
circonvallazione che costava alcuni milioni, con degli impatti e
poi siamo fermi per risolvere il problema con un intervento che, mi
pare, si aggiri sui 2-300 mila euro, perché si tratta di 20 metri
ormai, perché la casa che è stata ristrutturata con un accordo col
Comune si è già...si era già trovata la soluzione per creare le
condizioni di recuperare la volumetria lateralmente e ritrarsi
rispetto al discorso della strada. Rimane dunque solo più l'angolo
in un edificio da rivedere e pare quasi ridicolo, ecco, quando ci
troviamo di fronte a queste situazioni, difficile anche da farle
capire, da farle comprendere alla gente. Eh, ma come si fanno delle
opere grandiose dove i milioni sono così citati come se fossero
delle noccioline e qui per qualche 100 mila euro abbiamo una
strozzatura - ripeto - su un'arteria di grande comunicazione come
quella dell'Envers, che poi ha perso il significato originario che
aveva a suo tempo, ma comunque ha sicuramente...io spero veramente
che ci sia...e sul suo impegno non ho modo di dubitare...di vedere
quanto prima la soluzione al problema. Se poi ci terrà informati
anche con le fasi di approvazione eventualmente da qui a
giugno...perché poi dopo tutto sarà da vedere. La ringrazio.
Président
- Merci. Point 7 à l'ordre du jour.
