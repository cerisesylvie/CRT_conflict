Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 292 del 29 maggio 1981 - Resoconto
OGGETTO N. 292/81 - PRIMA VARIAZIONE AL BILANCIO DI PREVISIONE
DEL CONSIGLIO REGIONALE PER L'ANNO 1981.
Presidente
- Do lettura dell'oggetto al punto 20
dell'ordine del giorno.
Oggetto: Prima variazione al bilancio di previsione del
Consiglio regionale per l'anno 1981.
L'ufficio di Presidenza del Consiglio, ai sensi del vigente
regolamento interno per l'amministrazione e la contabilità,
presenta al Consiglio regionale per l'approvazione la
sottoriportata proposta di variazione al bilancio di previsione del
Consiglio regionale per l'anno 1981, conseguente all'ampliazione
della legge regionale 11 maggio 1981, n. 25, sul funzionamento dei
gruppi consiliari, che prevede un maggior onere a carico del
bilancio del Consiglio di L. 80.000.000, e della legge regionale 10
dicembre 1980, n. 56, (art. 2 - secondo comma, e art. 5) che
prevede l'adeguamento delle indennità di carica spettanti ai
Consiglieri regionali, con decorrenza dal 1° luglio 1980, in
seguito all'entrata in vigore della legge statale 19 febbraio 1981,
n. 27 concernente provvidenze per il personale di magistratura, per
una maggior spesa di L. 108.000.000 così ripartita:
L. 36.000.000 per il periodo 1.7.1980 - 30.12.1980
L. 72.000.000 per l'anno 1981.
Quanto sopra premesso, si propone che il Consiglio regionale
su proposta dell'Ufficio di Presidenza
DELIBERI
di approvare le seguenti variazioni al bilancio di previsione
del Consiglio per l'anno 1981:
Variazioni di aumento:
PARTE ENTRATA
Cap. 1 - Assegnazione a carico del bilancio regionale
L. 188.000.000
PARTE SPESA
Cap. 1 - Indennità di carica e spese per premi assicurativi
per i componenti del Consiglio
L. 108.000.000
Cap. 3 - Spese per il funzionamento dei gruppi
consiliari
L. 80.000.000
Presidente
- La relazione del Presidente del Consiglio
sarà particolarmente breve, anche perchè il provvedimento che
l'Ufficio di Presidenza propone è di carattere puramente formale:
cioè, c'è una legge regionale che è stata promulgata e che deve
avere attuazione, e c'è una legge nazionale che per essere presa in
esame dall'Ufficio di Presidenza deve avere il relativo
finanziamento. Pertanto si propone che il Consiglio per l'anno
1981, deliberi di approvare le suddette variazioni al bilancio di
previsione del Consiglio.
È aperta la discussione generale.
Nessuno chiede la parola? Non vi sono dichiarazioni di voto?
Metto in approvazione l'oggetto al punto 20 dell'ordine del
giorno.
Esito della votazione:
Presenti: 21
Votanti: 21
Maggioranza: 11
Favorevoli: 21
Il Consiglio approva all'unanimità.
Presidente
- Passiamo all'esame dell'oggetto al punto 21
dell'ordine del giorno.
