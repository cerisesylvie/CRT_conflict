Classificazione
ARTIGIANATO
INDUSTRIA



Oggetto del Consiglio n. 2522 del 12 luglio 2012 - Resoconto
OGGETTO N. 2522/XIII - Inizio della discussione sulla
relazione sullo stato di avanzamento al 31 dicembre 2011 del
programma triennale dell'industria e dell'artigianato.
Presidente
- La parola al relatore, l'Assessore alle
attività produttive, Pastoret.
Pastoret (UV)
- Merci M. le Président.
L'état d'avancement du programme triennal de l'industrie et de
l'artisanat arrive pour la deuxième fois à l'attention de
l'Assemblée. A l'occasion de l'approbation de ce plan en 2010 on
avait pris l'engagement de prévoir un compte rendu annuel du
programme et encore cette fois cet engagement est respecté. Cette
mesure a déjà été présentée dans un parcours de partage au pacte
pour le développement et par la suite il a été remis à l'attention
du Gouvernement valdôtain et maintenant à celle du Conseil
régional. Nous aurions voulu arriver à cette présentation quelque
temps avant, mais il y a eu un changement dans la structure de
l'Assessorat député à la gestion de ce programme. M. Bredy, le
Dirigent qui s'était occupé de la réalisation de ce plan, a été
remplacé par M. Bonetto, qui s'est occupé de l'avancement de ce
document. Je profite de ce moment pour remercier les deux pour le
travail accompli.
La structure du document prend en compte point par point, action
par action, axe par axe le schéma du programme triennal, en
permettant ainsi de connaître les résultats atteints au cours de
l'année en examen. J'avais remarqué l'année passée que ce document
est un compte rendu et qu'il n'est pas un plan programmatique, même
si des actions stratégiques, dont je parlerai ensuite, y sont
comprises. Le plan est surtout un indicateur des avancements et des
résultats atteints par rapport aux différentes mesures législatives
et administratives de la Région et son examen permet d'évaluer si
et comment l'action de l'Administration régionale a été efficace et
a su respecter les prévisions du programme.
Nel merito del documento sottoposto alla nostra attenzione,
vanno sottolineati alcuni punti, due li trovate nella relazione:
l'attendibilità degli impegni di spesa previsti nel piano triennale
che è stata superiore al 100 percento, difatti, di fronte ad una
previsione di impegno di 53.136.000 euro, ne sono stati impegnati
54.507.000 euro. Il livello delle liquidazioni è stato
significativo, pari all'80 percento se consideriamo che abbiamo
delle previsioni di spesa che si pongono non nell'annualità, ma in
un periodo più lungo. Vanno sottolineate alcune positività, in
particolare sono state 380 le imprese che hanno avuto incentivi, 14
quelle che hanno potuto accedere ai mutui con il sostegno delle
leggi di settore, per un importo di oltre 7.600.000 euro. La
ricerca industriale legata alla legge n. 84 ha visto coinvolte
dieci imprese - parliamo del 2011 ovviamente - con la concessione
di 5.000.000 di euro di contributi, contemporaneamente c'è stato
anche l'avvio dei bandi a sostegno delle reti di ricerca e sono
stati resi disponibili importanti fondi del Fondo sociale europeo.
Mi fermo qui per quanto riguarda i fondi finanziari, perché la
tabella c'è e si esamina tranquillamente.
Al di là dei volumi finanziari messi in circolo, che possono
essere visti nel dettaglio, è importante considerare tutte le
azioni, anche quelle immateriali, cioè non riscontrabili come costi
diretti di investimento, ma che sono state svolte e che hanno
riscontro nei costi di funzionamento. A volte questi hanno
un'importanza pari, se non superiore, a quelle di semplice azione
di finanziamento. A questo proposito uno dei problemi spesso
sottolineati ha riguardato le tempistiche relative ai processi
amministrativi. Qui - il piano ne dà atto - si è operato con la
revisione dei criteri di insediamento delle imprese nei vari
immobili a destinazione industriale, prevedendo semplificazioni
procedurali e riduzioni delle tempistiche. Si è trattato di un
complesso processo di revisione e riorganizzazione delle regole con
il cointeressamento e la concertazione dei vari soggetti
interessati: si tratta della misura 4.2, azione 4.2.2. La revisione
della legge n. 11/2003, riguardante lo Sportello unico degli enti
locali, è stata un altro processo significativo, messo a punto nel
corso del 2011 nell'ottica di adeguamento alle mutate disposizioni
normative in materia e all'esigenza di dare un ulteriore impulso
allo sportello: misura 4.2, azione 4.2.3. Spesso conoscere
l'andamento delle aziende, conoscerne lo stato di salute ed avere
un confronto diretto con loro è cosa assai importante, per questa
ragione sono continuati gli incontri e le visite in azienda e il
confronto con le stesse da parte dell'Assessorato delle attività
produttive, come descritto nella misura 4.3, azione 4.3.1.
Per quanto riguarda le azioni prodromiche agli investimenti
futuri, è stato profuso un grande impegno nelle azioni di
tutoraggio svolte nel 2011: sono state 50 le imprese incontrate, 70
gli incontri svolti, molti sono stati i sopralluoghi effettuati,
tutto ciò nell'ottica di accompagnare eventuali nuove proposte di
insediamenti industriali: misura 4.3, azione 4.3.1.
Nel settore che in qualche modo riguarda le imprese in
particolare quelle artigiane, quello dell'energia...al di là degli
investimenti, è importante ricordare, sempre nel campo della
produzione immateriale di cui parlavo prima, che sono stati offerti
servizi ed informazioni significative, continue e diffuse sul
territorio, anche con incontri specifici nelle varie località della
Valle con l'obiettivo di incentivare ulteriormente il ricorso alle
fonti rinnovabili e al risparmio energetico: misura 5.1, azione
5.1.2. Con riferimento al settore industriale e artigianale sono
state 48 le aziende che hanno effettuato investimenti nel settore
della conversione fotovoltaica, segno di una volontà di rendere più
competitive le imprese e della scelta di processi virtuosi, che
consentono di migliorare il nostro rapporto di produzione da
rinnovabili, anche in vista del
burden sharing
. Ovviamente
anche qui la sperimentazione di nuove soluzioni e sostegno agli
impianti dimostrativi sono forme di investimento anche se
indiretto, che pone le basi per prospettive future importanti,
questo che ho citato qui riguarda la misura 5.1, azione 5.1.6. Il
grande impegno di promozione e di disponibilità di incentivi ha
dato una scossa già nel 2011 all'utilizzo delle rinnovabili e delle
prestazioni energetiche essendo stati quasi 1.300 i vari interventi
effettuati, riscontro da trovare nella misura 5.3, azione 5.3.1.
Evidentemente ci aspettiamo nel prossimo futuro, essendo ora
terminate tutte le incombenze legate alla certificazione energetica
del Catasto energetico degli edifici e dei nuovi sistemi di calcolo
per le prestazioni e con la prossima approvazione del Testo unico
in materia di energia, all'attenzione della competente commissione,
di avere una crescita di interventi in questo settore, con ricadute
anche significative nel settore delle imprese artigiane.
Una misura che intendo infine ricordare è quella relativa alle
attività di animazione tecnologica che, al dà delle convenzioni
stipulate con Vallée d'Aoste Structure e con la
Chambre
, ha
visto un significativo ciclo di incontri, di conferenze e di
incontri bilaterali fra imprese e centri di eccellenza, di seminari
specialistici rivolti alle imprese, non ultimo un impegno
importante per diffondere nelle scuole la cultura di impresa. Tutto
questo con l'obiettivo di dare servizi, informazioni, incentivi,
conoscenze ed opportunità alle imprese per il loro miglior
posizionamento nella produzione e nel mercato: misura 2.2, azione
2.2.1.
In conclusione, colleghi, non ricorro ad altre citazioni, sono
già state abbondanti, anche se mi premeva sottolineare alcuni punti
significativi del programma. Ognuno di voi però ha avuto modo di
valutarlo, credo che il fatto di mettere questo documento a
disposizione del Consiglio vada considerato come un positivo aiuto
alla conoscenza di fatti e di dati che possono aiutare ognuno di
noi nell'azione politico-amministrativa. Da questi dati è possibile
estrapolare analisi e valutazioni ed essi possono essere
implementati con tutte le informazioni del caso da parte degli
uffici. Uffici che cito a titolo di ringraziamento poiché, al di là
del piano e delle azioni ivi previste, hanno sempre dato risposte
in tempi rapidi garantendo l'effettiva efficacia delle azioni
programmate. Grazie.
Presidente
- Dichiaro aperta la discussione generale.
La parola al Vicepresidente Chatrian.
Chatrian (ALPE)
- Grazie Presidente.
Qualche considerazione di valutazione generale su questo
documento, che è l'avanzamento del programma triennale industria ed
artigianato. Solo pochi giorni fa abbiamo audito l'Assessore in
commissione su un riordino normativo legato all'energia, quindi
dovrebbe darci una base legislativa per poter tenere sotto un unico
cappello la situazione del singolo utente, del potenziale
utilizzatore della legge e anche del sistema pubblico. L'Assessore
citava le risorse messe in campo per il 2011, cercando di spiegare
la percentuale di impegno preso durante l'anno, che è superiore al
100 percento, e poi ha dettagliato la capacità di spesa, sovente
discussa in aula in fase di dibattito di rendiconto e di bilancio
triennale. Un terzo delle risorse di questo piano è legato al
bon de chauffage
(18.000.000 di euro), quindi la scelta
caratterizzante di tale piano va in una direzione da noi non
condivisa; avevamo fatto una nostra proposta alternativa con dei
criteri alternativi e non accettati; questo per contestualizzare il
programma triennale e l'ordine di grandezza più importante.
Evidenzio qualche criticità e qualche potenzialità. Nella misura
1.1, "Sviluppo di imprenditorialità", avevamo proposto con un
emendamento nel 2010 la possibilità di creare la stessa possibilità
nell'area di Châtillon, leggiamo con apprezzamento il fatto di
avere inserito anche la
pépinière
di Pont-Saint-Martin che
ha dato i suoi primi frutti e la nostra proposta, che andava nella
direzione anche di inserire il polo industriale di Châtillon, forse
poteva aiutare in un momento di difficoltà anche il polo. Lo diamo
come nuovo suggerimento e l'Assessore poi ci risponderà.
Per quanto riguarda il sostegno all'imprenditoria giovanile,
probabilmente lo strumento va tarato, i numeri mi sembrano deboli.
Si è fatto qualcosa, avevamo partecipato alla stesura della
modifica, l'abbiamo votata, ma, risultati alla mano, ci sembrano
dei numeri deboli. Mi pare che siano stati concessi 11 contributi
in conto capitale, per dire che, per sostenere l'imprenditoria
giovanile, forse dobbiamo fare di più, con azioni alternative o più
concrete, o riuscire a stimolare in maniera diversa la fascia dai
18 ai 35 anni. Non sono un tuttologo, ma penso che una riflessione
sia in commissione che in Consiglio vada fatta sull'azione 1.1.5,
perché i risultati sono scarsi o limitati.
Per quanto riguarda il
marketing
territoriale, azione
2.2.1, ci sembrano un po' deboli le azioni messe in campo da Vallée
d'Aoste Structure in collaborazione con l'autoporto. Non abbiamo
tutti i dettagli in questa relazione, che è una relazione di
sintesi, chiederemo all'Assessore di farci avere maggiori dettagli
su questa misura 2.2, perché ci interessa e in questo momento
l'attuazione di un piano di comunicazione per la promozione del
gruppo delle imprese industriali e artigiane in Valle è più che mai
importante, se non fondamentale. Come attrarre gli investimenti e
le imprese, come promuovere il nostro territorio, le difficoltà che
ci sono, ma anche quali sono gli
atouts
in questo momento e
cosa le società partecipate hanno messo in campo nel 2011.
Per quanto riguarda l'asse tre, "Ricerca industriale e
trasferimenti tecnologici", chiederemmo una delucidazione più
approfondita sul fatto di creare delle condizioni più importanti
per quanto riguarda i bandi. Il fatto di incentivare i bandi
potrebbe dare la possibilità a diverse aziende di giocarsi qualche
chance
in più.
Per quanto riguarda invece l'azione 3.1.7, non sono stati fatti
impegni di spesa per il 2011; vorremmo conoscere le motivazioni che
hanno portato a non impegnare nessuna spesa e quali sono le
criticità che gli uffici hanno evidenziato al Governo
regionale.
Per quanto riguarda l'ottimizzazione dei processi
amministrativi, già lo scorso anno mi ero soffermato sull'asse
quattro, principalmente sull'andamento non tanto del monitoraggio,
ma sull'ottimizzazione dei processi amministrativi. Più volte in
questa sede avevo chiesto di accompagnare le procedure messe in
campo in maniera scientifica, visto che ci sono diversi attori che
intervengono su questa disciplina, da Vallée d'Aoste Structure
all'Assessorato, a Finaosta e ogni tanto qualche nodo da sciogliere
c'è ancora, pertanto chiederemmo qualche delucidazione in più
all'Assessore competente.
Per quanto riguarda lo sviluppo dello Sportello unico degli enti
locali, le criticità sono ancora molte. Mi soffermo sull'azione
4.2.3, la mia precedente esperienza politica mi aveva portato a
fare il Sindaco di un piccolo Comune turistico, vi assicuro che in
questo momento lo Sportello unico non sta ancora dando i risultati
attesi immagino da tutti. I tempi sono molto lunghi, i risultati
sono quelli che sono, chiederemmo anche su questa azione qualche
ragguaglio in più e quali sono le intenzioni per migliorare le
criticità e i tempi. Penso che qui non dobbiamo parlare di
burocrazia, ma lo Sportello unico non ha dato finora i risultati
attesi diversi anni fa.
Sulla pianificazione energetica, asse cinque, "Sviluppo delle
fonti energetiche rinnovabili, efficienza e risparmio energetico",
nell'azione 5.1.2, "Attuazione e pianificazione della comunicazione
per la promozione delle energie rinnovabili", viene riportato in
relazione un numero importante di contatti dal 2010 al 2011;
vorremmo avere dall'Assessore qualche ragguaglio in più oltre ai
numeri, quali sono le attese del singolo cittadino che si addentra
nel sistema di attuazione e quali sono le informazioni che richiede
al
front office
. Sull'azione 5.1.3, "Azione su imprese per
lo sviluppo delle attività del settore energia", invece nel 2011
c'è stato un ulteriore rinvio al 2012, perché è risultato
prioritario dare avvio al sistema di certificazione energetica
regionale; se può dettagliarci meglio l'azione 5.1.3, non riesco a
capire le motivazioni che hanno ulteriormente congelato questa
possibilità.
Termino dicendo che ascolteremo le risposte alle perplessità e
ai quesiti che abbiamo posto in questo momento. Grazie.
Presidente
- Vista l'ora, dichiaro conclusi i lavori
dell'odierna adunanza del Consiglio regionale. I lavori
riprenderanno alle 15,30.
La seduta è tolta.
---
La seduta termina alle ore 12,51.
