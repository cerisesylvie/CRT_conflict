Classificazione
CONSIGLIO REGIONALE



Oggetto del Consiglio n. 2524 del 15 dicembre 2016 - Resoconto
OGGETTO N. 2524/XIV - Approvazione di risoluzione: "Richiesta
di convocazione di un Consiglio regionale per definire i rapporti
tra le istituzioni e i Parlamentari valdostani. Requête de
convoquer un Conseil régional pour définir les relations entre les
institutions et les Parlementaires de la Vallée d'Aoste".
Rosset (Presidente) -
Punto n. 4.04 dell'ordine del
giorno. Per l'illustrazione, ha chiesto la parola il collega La
Torre, ne ha facoltà.
La Torre (UV) -
Forse anche riuscendo a parlare a nome di
tutti, velocemente con un po' di stile e anche senza alimentare
polemiche, perché la discussione è seria e su temi importanti,
credo che questa discussione debba essere fatta all'interno di
quest'aula con presenti tutti gli attori che devono trattare questi
argomenti. Abbiamo presentato questa risoluzione perché riteniamo
necessario chiedere in via ufficiale la convocazione del Consiglio,
che peraltro gentilmente lei, Presidente, ha già annunciato. Le
premesse si attengono solo ai fatti e alle dichiarazioni che sono
state fatte e quindi non serve - come ho detto, usando un po' di
stile e senza alimentare polemiche - aggiungere altro, dunque la
risoluzione è depositata in quest'ottica.
Presidente -
Se nessuno chiede di intervenire, metto in
votazione la risoluzione. Ha chiesto la parola il collega
Vicepresidente Farcoz, ne ha facoltà.
Farcoz (UV) -
Non credo sia l'occasione di ribadire le
posizioni sulle quali ci eravamo posti ieri: avevamo già annunciato
il fatto che saremmo stati d'accordo a questo confronto in
Consiglio, il Presidente del Consiglio l'aveva già annunciato,
ovviamente non condividiamo la parte delle premesse, però comunque
sull'impegnativa siamo d'accordo per creare questo momento di
dibattito che credo verrà fatto nelle prossime settimane.
Presidente -
Ha chiesto la parola il Presidente della
Regione Rollandin, ne ha facoltà.
Rollandin (UV) -
Je comprends que ce thème a fait l'objet
d'un débat qui s'est déjà tenu il y a deux jours, donc je ne peux
qu'apprécier le fait que le collègue a présenté une résolution. Je
demanderais si on peut faire une votation sur le préambule et une
votation sur ce qu'on veut avoir, pour ne pas faire un débat qui,
comme vous le comprendrez, est difficile à justifier en ce moment.
Je crois que le but du collègue était celui de dire: "faisons de
sorte qu'il y ait la possibilité d'une confrontation, afin qu'il y
ait la possibilité de comprendre comment on peut améliorer les
rapports, de façon qu'il y ait quelque chose qui va dans la
direction souhaitée". Dans ce sens on est d'accord sur
l'engagement, mais on ne partage pas dans son ensemble, sans entrer
dans le mérite de tout, ce qui a été dit. D'autre part, on a
reconnu que ce passage n'a pas été le maximum et qu'on pouvait
éviter de faire certaines déclarations, mais je crois qu'en disant
certaines choses on a exagéré aussi de l'autre côté. Je demanderais
au collègue si on peut voter les deux parties. Sur l'engagement on
n'a pas de problème, au contraire on souhaite qu'il y ait cette
confrontation dans les plus brefs délais.
Presidente -
Ha chiesto la parola il collega La Torre, ne
ha facoltà.
La Torre (UV) -
Siccome ho detto che non vogliamo fare
polemiche...dipende dal Regolamento...chiedo.
Presidente -
È fattibile, si può votare sulle premesse e
si può votare sull'impegnativa, quindi facciamo due votazioni
separate. Metto in votazione le premesse. La votazione è aperta. La
votazione è chiusa.
Esito della votazione:
Presenti: 31
Votanti: 31
Favorevoli: 21
Contrari: 10
Il Consiglio approva.
Metto in votazione l'impegnativa della risoluzione. La votazione
è aperta. La votazione è chiusa.
Presenti: 32
Votanti: 32
Favorevoli: 31
Contrari: 1
Il Consiglio approva.
Con questo punto all'ordine del giorno si concludono i lavori
del Consiglio. Colgo l'occasione anch'io per ringraziare l'operato
dei funzionari per queste quattro giornate. La seduta è chiusa.
---
L'adunanza termina alle ore 20:26.
