Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 343 del 30 dicembre 1970 - Resoconto
OGGETTO N. 343/70 - Concessione di un contributo alla Scuola
di Sci "Rutor", di La Thuile, nelle spese per l'acquisto e la
sistemazione di un fabbricato da destinare a sede della scuola
medesima.
Milanesio (P.S.I.)
- Dunque, come voi sapete, il supporto
delle nostre stazioni invernali sono, oltre agli impianti di
risalita e alle attrezzature alberghiere, sono appunto, i maestri
di sci, sono le nostre guide alpine.
La Thuile è una stazione in via di sviluppo, è una stazione in
cui si pratica, già da qualche anno e con un certo successo, lo sci
e alcuni sport invernali. È, però, una stazione che, a confronto di
Breuil Cervinia, a confronto delle stesse due Gressoney, a
confronto di Courmayeur si può definire una stazione povera, in cui
i maestri di sci - che sono comunque numerosi - e le guide alpine
non sempre riescono a trovare del lavoro in loco e sono anche
costretti ad abbandonare la Valle d'Aosta e a rivolgersi altrove
per svolgere la loro attività.
Maestri di sci e guide alpine hanno chiesto alla Regione,
proprio per poter essere più e meglio presenti sul mercato, diciamo
così, turistico, di intervenire a sostegno di questa loro attività
nella costruzione delle sedi della scuola dei maestri di sci e
delle guide, sedi che dovrebbero fungere anche da luogo di ritrovo,
luogo di prenotazione per quanto riguarda le loro prestazioni.
A questo proposito hanno acquisito un vecchio fabbricato per il
quale era previsto il restauro conservativo e hanno presentato qui
alla Regione una proposta di contributo su una spesa che loro
devono sostenere; che in parte hanno già sostenuto di circa
22.840.000. La Regione è già intervenuta in altre circostanze in
favore di scuole di sci, a favore di questi lavoratori del turismo
e io ritengo che anche questa volta possa intervenire con un
contributo che è appena inferiore al 50% della spesa, tenuto conto
che qui si tratta di una stazione - come ho già detto prima - di
una stazione povera in via di sviluppo, una stazione dove i maestri
di sci non sono certamente i maggiori beneficiari dell'attività
turistica.
Quindi, questo tipo d'intervento si giustifica.
Altrove i maestri di sci e le guide hanno trovato dei mecenati,
mi riferisco a Monzino per Courmayeur e ad altri per Breuil
Cervinia. Questo mecenatismo, però, è un mecenatismo che ha anche
un certo peso perché si finisce, attraverso queste elargizioni di
carattere economico, per avere poi
longa manus
su questi
maestri di sci e su queste guide alpine e questi datori di lavoro
finiscono per egemonizzare e quindi per dirigere poi, di fatto,
queste stazioni tirando le fila dall'ombra. Il fatto che i maestri
di sci e le guide alpine di La Thuile vogliano con le loro forze,
senza rivolgersi a, diciamo così, alle società che operano in loco,
per costruirsi questa sede e gestirsela, mi pare che sia uno sforzo
che vada assecondato e aiutato.
Per queste ragioni si propone di stanziare questo contributo e
poi liquidarlo, su presentazione di documentazione di spesa, con
provvedimenti successivi da parte della Giunta.
Siggia (P.C.I.)
- Metto in votazione l'oggetto n. 10. Chi
è d'accordo alzi la mano. Contrari? Astenuti? Votato
all'unanimità.
