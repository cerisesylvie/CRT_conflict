Classificazione
AMMINISTRAZIONE REGIONALE
Ordinamento degli uffici e del personale


Resoconto integrale del dibattito dell'aula
Oggetto del Consiglio n. 748 del 22 giugno 1994 - Resoconto
OGGETTO N. 748/X - Dipendente regionale sig. Primo Ruggeri -
Conferimento dell'incarico della reggenza di un posto di Istruttore
tecnico del Servizio sistemazioni idrauliche e di difesa del suolo
dell'Assessorato dell'agricoltura, forestazione e risorse naturali
- Approvazione e finanziamento di spesa.
Deliberazione - Il Consiglio
Considerato che nell'ambito dell'Assessorato dell'agricoltura,
forestazione e risorse naturali - Servizio sistemazioni idrauliche
e di difesa del suolo - risulta vacante un posto di Istruttore
tecnico (ruolo del personale tecnico - 8° livello);
Considerata la necessità di ricoprire il posto sopracitato al
fine di garantire il regolare funzionamento dell'Ufficio, mediante
il conferimento dell'incarico della reggenza del posto di cui
trattasi ad un dipendente di ruolo, in possesso dei necessari
requisiti;
Vista la nota n. 3733 del 23 luglio 1993 a firma del Dirigente
del Servizio sistemazioni idrauliche e di difesa del suolo,
concernente la richiesta del conferimento dell'incarico della
reggenza del posto di Istruttore tecnico (8° livello) nell'ambito
del Servizio di cui sopra al sig. Primo Ruggeri, titolare di un
posto di Perito elettrotecnico (7° livello);
Tenuto conto che con deliberazione n. 664 del 4 maggio 1994 del
Consiglio regionale è stato approvato il bando di concorso
riservato, per titoli ed esami, per la nomina ad un posto di
Istruttore tecnico nell'ambito del Servizio sistemazioni idrauliche
e di difesa del suolo dell'Assessorato dell'Agricoltura,
Forestazione e Risorse Naturali;
Visto l'articolo 129 della legge regionale 28 luglio 1956, n. 3,
come modificato dall'articolo 2 della legge regionale 26 aprile
1984, n. 12 e l'articolo 4 - 1° comma - della legge regionale 16
settembre 1986, n. 54;
Vista la legge regionale 29 maggio 1992, n. 19;
Accertato che il predetto dipendente è in possesso de requisiti
richiesti, a norma di legge, per la reggenza del posto
sopracitato;
Visto il parere favorevole rilasciato dal Dirigente del Servizio
del personale, ai sensi del combinato disposto dell'articolo 72
della legge regionale n. 3/1956 e successive modificazioni, e
dell'articolo 21 della legge regionale n. 18/1980 e successive
modificazioni, in ordine alla legittimità della presente
deliberazione;
Delibera
1) di conferire al dipendente sig. Primo Ruggeri l'incarico
della reggenza di un posto di Istruttore tecnico (ruolo del
personale tecnico - 8° livello) nell'ambito dell'Assessorato
dell'Agricoltura, Forestazione e Risorse Naturali - Servizio
sistemazioni idrauliche e di difesa del suolo -, con decorrenza dal
22 giugno 1994, sino alla copertura del posto e, comunque, non
oltre la data del 31 maggio 1995;
2) di attribuire, a decorrere dal 22 agosto 1994, al dipendente
regionale sig. Primo Ruggeri, in aggiunta al trattamento economico
in atto fruito, una indennità di incarico per la reggenza del posto
di Istruttore tecnico del Servizio sistemazioni idrauliche e di
difesa del suolo, così determinata:
- stipendio 8° livello - Lire 18.673.932
XIII mensilità - Lire 1.556.161
----------------
TOTALE - Lire 20.230.093
- Indennità di incarico mensile lorda:
lire 20.230.093 x 1/5 = lire 4.046.019: 12 = lire 337.168
3) di dare atto che la relativa spesa annua lorda sarà imputata
sui capitoli 30500 e 30501 del bilancio preventivo della Regione
per l'anno 1994 ("Spese per il personale addetto ai Servizi della
Regione - Stipendi e altri assegni fissi" e "Spese per il personale
addetto ai Servizi della Regione - contributi diversi a carico
dell'Ente su stipendi e altri assegni fissi") che presentano la
necessaria disponibilità, nonché, eventualmente, sui corrispondenti
capitoli di spesa dei bilanci preventivi per gli anni
successivi;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta,
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320.
Président -
Si personne ne demande la parole on passe à
la votation secrète.
Presenti, votanti e favorevoli: 28
Il Consiglio approva all'unanimità
