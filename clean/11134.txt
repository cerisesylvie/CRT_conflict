Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2147 del 8 maggio 1991 - Resoconto
OGGETTO N. 2147/IX - Approvazione di perizia suppletiva e di
variante, di atto di sottomissione e di nuovi prezzi relativi ai
lavori di costruzione della scuola media consorziale di Pont Suaz e
del presidio socio-sanitario n. 5 dell'Envers (Charvensod).
Presidente:
Do lettura della proposta di deliberazione
iscritta al punto 31 dell'ordine del giorno.
IL CONSIGLIO
- visto il parere della III Commissione consiliare
permanente;
delibera
1°) di approvare l'allegata perizia di variante e suppletiva
relativa ai lavori di costruzione della scuola media consorziale di
Pont Suaz e del presidio socio-sanitario n. 5 dell'Envers,
ammontante a lire 2.090.798.500
(duemiliardinovantamilionisettecentonovantottomilacinquecento) per
Iva 4 per cento, per un totale di lire. 2.174.430.440
(duemiliardicentosettantaquattromilioniquattrocentotrentamilaquatrocentoquaranta);
2°) di approvare gli allegati nuovi prezzi unitari;
3°) di approvare l'atto di sottomissione sottoscritto in data
19/02/1991 ed in particolare:
- l'esecuzione dei nuovi lavori agli stessi patti, prezzi e
condizioni di cui al capitolato speciale d'appalto allegato al
contratto principale con l'applicazione del ribasso offerto del
27,05 per cento sull'importo contrattuale maggiorato del quinto
d'obbligo, per un ammontare di lire 5.898.000.000 lorde e alla pari
per la restante somma di lire 1.472.000.000;
- la liquidazione della somma forfettaria rivalutata di lire 280
milioni (duecentottantamilioni) a favore dell'Impresa Sud
costruzione di Aosta a totale tacitazione delle riserve iscritte
nel registro di contabilità e di ogni altra richiesta derivante dal
ritardato inizio dei lavori nonché di qualsiasi altro danno ed
onere ad esso conseguente;
4°) di affidare l'esecuzione dei lavori previsti nella perizia
stessa all'Impresa Sud Costruzioni di Nicotera Italo e Antonio, con
sede in Aosta, aggiudicataria ed esecutrice dei lavori principali,
con una proroga di 380 (trecentottanta) giorni naturali consecutivi
del termine per l'ultimazione dei lavori;
5°) di delegare alla Giunta regionale gli atti afferenti il
finanziamento della spesa nonché l'adozione di ogni provvedimento
relativo alla prosecuzione ed all'ultimazione dei lavori di
costruzione della scuola media consorziale di Pont Suaz e del
Presidio socio-sanitario n. 5 dell'Envers.
Progetto di variante
(...omissis...)
Presidente:
Ha chiesto la parola il Consigliere Viérin;
ne ha facoltà.
Viérin (UV):
Cette proposition de délibération, concerne
une variation au projet des travaux de construction de l'école
moyenne consortiale du Pont-Suaz. C'est un thème qui a déjà fait
l'objet d'une interpellation au cours d'une des séances précédentes
du Conseil. Nous avions en effet demandé à l'Assesseur, s'il
voulait bien nous informer sur les éventuelles difficultés, faisant
obstacle à l'achèvement des travaux de construction de l'école
moyenne consortiale du Pont-Suaz, ainsi que sur la date prévue pour
l'achèvement de ces travaux.
Il me semble, et l'Assesseur pourra mieux l'éclaircir, qu'à
l'époque les réponses avaient été différentes, à savoir que les
travaux étaient en cours d'exécution, que la date de leur
achèvement avait déjà fixé, que les cours débuteraient en 1992.
(...interruption...)
... Non. En tout cas, nous aurons la possibilité de
l'éclaircir.
Aujourd'hui, non seulement il y a proposition de variation avec
augmentation considérable des coûts de l'ouvrage, mais également il
y a concession de 380 jours de prorogation quant à l'achèvement des
travaux. Je voudrais que l'Assesseur me fournisse des précisions
quant aux problèmes soulevés.
Presidente:
Ha chiesto la parola l'Assessore ai Lavori
pubblici, Martin; ne ha facoltà.
Martin (ADP):
Ricordo che non più di un mese fa ho
risposto in maniera molto dettagliata ad una interpellanza su
questo problema.
In quell'occasione ho detto che era in corso una perizia
suppletiva, che poi è questa, che in linea tecnica era già stata
approvata nel 1990, quindi prima dell'insediamento di questa
Giunta, che c'erano dei problemi con l'impresa, che però erano
praticamente superati e che i lavori stavano per ricominciare, come
è puntualmente avvenuto, tant'è che i lavori sono in corso da circa
venti giorni, come appunto avevo detto.
Se non ricordo male, avevo anche detto che tali lavori avrebbero
permesso di aprire la scuola nell'anno scolastico 1992-93...
.
... Prima avevo inteso 1992 ed in effetti è l'anno scolastico
1992-93.
Sempre allora avevo aggiunto che la perizia, che oggi è
sottoposta all'attenzione del Consiglio, come certamente molti
colleghi sapranno, perché è una cosa che mi sono trovato sul
tavolo, era stata chiesta dal consorzio dei Comuni, d'accordo con
l'Amministrazione.
Oggi posso confermare che i problemi insorti con l'impresa, che
aveva lavorato, come ho detto allora, circa 17 mesi a fronte di un
periodo di cinque anni, evidentemente per cause non sempre e non
tutte imputabili all'impresa, avevano dato origine ad un
contenzioso tra l'impresa e l'Amministrazione, che dopo vari
tentativi era stato risolto così come è riportato nella
deliberazione, ossia con l'accettazione, da parte dell'impresa, di
un atto di sottomissione per una cifra, ritenuta congrua dagli
uffici, di 280 milioni di lire a tacitazione di ogni ulteriore
pretesa da parte dell'impresa.
Mi pare che nella deliberazione siano spiegate abbastanza bene
tanto le ragioni della perizia quanto quelle del suo ammontare.
Voglio solo precisare che, a fronte di precedenti richieste
dell'impresa, per la verità mai accettate dall'Amministrazione,
questa cifra è certamente molto inferiore a quanto richiesto
dall'impresa...
(...interruzione...)
... perché trecentoottanta sono i giorni che gli uffici tecnici
hanno ritenuto necessari per eseguire i lavori residui che, se non
ricordo male, sono relativi ad una perizia piuttosto elevata pari a
due miliardi duecento milioni di lire.
Presidente:
Se nessuno chiede la parola, pongo in
votazione la proposta di deliberazione in oggetto.
Esito della votazione:
Presenti: 29
Votanti: 17
Favorevoli: 17
Astenuti: 12 (Andrione, Bich, Faval, Louvin, Marcoz, Mostacchi,
Perrin, Riccarand, Rollandin, Vallet, Viérin e Voyat);
Il Consiglio approva
Presidente:
Si passa ora all'esame dell'oggetto n.
33.
***
