Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1066 del 28 febbraio 1990 - Resoconto
OGGETTO N. 1066/IX - Disegno di legge: "Testo unificato delle
norme regionali per il personale addetto ai servizi a favore delle
persone anziani ed inabili di cui alla legge regionale 15 dicembre
1982, n. 93".
Presidente - Ha chiesto di parlare l’Assessore
alla Sanità ed Assistenza Sociale Lanièce, ne ha facoltà.
Lanièce (DC)
- Il testo di legge ha già avuto il parere
unanime delle due Commissioni competenti. E’
ritenuta necessaria la presentazione di questo testo di legge,
perchè è continuata la richiesta di maggiore assistenza per le
persone anziane, quindi si è provveduto a modificare i vecchi
progetti di legge, aumentando l’organico e
prevedendo alcune nuove figure che dovranno assistere gli
anziani.
Volevo solo proporre un emendamento aggiuntivo
all’articolo 4, che recita:
"6. In sede di prima applicazione ai concorsi di cui al
presente articolo, sono ammessi, in deroga al limite massimo di età
ed al possesso del titolo di studio, i candidati che abbiano
assolto all’obbligo scolastico e che abbiano
prestato la propria attività, per un periodo di almeno diciotto
mesi, quali addetti ai servizi pubblici a favore delle persone
anziane ed inabili"
.
Presidente
- E’ aperta la discussione
generale.
Se nessun Consigliere chiede di parlare, si passa
all’esame dell’articolato. Do lettura
dell’articolo 1:
Articolo 1
(Contenuti della legge)
1. La presente legge riunisce e coordina, con modificazioni ed
integrazioni, le leggi regionali recanti norme per il personale dei
servizi a favore delle persone anziane ed inabili.
2. Sono abrogate le leggi regionali 12 dicembre 1985, n. 83 e 29
gennaio 1987, n. 8 concernenti norme in materia di personale
addetto ai servizi a favore di persone anziane ed inabili.
Presidente
- Pongo in votazione l’art.
1:
Esito della votazione:
Presenti, votanti e favorevoli: 24
Il Consiglio approva all’unanimità
Presidente
- Do lettura dell’articolo
2:
Articolo 2
(Pianta Organica)
1. Il personale addetto ai servizi a favore delle persone
anziane ed inabili di cui alla legge regionale 15 dicembre 1982, n.
93, è iscritto in un apposito ruolo unico regionale.
2. La pianta organica del personale, le quantità numeriche ed i
relativi profili professionali, sono fissati con legge
regionale.
Presidente - Pongo in votazione l’articolo
2:
Esito della votazione:
Presenti, votanti e favorevoli: 24
Il Consiglio approva all’unanimità
Presidente
- Do lettura dell’articolo
3:
Articolo 3
(Ripartizione numerica e funzionale
tra gli enti gestori)
1. La ripartizione, tra gli enti gestori di servizi, del
personale è stabilita con deliberazione della Giunta regionale,
sentite l’Associazione dei Sindaci della Valle
d’Aosta e le Associazioni sindacali di
categoria.
2. Nella ripartizione del personale la Giunta Regionale deve
tener conto dei seguenti criteri di carattere generale: a) del
numero degli abitanti del Comune o del Consorzio gestore dei
servizi; b) della dispersione della popolazione sul territorio; c)
del numero e della tipologia dei servizi in funzione.
Presidente
- Pongo in votazione l’articolo
3:
Esito della votazione:
Presenti, votanti e favorevoli: 24
Il Consiglio approva all’unanimità
Presidente
- Do lettura dell’articolo
4:
Articolo 4
(Modalità di assunzione in ruolo)
1. Le assunzioni in servizio di ruolo avvengono sulla base di
concorsi pubblici per titoli ed esami banditi ed espletati dalla
Regione.
2. Si applicano le procedure concorsuali previste per i concorsi
di assunzione presso l’Amministrazione
regionale.
3. La graduatoria diventa permanente fino
all’espletamento del successivo concorso e viene
utilizzata per procedere alla sostituzione del personale assente o
legittimamente impedito nell’attività.
4. La graduatoria non può essere utilizzata comunque oltre il
triennio dalla data della sua approvazione.
5. Le assunzioni in servizio sono disposte dai singoli Comuni o
consorzi secondo la ripartizione stabilita con la deliberazione
della Giunta regionale di cui all’articolo 3, comma
1.
Presidente
- All’articolo 4 vi è
l’emendamento presentato
dall’Assessore Lanivi, di cui do lettura:
All’articolo 4 è aggiunto il seguente comma:
"6. In sede di prima applicazione ai concorsi di cui al
presente articolo, sono ammessi, in deroga al limite massimo di età
ed al possesso del titolo di studio, i candidati che abbiano
assolto all’obbligo scolastico e che abbiano
prestato la propria attività, per un periodo di almeno diciotto
mesi, quali addetti ai servizi pubblici a favore delle persone
anziane ed inabili".
Lo pongo in votazione:
Esito della votazione:
Presenti, votanti e favorevoli: 24
Il Consiglio approva all’unanimità
Presidente
- Pongo in votazione l’articolo
4 nel testo così emendato:
Articolo 4
(Modalità di assunzione in ruolo)
1. Le assunzioni in servizio di ruolo avvengono sulla base di
concorsi pubblici per titoli ed esami banditi ed espletati dalla
Regione.
2. Si applicano le procedure concorsuali previste per i concorsi
di assunzione presso l’Amministrazione
regionale.
3. La graduatoria diventa permanente fino
all’espletamento del successivo concorso e viene
utilizzata per procedere alla sostituzione del personale assente o
legittimamente impedito nell’attività.
4. La graduatoria non può essere utilizzata comunque oltre il
triennio dalla data della sua approvazione.
5. Le assunzioni in servizio sono disposte dai singoli Comuni o
consorzi secondo la ripartizione stabilita con la deliberazione
della Giunta regionale di cui all’articolo 3, comma
1.
6. In sede di prima applicazione ai concorsi di cui al presente
articolo, sono ammessi, in deroga al limite massimo di età ed al
possesso del titolo di studio, i candidati che abbiano assolto
all’obbligo scolastico e che abbiano prestato la
propria attività, per un periodo di almeno diciotto mesi, quali
addetti ai servizi pubblici a favore delle persone anziane ed
inabili.
Esito della votazione:
Presenti, votanti e favorevoli: 25
Il Consiglio approva all’unanimità
Presidente
- Do lettura dell’articolo
5:
Articolo 5
(Modalità di reclutamento di personale
a tempo determinato)
1. Nelle more dell’espletamento dei concorsi di
cui all’articolo 3, o in mancanza di graduatoria
utilizzabile di cui al comma 3 dello stesso articolo, nel caso in
cui le esigenze dei servizi lo richiedano oppure per supplenze,
vacanze o sostituzioni, gli enti gestori possono, previa
autorizzazione della Regione, procedere ad assunzioni di personale
a tempo determinato, sulla base di graduatorie formate a seguito di
selezioni espletate secondo modalità autodeterminate.
Presidente
- Pongo in votazione l’articolo
5:
Esito della votazione:
Presenti, votanti e favorevoli: 25
Il Consiglio approva all’unanimità
Presidente
- Do lettura dell’articolo
6:
Articolo 6
(Trattamento economico e giuridico)
1. Al personale è applicato lo stato giuridico e il trattamento
economico previsti per il personale dipendente dagli enti locali in
quanto non in contrasto con la presente legge.
Presidente
- Pongo in votazione l’articolo
6:
Esito della votazione:
Presenti, votanti e favorevoli: 25
Il Consiglio approva all’unanimità
Presidente
- Do lettura dell’articolo
7:
Articolo 7
(Trasferimenti)
1. Nell’ambito dei contingenti di cui
all’articolo 3 il personale in ruolo può ottenere il
trasferimento ad altro ente, su disposizione della Regione, previo
parere da parte dei due enti interessati.
Presidente
- Pongo in votazione l’articolo
7:
Esito della votazione:
Presenti, votanti e favorevoli: 25
Il Consiglio approva all’unanimità
Presidente
- Do lettura dell’articolo
8:
Articolo 8
(Mobilità per esigenze di servizio)
1. Per garantire la continuità e la funzionalità dei servizi,
sono fatti salvi i processi di mobilità temporanea del personale da
effettuarsi con motivato provvedimento
dell’Assessore alla Sanità ed Assistenza
Sociale.
2. La mobilità temporanea rientra nell’ambito
dell’istituto del comando con diritto alle relative
indennità e competenze accessorie.
3. Il comando non può eccedere il periodo di mesi sei.
Presidente
- Pongo in votazione l’articolo
8:
Esito della votazione:
Presenti, votanti e favorevoli: 25
Il Consiglio approva all’unanimità
Presidente
- Do lettura dell’articolo
9:
Articolo 9
(Tabella organica)
1. E’ approvata la nuova pianta organica dei
posti e del personale del ruolo speciale del personale addetto ai
servizi a favore delle persone anziane ed inabili come da tabella
A) allegata alla presente legge.
2. Le quantità numeriche indicate nella tabella possono essere
frazionate per dar luogo a rapporti di impiego a tempo parziale
nelle quantità previste dagli accordi nazionali di lavoro per il
personale degli enti locali.
3. I posti di cuoco di cui alla tabella B) allegata sono
conservati fino ad esaurimento.
4. Il personale titolare di un posto di ruolo della tabelle A)
potrà transitare nella pianta organica di comuni o consorzi,
semprechè esista il posto disponibile nello stesso profilo
professionale. Le quantità numeriche della tabella A) diminuiranno
in numero corrispondente ai trasferimenti nelle piante organiche
dei singoli enti.
Presidente
- Pongo in votazione l’articolo
9:
Esito della votazione:
Presenti, votanti e favorevoli: 25
Il Consiglio approva all’unanimità
Presidente
- Do lettura dell’articolo
10:
Articolo 10
(Norme transitorie)
1. Alla copertura dei posti di cui alla tabella A) che risultino
disponibili alla data di entrata in vigore della presente legge si
provvede mediante utilizzo delle graduatorie formulate a seguito
dei concorsi espletati ai sensi dell’articolo 2
della legge regionale 12 dicembre 1985, numero 83.
2. Il personale iscritto nel ruolo speciale con la qualifica di
addetto alle pulizie ed alla lavanderia di cui
all’allegato C) della presente legge, in servizio
alla data di entrata in vigore della legge, previo superamento di
concorso riservato accede alla qualifica di assistente domiciliare
tutelare (4° livello - ruolo del personale addetto
all’assistenza).
3. Ad avvenuta applicazione della suddetta norma i posti di
addetto alle pulizie ed alla lavanderia sono soppressi.
Presidente
- Pongo in votazione l’articolo
10:
Esito della votazione:
Presenti, votanti e favorevoli: 25
Il Consiglio approva all’unanimità
Presidente
- Do lettura dell’articolo
11:
Articolo 11
(Oneri Finanziari)
1. Agli oneri derivanti dall’applicazione della
presente legge i comuni e i consorzi fanno fronte con i fondi messi
a disposizione dalla Regione ai sensi della legge regionale 15
dicembre 1982, n. 93.
Presidente
- Pongo in votazione l’articolo
11:
Esito della votazione:
Presenti, votanti e favorevoli:25
Il Consiglio approva all’unanimità
Allegato A, B, C e D: (... omissis...)
Presidente
- Pongo in votazione l’allegato
A:
Esito della votazione:
Presenti, votanti e favorevoli: 25
Il Consiglio approva all’unanimità
Presidente
- Pongo in votazione l’allegato
B:
Esito della votazione:
Presenti, votanti e favorevoli: 25
Il Consiglio approva all’unanimità
Presidente
- Pongo in votazione l’allegato
C:
Esito della votazione:
Presenti, votanti e favorevoli: 25
Il Consiglio approva all’unanimità
Presidente
- Pongo in votazione l’allegato
D:
Esito della votazione:
Presenti, votanti e favorevoli: 25
Il Consiglio approva all’unanimità
Presidente
- Pongo in votazione la legge nel suo
complesso:
Esito della votazione:
Presenti, votanti e favorevoli: 25
Il Consiglio approva all’unanimità
***
