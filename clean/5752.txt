Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 175 del 25 novembre 1983 - Resoconto
OGGETTO N. 175/VIII - SITUAZIONE DI CRISI PRESSO LA SIV DI
ARNAD. (Interpellanza).
PRESIDENTE
: Do lettura dell'interpellanza presentata dai
Consiglieri Cout e Millet:
INTERPELLANZA
In un recente incontro del Gruppo comunista con alcune
lavoratrici della SIV di Arnad è emerso che le stesse hanno
ricevuto le integrazioni salariali loro dovute per la cassa
integrazione soltanto fino al mese di marzo 1983.
i sottoscritti Consiglieri regionali
INTERPELLANO
perciò l'Assessore all'Industria, Commercio, Artigianato e
Trasporti per conoscere:
1)
le ragioni di così gravi ritardi (sei o sette mesi)
nell'erogazione delle somme spettanti alle lavoratrici in cassa
integrazione e gli interventi della Regione per sbloccare i
pagamenti;
2)
le caratteristiche e le possibilità di
realizzazione di una attività produttiva presso la SIV, che secondo
le lavoratrici sarebbe stata proposta dal Gruppo tessile presso il
quale lavora l'ex direttore dello stabilimento.
PRESIDENTE
: Ha chiesto di illustrare la interpellanza il
Consigliere Millet, ne ha facoltà.
MILLET (P.C.I.):
Lo scopo di questa interpellanza è
quello di avere delle informazioni, che in parte sono già state
date in Commissione dall'Assessore. Di fronte a ritardi di
erogazione di somme spettanti per la Cassa integrazione che non
sono di pochi mesi, e soprattutto perchè siamo in attesa di
approvazione di decreti che risultano essere di fatto già scaduti o
hanno scadenza prossima giugno 1983, settembre 1983, fine anno 1983
e marzo 1984 - Vorrei che anche in Consiglio l'Assessore precisasse
che informazioni ha e come si può intervenire in favore di questi
operai, dei quali una sessantina sono in cassa integrazione dal
marzo 1982 ed un'altra ottantina dal luglio 1983. Evidentemente c'è
una situazione abbastanza difficile perchè, al di là del fatto che
ognuno si aggiusti per sbarcare il lunario, dobbiamo tenere conto
che questo dovrebbe essere lo stipendio dei lavoratori in Cassa
integrazione.
La seconda questione sollevata da alcune lavoratrici era quella
di conoscere le prospettive, quindi a me pare che sia anche giusto
rispondere o in positivo o in negativo o in altra forma di fronte
ad una proposta che dovrebbe venire entro la fine di questo mese, e
che giudizio dà l'Assessore in proposito o, comunque, se ci sono in
vista altre proposte per dare un'occupazione a questi dipendenti
attualmente in cassa integrazione.
PRESIDENTE
: Ha chiesto di parlare l'Assessore Pollicini,
ne ha facoltà.
POLLICINI (Féd. DP-UVP):
Come penso sappia il Consigliere
Millet, la Cassa integrazione ha fatto fronte ai suoi impegni solo
sino al mese di marzo, poi vi sono quei quattro decreti che ha già
elencato; debbo dire che l'iter è piuttosto ]ungo ed allo scopo di
evitare che le lungaggini si protraggano troppo, in occasione dello
spostamento a nord - usiamo questo termine geografico - dei
funzionari del CIPI - quindi Ministero del Lavoro, delle Finanze,
del Tesoro e dell'Industria, che ha avuto una sua presenza sia a
Genova che a Torino - ho incontrato questi rappresentanti
unitamente al direttore dell'Ufficio del Lavoro ed ho presentato
l'elenco delle insolvenze da parte del CIPI per la Cassa
integrazione di varie aziende presenti in Valle d'Aosta. Abbiamo
chiesto che fosse sollecitamente approvato il decreto e quindi
erogate le somme, abbiamo avuto - questo lo prendo come me l'hanno
detto - l'assicurazione formale di una accelerazione dell'iter e
quindi ci auguriamo che la cosa possa concludersi in tempi
sufficientemente contenuti. Da un'informazione avuta in questi
giorni pare che la cosa sia a buon punto. Chiaramente i limiti sono
quelli di una garanzia data per interposta persona e non
direttamente.
L'altro aspetto dell'interpellanza, cioè quella possibilità di
un'attività sostitutiva, sempre di settore, nello stabilimento,
devo dire che la proposta è arrivata ma è più difficile rispetto a
quella inizialmente avanzata. Devo dire che le cifre stesse si
possono interpretare come difficilmente accettabili: viene fatta
presente un'esigenza di rinnovamento totale del macchinario per un
importo di 10 miliardi e 800 milioni, viene fatto presente
un'esigenza di capitale circolante pari a 7,5 miliardi divisi in 4
miliardi e 200 milioni per magazzini e 3 miliardi e 300 milioni per
clienti, viene fatta presente l'esigenza di un costo di avviamento
di circa 1 miliardo e 200 milioni. Sommando queste cifre siamo sui
venti miliardi e si dice che questa è un'ipotesi minima di
fattibilità. In questo modo penso che a fare l'industriale saremmo
capaci tutti; il coefficiente di rischio è zero, capitale proprio
zero, per cui anche se ci può essere una grossa capacità tecnica da
parte di questi proponenti, non siamo in grado di dichiararci
soddisfatti. Abbiamo invece avuto, nella nostra ricerca, la
possibilità di esaminare un'ulteriore offerta che dovrebbe giungere
nell'arco di 15-20 giorni, di una società che ha complessivamente 6
filature - quattro a Biella, una a Frosinone ed una a Strambino -
attendiamo proposte concrete dopo aver avuto una serie di colloqui
con questi titolari. Terremo informato il Consiglio di quanto ci
verrà detto con queste proposte.
PRESIDENTE
: Ha chiesto di parlare il Consigliere Millet,
ne ha facoltà.
MILLET (P.C.I.):
Ringrazio l'Assessore delle risposte,
però vorrei sottolineare che sulla questione della cassa
integrazione forse dovremo anche trovare qualche canale in modo da
far rispettare i tempi perchè ormai sta diventano una cosa
drammatica.
Sulla questione della proposta sarebbe bene far comprendere
anche agli stesi dipendenti l'onere di queste proposte, chiaramente
in base ai dati; siamo d'accordo anche noi che il capitale di
rischio ci deve essere, però ritengo che anche gli stessi
dipendenti dovrebbero avere l'opportunità di valutare queste
proposte.
PRESIDENTE
: Ha chiesto di parlare il Consigliere Cout, ne
ha facoltà.
COUT (P.C.I.):
Solo per un suggerimento riguardo alla
Cassa integrazione per i ritardi nei pagamenti, in modo che queste
pratiche possano essere agevolate nella loro attuazione. Abbiamo un
ufficio di Roma, penso che un ufficio con alcune indicazioni, con
una persona che segua tecnicamente queste questioni, potrebbe avere
più facilmente dei rapporti con il Ministero, con il CIPI senza
dover aspettare che venga in Valle un funzionario.
