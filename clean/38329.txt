Classificazione
TURISMO E INDUSTRIA ALBERGHIERA



Oggetto del Consiglio n. 1887 del 9 marzo 2016 - Resoconto
OGGETTO N. 1887/XIV - Interpellanza: "Individuazione di
importanti poli turistici della regione da destinare a punti di
informazione turistica".
Viérin M. (Presidente)
-
Punto n. 33 dell'ordine
del giorno. La parole à la collègue Morelli.
Morelli (ALPE) -
Merci Président.
Nella nostra interpellanza l'argomento è giustamente il servizio
di accoglienza, informazione e assistenza della nostra Regione, in
particolare riguarda quindi l'
Office du tourisme
e tutta la
rete degli office sul territorio regionale. Nella premessa abbiamo
richiamato la delibera che abbiamo approvato di recente in
Consiglio, che proroga le direttive di programmazione e indirizzo
all'Office régional du tourisme nella scorsa seduta del Consiglio
regionale, direttive che prevedono come asse di intervento
prioritario l'istituzione e la gestione degli uffici del turismo, a
sottolineare come questa rete di uffici sia molto importante per lo
sviluppo turistico della nostra regione. Lo stesso giorno in cui
presentavamo l'interpellanza la Giunta approvava la delibera che
riguarda il piano operativo annuale dell'Office du tourisme, nel
quale peraltro, ma ho potuto leggerlo soltanto in seguito, sono già
contenute in parte alcune delle risposte alle domande che poniamo,
però mi sembra comunque assolutamente importante e interessante
sentirle dall'Assessore.
Noi consideriamo che, per fornire un buon servizio di
informazione e di accoglienza nella nostra regione, sia importante
che vi sia una corretta dislocazione territoriale degli office, che
tutto il territorio sia ben servito e che la rete sia naturalmente
sostenibile dal punto di vista finanziario e che possa andare ad
intercettare nel miglior modo possibile i grandi flussi turistici.
In questo senso noi avanziamo in fondo una proposta, perché in una
delle nostre domande si chiede: "quali siano gli intendimenti
relativamente alla valorizzazione della Skyway e del Forte di Bard
come punti d'informazione turistica". Implicitamente in questa
domanda quindi noi proponiamo che questi due importantissimi poli
di attrazione possano venire valorizzati, utilizzati come punti di
informazione turistica. Sono due poli importanti, lo confermano i
dati riguardo ai flussi, ai passaggi, ai contatti che questi due
punti hanno avuto, che, confrontati ai numeri di turisti che
vengono intercettati dagli Offices du tourisme, sono ben più
importanti e ben più grandi. La nostra idea quindi sta nel riuscire
a valorizzare, ad instaurare una collaborazione che sia organica e
ben strutturata con questi due punti.
Voglio citare semplicemente alcuni passaggi da alcune interviste
che sono comparse su degli organi di informazione regionali
riguardo al Forte di Bard e alla Skyway. Per quanto riguarda il
Forte di Bard, il flusso per il 2015 ha raggiunto quota 280 mila
visitatori. Il Responsabile di tale Forte ha fatto una
constatazione: "il costante flusso di visitatori verso il Forte di
Bard, con i picchi maggiori nel periodo tra marzo e ottobre, ha
offerto al territorio circostante una visibilità di cui non aveva
mai goduto prima, con le positive conseguenze che la presenza di
questi flussi incrementati comporta. I turisti infatti chiedono
servizi, strutture ricettive e di ristorazione e proposte di
completamento del soggiorno in altre località della Valle d'Aosta",
quindi perché non utilizzare queste opportunità di queste due
strutture importanti per fornire, per intercettare, per dare ai
turisti informazioni anche relativamente al resto della regione,
naturalmente studiando
ad hoc
le informazioni. Stessa cosa
per quanto riguarda la Skyway che nel 2015...io non possiedo i dati
esatti, però dai giornali si parlava di 150 mila passaggi, con una
previsione di arrivare a 300 mila passaggi all'anno. Giustamente
anche nell'iniziativa precedente sia la collega Certan che
l'Assessore Donzel hanno tenuto a sottolineare l'importante
visibilità di questa struttura dal punto di vista del flusso e dei
passaggi turistici.
Io aggiungerei anche un terzo polo di attrazione importante con
cui si potrebbero forse intensificare le azioni per divenire ad una
promozione del territorio ancora più performante, potrebbe essere
quello delle Terme di Pré-Saint-Didier. L'idea quindi è di
sfruttare in senso positivo ovviamente la grande attrattività che
questi tre poli rappresentano - tra l'altro, sono anche distribuiti
geograficamente in modo da coprire il territorio valdostano - e,
d'accordo con l'Office du tourisme, creiamo dei punti di
informazione, o comunque studiamo delle soluzioni per far sì che
questi possano diventare veramente dei punti di informazione
importanti.
Le altre domande riguardano in particolare le valutazioni che
l'office du tourisme può aver fatto riguardo ai sette anni di
attività e quindi in riferimento all'adeguata o meno offerta di
servizi sul territorio per quanto riguarda l'informazione. Poiché
alcuni Comuni e Comunità montane a particolare vocazione turistica
finanziano a loro spese, a loro carico degli uffici turistici sul
territorio, volevamo poi capire quale tipo di interazione vi sia
tra queste realtà più piccole e la rete degli office du
tourisme.
Presidente -
Merci. La parole à l'Assesseur
Marguerettaz.
Marguerettaz (UV) -
La collega Morelli ha già avuto modo
di dire che un po' di valutazioni potremmo andarle a vedere nel
nostro POA, ma, anche per allargare il ragionamento tra colleghi
anche nei confronti di coloro che ci seguono, sicuramente questi
sette anni sono stati interessanti, dove si è cercato soprattutto
di creare una certa uniformità nell'ambito del servizio di
informazione e accoglienza. Non sfuggirà a coloro che seguono
questi argomenti come le vecchie aziende di soggiorno, piuttosto
che le AIAT, avessero tutte una profilatura diversa una dall'altra.
Prima è stato detto che in questi sette anni è cambiato un po' il
mondo, è cambiato anche dal punto di vista delle risorse umane che
potevamo mettere in campo. Oggi abbiamo due temi soprattutto che
comprimono la possibilità di utilizzare personale: il primo, gli
incarichi del lavoro a tempo determinato. C'è un vincolo importante
che è rappresentato al riferimento del 2010, il decreto-legge n.
78/2010, che stabilisce che non è possibile assumere personale
stagionale a tempo determinato oltre il 50 percento della spesa del
2009, quindi quello che tu potevi fare nel 2009 non lo può fare più
e lo devi fare solo al 50 percento.
L'altro argomento è l'impossibilità di sostituire persona per
persona nel momento in cui queste dovessero andare in pensione. Dal
punto di vista pratico, quindi si è passati da 42 unità a 35 unità
a tempo indeterminato, più la riduzione di questi dipendenti
stagionali. Questo ovviamente ha portato ad una compressione del
lavoro e negli ultimi anni è stata fatta una valutazione puntuale
degli ingressi, dei contatti ufficio per ufficio e questo ci ha
consentito di programmare un'attività differenziata sul territorio
a seconda dell'intensità di utilizzo dei vari uffici. In certe aree
marginali nel periodo di bassa stagione, al fine di poter
assicurare le ferie, tutti i permessi ai dipendenti, quindi c'è
stata una contrazione dei periodi di apertura.
Anche rispetto alle collaborazioni con i Comuni e con gli altri
enti, abbiamo in questi anni maturato un po' di esperienza, non
tutte ovviamente positive. Si ricorderà la collega Morelli quando
abbiamo cercato di creare una sinergia con la Cofruits, cercando di
mettere un servizio nella sua sede, piuttosto che al Castello di
Sarre e anche con il Forte di Bard. Io credo che, a prescindere dal
fatto che ci siano state esperienze positive o meno, questa sia la
strada, ma ne siamo credo tutti consapevoli. Bisogna però fare dei
distinguo: per esempio, quando lei parla della
Skyway
,
sicuramente occorre cercare di sfruttare un flusso di persone che
si rivolge alla Skyway per una visita specifica, con delle idee
molto chiare, per poter allargare l'orizzonte su tutta la Valle
d'Aosta. Non credo che una collaborazione con la Skyway possa far
venire meno l'Ufficio del turismo di Piazzale Monte Bianco, perché
sicuramente la Skyway è un polo di grande attrazione, gli obiettivi
sono di 300 mila persone l'anno, è corretto utilizzarlo per portare
questo flusso anche ad altre destinazioni, ma il centro del paese
di Courmayeur, dove ci sono gli uffici, credo vada comunque
presidiato, quindi si parla di un servizio ulteriore. Un servizio
ulteriore che, non potendo ampliare le assunzioni, deve essere
fatto da Skyway, ma, per farlo Skyway, dobbiamo fare un percorso -
ma lo dico condividendo il pensiero della collega Morelli -
formando adeguatamente le persone di Skyway in modo tale che diano
informazioni non solo su Skyway, non solo su Courmayeur, ma su
tutta la Valle. Abbiamo insistito molto sul fatto che questo
personale deve avere una formazione estesa e quindi non parlare
solo del proprio giardino, ma parlare della Valle d'Aosta tutta
intera, così come il Forte di Bard, luogo straordinario con un
afflusso qualificato, con delle persone che sono attratte da
un'offerta ben precisa.
Per le Terme di Pré-Saint-Didier vale esattamente il discorso
che abbiamo fatto. Tra l'altro, noi lì non abbiamo un ufficio,
quindi ancora a maggior ragione.
Ci sono delle modalità - ma ne abbiamo parlato in Commissione -
che vanno oltre. Mi faccia dire che in certe regioni, in certe
località c'è stato - e poi bisogna studiare una metodologia - come
un
bonus
, una premialità, a coloro che si rendono
disponibili a dare informazioni durante tutto l'anno. Degli
operatori, anche degli albergatori, ovviamente di alberghi
strutturati che hanno una determinata forza, dov'è possibile
recarsi a chiedere informazioni non solo ovviamente sulla camera
d'albergo e sulle prestazioni dell'azienda, ma anche sulla Valle
d'Aosta. È chiaro che devono sottoporsi ad un percorso di
formazione in modo tale che ci siano degli
standard
minimi
che consentono di avere delle garanzie da parte dell'ente pubblico.
Immaginiamo - e questo discorso lo facciamo anche in località tipo
Gressoney dove, per certi versi, in certi momenti dell'anno non
abbiamo l'ufficio - se l'albergo piuttosto che la struttura che è
sempre aperta può dare delle informazioni, questo è un valore
aggiunto. Abbiamo ancora detto che non c'è il
black-out
, per
cui telefonicamente se io telefono all'ufficio, comunque c'è
qualcuno che mi risponde, quindi, a prescindere dalla chiusura, non
c'è un black-out. Questi sono i ragionamenti che vanno fatti con
questi grandi centri, ma io credo anche ad un'informazione più
diffusa, un'informazione che può essere in qualche modo utile al
territorio, anche con i piccoli operatori. I grandi hanno la
possibilità di fare un lavoro importante, stabile, continuativo, ma
anche i piccoli hanno un loro ruolo.
Per quel che è del punto primo, abbiamo fatto quell'analisi, che
ci ha portato a questa ridistribuzione, per cui nei prossimi mesi,
quando avremo modo di fare questo ragionamento, io credo che
potremo sicuramente anche intervenire puntualmente su questo dando
degli
standard
e dando delle indicazioni. Non possiamo
comunque prescindere da una rete diffusa sul territorio, perché
questi office, al di là delle informazioni, sono delle antenne
preziose per avere delle informazioni al centro e quindi, quando
abbiamo fatto delle iniziative sul territorio, devo confessare di
aver trovato persone qualificate, persone competenti che hanno
agevolato le iniziative che sono state fatte, decise anche a
livello centrale, parlo di: "Non solo show cooking", piuttosto che
"Musicastelle", queste iniziative hanno trovato nei dipendenti
dell'Office delle persone competenti, che hanno agevolato l'azione
di promozione.
Président -
Merci. La parole à la collègue Morelli.
Morelli (ALPE) -
Merci Président.
È evidente che la nostra proposta di valorizzare questi punti,
andava nel senso di considerarli come punti supplementari
evidentemente, non di far venire meno nel caso della Skyway
l'
Office
di Courmayeur evidentemente.
Assessore, ben venga l'idea di utilizzare una rete di operatori
sul territorio che non sia semplicemente e soltanto la rete dei
dipendenti degli
office du tourisme
, ma che coinvolga tutti
gli operatori. È una cosa di cui avevamo già parlato in passato e
che è sicuramente da portare avanti coinvolgendo gli albergatori,
tutto il ricettivo, ma non solo, i commercianti. Ci sono
sicuramente molti operatori che avrebbero tutto l'interesse a
partecipare a quest'opera di promozione e di informazione diffusa e
capillare.
Riguardo ai dati però di frequentazione degli office, leggendo
il POA, dove i dati sono riportati, si vede che ben il 72 percento
dei contatti annui sono dati da cinque office sul territorio:
Courmayeur
in primis
, con 21.875 contatti, Aosta Porta
Pretoria con 20.979, Cogne con 17.767, Breuil-Cervinia 12.794, La
Thuile con 12.446. Gli altri office, cioè Gressoney-Saint-Jean,
Champoluc, Valtournenche, Antey-Saint-André, Brusson,
Saint-Vincent, Gressoney-La-Trinité ed Etroubles tutti assieme
sommano il 28 percento dei contatti. Sicuramente quindi un
ragionamento lo si può fare sulla razionalizzazione e sulle
aperture, andando forse a recuperare del personale che lei dice che
non possiamo assumere. Sicuramente l'analisi va fatta per i
periodi, per gli orari di apertura, così com'è stata fatta in modo
laico e anche suscitando le reazioni della zona nella quale io
vivo, con altri office in altri tempi. Si è chiuso l'Office di
Villeneuve, lasciando scoperta tutta una zona perché non aveva i
numeri. Si è provato ad aprire l'Office di Sarre e poi di
Saint-Pierre e si è visto che non c'erano i numeri. Adesso quindi a
maggior ragione bisogna fare i conti e creare un sistema che
risponda al meglio e che sia allo stesso tempo sostenibile. Io
credo che sfruttare questi tre punti di attrazione importante
faccia l'interesse poi di tutta la regione, non soltanto delle zone
su cui questi poli agiscono. Non si tratta di voler chiudere a
capocchia degli uffici, ma di fare veramente una valutazione, anche
d'accordo con gli Enti locali, d'accordo con il territorio.
Io quindi credo che il lavoro che stiamo facendo in IV
Commissione debba andare in questo senso e che le valutazioni che
si potranno fare dovranno essere le più rispondenti possibili alle
esigenze del territorio, portando avanti le azioni che anche lei
sottolineava e di cui abbiamo già parlato di coinvolgimento del
territorio. Non ci rimane quindi che agire e andare avanti con la
determinazione che questo momento ci richiede. Grazie.
