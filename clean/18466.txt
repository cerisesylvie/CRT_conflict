Classificazione
TRASPORTI E VIABILITÀ
Viabilità
Autostrade e trafori alpini


Resoconto integrale del dibattito dell'aula
Oggetto del Consiglio n. 1572 del 4 ottobre 2000 - Resoconto
OGGETTO N. 1572/XI Mancata realizzazione da parte della SAV
di barriere antirumore lungo il percorso autostradale.
(Interpellanza)
Interpellanza Richiamate le due risoluzioni approvate dal
Consiglio regionale, di cui l’ultima nel novembre
1999, a seguito delle mozioni da noi presentate, riguardanti la
richiesta di realizzazione delle barriere antirumore lungo il
percorso autostradale;
Tenuto conto che a quanto ci risulta, nonostante tali mozioni e
le relative risoluzioni approvate all’unanimità dal
Consiglio Valle, tale problema non è stato ancora completamente
affrontato dal Consiglio d’Amministrazione della
S.A.V. il quale, evidentemente, dimostra tutto il suo disinteresse
sulla questione, nonostante la volontà espressa dal Consiglio
regionale e l’invito rivolto dallo stesso ai
rappresentanti regionali in seno al Consiglio
d’Amministrazione della S.A.V.;
Richiamate altresì le lamentele ed i solleciti rivolti dalle
Amministrazioni comunali e dagli stessi abitanti dei comuni
localizzati nelle vicinanze dell’autostrada alla
Dirigenza S.A.V., affinché provveda al più presto alla
realizzazione di tali barriere antirumore, preoccupati per i rischi
di inquinamento acustico derivanti dal persistente rumore del
traffico autostradale;
Venuti a conoscenza della stipula, nella zona del Canavese, di
un accordo di programma tra i vari comuni della zona al fine di
risolvere le problematiche legate alla viabilità, e quindi anche
della necessità di installare barriere acustiche nelle vicinanze
dell’autostrada;
Considerato che la Comunità Montana "Monte Rosa" ha recentemente
firmato una lettera d’intenti con la Comunità
Montana "Dora Baltea Canavesana", al fine di unire le forze per
risolvere problemi comuni, legati anche alla viabilità, in un
incontro che ha visto la presenza del Presidente della Giunta
regionale, dell’Assessore regionale alle Finanze e
del Deputato della Valle d’Aosta e Parlamentare
Europeo;
i sottoscritti Consiglieri regionali
Interpellano
la Giunta regionale per conoscere:
1) le motivazioni per le quali la S.A.V. non ha ancora iniziato
ad installare lungo il percorso autostradale le barriere antirumore
richieste, nonostante i numerosi inviti espressi dal Consiglio
regionale della Valle d’Aosta;
2) il ruolo ricoperto dai rappresentanti
dell’Amministrazione Regionale in considerazione del
fatto che le richieste più volte esposte non sono state né discusse
né soddisfatte;
3) se all’interno di questo accordo di unità di
intenti tra la Comunità Montana "Monte Rosa" e la Comunità Montana
"Dora Baltea Canavesana", è stata inserita la problematica
dell’installazione delle barriere antirumore lungo
il percorso autostradale e, in caso di risposta positiva, la
relativa modalità di esecuzione e la tempistica prevista.
F.to: Lanièce - Viérin M. - Marguerettaz - Collé
Presidente
La parola al Consigliere Lanièce.
Lanièce (Aut)
Questa interpellanza presenta un duplice
scopo: innanzitutto quello di cercare di capire se si vuole
risolvere, una volta per tutte, questo annoso problema che riguarda
diversi comuni valdostani; quello di capire poi se i rappresentanti
dell'Amministrazione regionale, nominati nei vari consigli di
amministrazione di società a partecipazione regionale, servono a
qualcosa o se vengono solamente pagati senza avere alcun ruolo
reale.
Su questo problema sono state ben due le risoluzioni approvate
all'unanimità dal Consiglio regionale, l'ultima meno di un anno fa,
a novembre 1999, dopo che erano state presentate diverse iniziative
relative alla richiesta di realizzazione di barriere antirumore
lungo il percorso autostradale.
Diversi comuni, come ad esempio Verrès, Châtillon, Donnas e
Pont-Saint-Martin, per citarne alcuni, vivono ormai da troppo tempo
con il fastidioso brusio del traffico autostradale al momento
parzialmente attenuato a causa della diminuzione dei passaggi,
soprattutto quelli dei rumorosissimi TIR, a seguito della chiusura
del Traforo del Monte Bianco, anche se il tunnel riaprirà al più
presto e, con la sua riapertura, il traffico e il conseguente
inquinamento acustico sull'autostrada e nelle immediate vicinanze
aumenteranno.
Ma anche se il traffico è diminuito non si sono per nulla
attenuate le lamentele della popolazione e della varie
amministrazioni comunali nei confronti della SAV finalizzate a fare
in modo che si provveda al più presto alla realizzazione delle
barriere antirumore.
Il Consiglio regionale ha capito a suo tempo l'importanza di
tale questione e ha approvato all'unanimità per ben due volte delle
risoluzioni, presentate a seguito di mie mozioni, con l'impegno a
comunicare ai rappresentanti regionali la volontà del Consiglio
Valle a far sì che vengano finalmente installate tali barriere.
Mi stupisco però che questo problema non sia stato ancora
completamente affrontato dal Consiglio di amministrazione della SAV
che così facendo dimostra tutto il suo disinteresse sulla
questione.
Per questo con la presente iniziativa voglio conoscere le
motivazioni per cui la SAV non ha ancora iniziato ad installare
lungo il percorso autostradale le barriere antirumore nonostante i
numerosi inviti espressi dal Consiglio Valle.
Parallelamente vorrei sapere qual è il ruolo dei rappresentanti
regionali all'interno del Consiglio di amministrazione della SAV
visto che le richieste più volte esposte non sono state né discusse
né soddisfatte.
Mi sembra invece che i fondi pubblici che vengono ogni anno
investiti nella Società Autostrade Valdostane siano molti graditi
dalla dirigenza, la stessa che come dicevo prima se ne infischia
delle giuste richieste del Consiglio regionale della Valle d'Aosta,
che con l'approvazione delle due risoluzioni ha raccolto gli
appelli della popolazione dei comuni situati nelle vicinanze
dell'autostrada e ha quindi svolto correttamente il suo ruolo, che
è quello di cercare di risolvere i problemi presenti in Valle.
Quindi senza alcuna remora ritengo più che opportuno che la
Giunta regionale valuti in futuro l'eventualità di sostituire tali
rappresentanti con altri più attivi, più consci del loro ruolo,
capaci di ottenere dalla dirigenza SAV le risposte che ci
aspettiamo, con il giusto peso che un partner importante e
fondamentale di questa società, vale a dire l'Amministrazione
regionale, deve avere.
Se non bastasse questo, sappiamo che il problema
dell'inquinamento acustico nelle vicinanze dell'autostrada non è
una questione presente solo in Valle d'Aosta. Nel vicino Canavese è
stato firmato un accordo di programma fra i vari comuni della zona
al fine di risolvere le problematiche legate alla viabilità. Questo
accordo prevede anche la volontà di richiedere l'installazione di
barriere acustiche lungo il percorso dell'autostrada.
Inoltre qualche settimana fa le Comunità montane Monte Rosa e
Evançon, che raggruppano alcuni dei comuni che ho prima citato,
hanno recentemente firmato una lettera di intenti con la Comunità
montana Dora Baltea Canavesana al fine di unire le forze per
risolvere problemi comuni legati fra l'altro anche alla viabilità.
Per realizzare ciò è stato organizzato un incontro che ha visto,
come hanno riportato le cronache, la presenza del Presidente della
Giunta, dell'Assessore alle finanze e del Deputato della Valle
d'Aosta nonché Parlamentare europeo. Per questo motivo chiedo se
all'interno di questo accordo sia stata inserita la problematica in
questione, ribadendo che se la questione verrà dibattuta a livello
interregionale, è chiaro che la SAV sarà obbligata ad affrontarla
prima o poi in modo definitivo.
È comunque meglio che sia la Regione a far capire al più presto
alla SAV che l'installazione di queste barriere contro
l'inquinamento acustico non sono un capriccio, ma una chiara
necessità nel rispetto del nostro ambiente e della salute
pubblica.
Presidente
La parola al Presidente della Giunta, Viérin
Dino.
Viérin D. (UV)
Contrairement aux affirmations de M.
Lanièce, la question de l'installation des écrans acoustiques le
long du tronçon d'autoroute exploité par la SAV a été examinée à
plusieurs reprises par le conseil d'administration de cette société
bien qu'elle n'ait pas encore été résolue.
Ce débat a été suscité à la fois par la demande des
représentants de l'Administration régionale au sein dudit conseil
et par les nombreux appels que la Présidence du Gouvernement avait
lancés après l'approbation par le Conseil de la Vallée d'une
résolution ad hoc le 18 novembre 1999.
Que le Conseiller Lanièce, qui est bien déterminé, ne m'en
veuille pas mais il y a lieu de rappeler que la Région n'est qu'une
actionnaire minoritaire de la SAV avec 27 pour cent. Je ne sais pas
d'ailleurs quels sont les fonds que nous dépensons toutes les
années en faveur de la SAV, on pourra y revenir; avec 27 pour cent
d'actions nous sollicitons l'acceptation des engagements de cette
Assemblée, mais force nous est de constater que ne disposant que de
27 pour cent, l'efficacité de notre action, et notamment de nos
représentants au sein de celle-ci, est réduite. M. Lanièce nous
invite à remplacer nos représentants; je voudrais nommer M. Lanièce
à leur place, lui demander que si après 6 ou 8 mois il n'obtient
pas de résultats, qu'il présente volontairement sa démission. Nous
aurons peut-être un résultat.
La SAV souligne, quant à elle, que le règlement censé fixer les
dispositions en matière de circulation routière et autoroutière,
aux termes de l'article 11 de la loi cadre n° 447/95 sur la
pollution sonore, n'a toujours pas été adopté, ce qui empêche
l'identification des portions de territoire et des immeubles qui
doivent être protégés des bruits et partant, la conception et la
réalisation des écrans acoustiques, bien que les nuisances sonores
aient sensiblement diminué du fait de la fermeture du Tunnel du
Mont-Blanc.
Mais en tout cas, juste pour le rappeler, même à l'occasion de
l'Assemblée ordinaire des associés de la SAV le 27 avril dernier,
nous avons tenu à faire remarquer que l'importante réduction de la
circulation actuelle ne saurait aucunement réduire la nécessité
desdits travaux, mais que, bien au contraire, celle-ci fournit les
conditions idéales pour leur réalisation; en l'occurrence, nous
devons profiter de cette occasion pour effectuer ces travaux sans
gêner la circulation compte tenu de sa réduction.
En tout cas, la SAV nous a confirmé son intérêt pour ce problème
ainsi que sa disponibilité à adopter les solutions les plus
appropriées. C'est ainsi que sur notre proposition, un groupe de
travail sera prochainement institué, qui réunira la Région, la SAV
et les communes; comme cela, il y aura un représentant ou deux
représentants des communes riveraines, des communes touchées par le
tracé de l'autoroute afin de définir dans le détail le programme
des interventions à effectuer.
Enfin, lors d'une récente rencontre, il est vrai que la
Communauté de montagne Mont-Rose, la Communauté de montagne Dora
Baltea, la Province de Turin et la Région Vallée d'Aoste ont
examiné certains problèmes communs, mais des problèmes
essentiellement liés aux voies de communication existantes: la
Route Nationale, les autoroutes, le chemin de fer ainsi que les
modalités d'intégration et de coordination de ces différents moyens
de transport public.
D'autres rencontres de ce type sont prévues et seront consacrées
à l'analyse des problèmes spécifiques. Donc, à ce moment-là la
question des écrans acoustiques sera incluse dans l'ordre du jour
et pourra faire l'objet d'examens plus approfondis. Voilà les
quelques considérations que je voulais apporter suite à cette
interpellation, tout en réitérant notre engagement pour que ce
groupe de travail puisse définir avant la réouverture du Tunnel du
Mont-Blanc un programme des travaux et des interventions
nécessaires pour faire face aux problèmes des nuisances acoustiques
sur ce tracé autoroutier.
Presidente
La parola al Consigliere Lanièce.
Lanièce (Aut)
Prendo atto della risposta che ci ha fornito
il Presidente e ne prendo spunto per fare alcune
considerazioni.
Da quanto ha detto nella parte finale del suo intervento
prendiamo atto che verrà creato un gruppo di lavoro: Regione, SAV e
comuni, che cercherà di porre fine a questo annoso problema. Questo
rappresenta un aspetto positivo anche se è dal 1997 che si parla di
questo problema, siamo già al 2000 e il fatto che debba essere
ancora nominato un gruppo di lavoro dimostra il ritardo con cui ci
si muove.
Il secondo aspetto riguarda la volontà di inserire questa
problematica all'ordine del giorno del prossimo incontro fra la
Comunità montana della Dora Baltea del Canavese, la Comunità
montana Monte Rosa, il Presidente della Giunta, l'On. Caveri e
l'Assessore Agnesod; penso che sia anche questo un fatto positivo
perché so che nel Canavese alcuni comuni si sono consorziati per
chiedere la soluzione di questo problema alla società che gestisce
l'autostrada, in modo da ottenere l'installazione di queste
barriere acustiche: quindi giustamente in una comunione di intenti
sarebbe opportuno portare in discussione questo problema in modo da
riuscire tutti assieme, finalmente, a porre in essere delle azioni
finalizzate a realizzare queste barriere antirumore.
Per quanto riguarda il primo aspetto invece l'affermazione che
il Consiglio di amministrazione della SAV segua con molta
attenzione questo problema non è da me condivisibile, ma anche per
dati certi. Io qui ho due lettere: una del 5 agosto 1999 e una del
18 ottobre 1999, con soli due mesi di differenza l'una dall'altra,
una dell'amministratore delegato e l'altra dei nostri
rappresentanti.
In una l'amministratore delegato termina il suo intervento
dichiarando di non ritenere opportuno, tenuto conto della realtà,
di procedere per ora a interventi tendenti ad attenuare il fenomeno
rumore, attualmente in fase recessiva, e aggiunge che in futuro si
potranno fare gli interventi nel rispetto delle esigenze
dell'esercizio autostradale, se sarà opportuno. In pratica
l'amministratore afferma che per il momento non si fa nulla e,
nell'ipotesi che si decida di fare qualcosa, si farà a condizione
di "non nuocere troppo" al bilancio della società.
Due mesi dopo i nostri tre rappresentanti inviano una lettera in
cui dicono:
"Teniamo conto delle iniziative degli Autonomisti e
della delegazione dell'ARPA?"
"? null'altro siamo in
condizioni di dirvi se non che la società continua a seguire
l'evolversi della situazione con le opportune misure di
monitoraggio, d'altra parte la progettazione delle soluzioni atte a
risolvere il problema, quando sarà necessario, procede
regolarmente?"
.
Allora da una parte si dice che non c'è da preoccuparsi perché
la società segue il problema, la progettazione va avanti
regolarmente, dall'altra l'amministratore rinvia il problema
eventualmente al futuro a condizione che gli interventi "siano
compatibili" con il bilancio. Queste due lettere firmate dimostrano
che si può dire di tutto meno che il consiglio di amministrazione
segua con attenzione questo problema. Magari se io fossi al loro
posto le cose andrebbero nello stesso modo, anche se questo è da
verificare, però sta di fatto che queste lettere dimostrano in modo
lapalissiano che non c'è stato fino adesso nessuna grande
iniziativa da parte della società per cercare di risolvere questo
problema. È vero che noi abbiamo solo il 27 percento, ma un nostro
rappresentante è anche il presidente del consiglio di
amministrazione, quindi qualcosa potrebbe fare?
(interruzione del Presidente della Giunta, fuori
microfono)
? è un presidente onorario, sì: è proprio onorario, nel senso
che prende "l'onorario".
Invitiamo la Giunta a seguire questo problema tenuto conto che
la Giunta regionale in altri momenti invece ha chiesto un
intervento diretto alla SAV in merito alle barriere antirumore;
cito al riguardo la delibera n. 3.840 del 30 ottobre 1999
concernente: "Valutazione positiva condizionata sulla compatibilità
ambientale del progetto di costruzione di una nuova area di
servizio autostradale collocata nella prossimità del laghetto di
Brissogne", con la quale si esprime una valutazione positiva
condizionata all'osservanza di alcune condizioni espresse fra cui
l'inserimento fra l'area di servizio autostradale e la zona del
laghetto di un'adeguata cortina vegetale fonoassorbente.
Allora, per creare una zona di servizio vicino all'autostrada,
si obbliga chi deve fare l'intervento ad inserire una barriera
fonoassorbente, invece per tutelare gli abitanti valdostani non si
può intervenire "energicamente" e politicamente per fare in modo
che siano installate finalmente queste barriere antirumore.
Penso che questo sia un modo diverso di agire, pertanto invito
la Giunta ad applicare il metodo che ha seguito in questa occasione
anche nei confronti del Consiglio di amministrazione della SAV,
così che finalmente, tramite questo gruppo di lavoro a cui
parteciperà la Regione, si possano realizzare le barriere
antirumore. Mi auguro di non dover di nuovo ripresentare in aula
un'interpellanza per essere informato sulla situazione e per
sentirmi rispondere che ci sarà un gruppo di lavoro che lavorerà e
studierà il problema, ma che alla fine queste barriere antirumore
non saranno ancora installate.
