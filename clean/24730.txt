Classificazione
AGRICOLTURA



Oggetto del Consiglio n. 115 del 2 ottobre 2008 - Resoconto
OGGETTO N. 115/XIII - Interpellanza: "Ritardi nell'adozione
di norme di attuazione della legge regionale che disciplina
interventi regionali in materia di agricoltura e sviluppo
rurale".
Interpellanza
Richiamato il titolo III della l.r. 12 dicembre 2007, n. 32,
in vigore dal 1° gennaio 2008, "Disciplina degli interventi
regionali in materia di agricoltura e di sviluppo rurale" le cui
finalità sono dirette ad assicurare la conservazione e il
miglioramento del sistema rurale montano, quale risorsa culturale,
ambientale ed economica, a garantire la permanenza nelle aree
montane, preservando un adeguato livello di redditività per gli
addetti e ad assicurare ai consumatori la fruibilità di prodotti
agricoli di alto valore qualitativo;
Visto che l'art. 75 della legge regionale 12 dicembre 2007,
n. 32 stabilisce che in 180 giorni della sua entrata in vigore la
Giunta regionale deve definirne, con propria deliberazione, le
norme di attuazione;
Atteso che il termine ultimo per l'adozione delle suddette
delibere era il 30 giugno 2008 e a tutt'oggi mancano ancora
numerose norme di attuazione (criteri di selezione, modalità di
determinazione della spesa ammessa, termini e modalità di
presentazione delle domande, modulistica e documenti da allegare
relativamente agli interventi previsti dall'art. 66 "Infrastrutture
rurali" e di una parte degli interventi previsti dall'art. 50
"Investimenti nelle aziende agricole");
Constatato che i privati non possono accedere agli incentivi
previsti dalla l.r. 32/2007 per il miglioramento aziendale perché
impossibilitati a presentare la domanda causa la mancanza della
modulistica;
Considerato che anche i consorzi e le consorterie non
ricevono informazioni su come e quando potranno attivare le
richieste di finanziamento per tutte le iniziative di loro
competenza;
il sottoscritto Consigliere regionale
Interpella
l'Assessore regionale all'Agricoltura e Risorse Naturali per
sapere:
1) qual è il motivo del ritardo dell'adozione delle delibere
di attuazione e quando si prevede di adottarle;
2) se è intenzione della Giunta regionale stabilire dei
criteri di selezione e di priorità in grado di garantire
trasparenza alle procedure di istruttoria delle domande di
finanziamento e pari opportunità di trattamento nei confronti sia
dei privati che dei consorzi;
3) quante risorse finanziarie, iscritte a bilancio 2008 per
gli interventi suddetti, non potranno essere impegnate nell'anno in
corso.
F.to: Chatrian
Président
- La parole au Vice-président Chatrian.
Chatrian (VdAV-R)
-
Merci, M. le Président
.
Assessore, volevamo sapere qual è la situazione generale dopo il
riordino della normativa n. 32/2007. In questi mesi sono state
adottate le deliberazioni di attuazione delle norme in materia di
aiuti ai seguenti investimenti: attrezzi agricoli, fabbricati
rurali, produzioni vegetali, arrotondamento proprietà agraria,
trasformazione e commercializzazione prodotti agricoli, assistenza
tecnica, animazione, sostegno alle spese di gestione dei consorzi
di miglioramento fondiario, aiuti alle associazioni per
l'organizzazione di manifestazioni tematiche di interesse agricolo.
Chiediamo precisazioni per quanto riguarda l'articolo 50: ci
risulta che le aziende agricole... quindi i privati non possono al
momento accedere agli incentivi previsti dalla stessa legge, la n.
32... per quanto riguarda le opere irrigue, la viabilità rurale,
gli impianti di irrigazione, la sistemazione e bonifica dei
terreni. Inoltre volevamo poi sapere per quanto riguarda l'articolo
66 della n. 32, infrastrutture rurali, quindi consorzi di
miglioramento fondiario e consorterie, in particolare per quanto
riguarda il riordino fondiario, quali interventi di miglioramento
della viabilità rurale, gli interventi di sistemazione e bonifica
del terreno e gli interventi di adeguamento della rete di gestione
idrica.
Volevamo conoscere le motivazioni del ritardo dell'adozione
della deliberazione di attuazione e quando si intende adottarla,
visto che l'articolo 75 sempre della citata legge stabilisce che in
180 giorni dalla sua entrata in vigore la Giunta regionale deve
definirne con propria deliberazione le norme di attuazione; quindi
tenuto conto della decorrenza 1° gennaio 2008 e dell'adozione delle
suddette deliberazioni ci risulta entro il 30 giugno 2008. Vorremmo
sapere poi in particolare quali sono le intenzioni della Giunta
regionale, se c'è l'intenzione di stabilire al più presto dei
criteri di selezione e di priorità in grado di garantire
trasparenza alle procedure istruttorie delle varie domande di
finanziamento e, di conseguenza, le pari opportunità di trattamento
nei confronti sia dei privati sia dei consorzi.
La terza domanda è legata all'impegno delle risorse finanziarie
iscritte a bilancio 2008 per gli stessi interventi, quante saranno
e se potranno essere impegnate nel corso di questi ultimi tre
mesi.
Président
- La parole à l'Assesseur à l'agriculture et
aux ressources naturelles, Isabellon.
Isabellon (UV)
- Grazie, Presidente. Questa interpellanza
ci permette anche di fare il punto della situazione e di rendere
edotto tutto il Consiglio della completa applicazione di tali
cambiamenti che abbiamo avuto recentemente nel passaggio da una
programmazione all'altra, in particolare dalla programmazione
2000-2006 corrispondente sia alla gestione del Programma di
sviluppo rurale, sia anche della parte riguardante gli aiuti di
Stato, fra virgolette perché gli aiuti di Stato da noi sono aiuti
regionali. Tutto questo nel passaggio alla programmazione 2007-2013
ha portato all'esigenza di andare a riorganizzare anche dal punto
di vista normativo e legislativo tutto l'impianto che in precedenza
si utilizzava. Il tutto è stato condensato per quel che riguarda il
PRS, ne abbiamo parlato ieri in occasione di un'altra
interrogazione... poi, per quel che riguarda lo specifico degli
aiuti di Stato, il tutto è stato condensato nella legge n. 32/2007.
Va tenuto conto che queste norme vanno concordate e rese
compatibili con le direttive comunitarie, quindi c'è un continuo
scambio di informazioni e acquisizione di pareri da parte della
Comunità europea e questo spesso ci crea delle difficoltà, che poi
andrò ad esprimere.
Su segnalazione della Commissione europea, è stato necessario
apportare a seguito di quella approvazione delle modificazioni al
titolo III della legge n. 32/2007, che disciplina gli interventi
regionali in materia di agricoltura e sviluppo rurale. La struttura
competente, nel predisporre le modificazioni richieste dalla
Commissione europea, si è dovuta maggiormente concentrare sul nuovo
testo, piuttosto che sulle norme di attuazione della legge n.
32/2007. C'è stato anche questo momento da quando è stata approvata
la legge e in particolare il lavoro svolto ha portato ad avere una
riapprovazione di questa legge il 13 marzo 2008 con la legge n. 3;
in questi mesi non si è lavorato solo sulle deliberazioni
applicative, ma in particolare su tale modifica; questo è per
andare a rappresentare la difficoltà di tale fase.
La legge n. 3/2008, concedendo 180 giorni di tempo per
l'approvazione delle norme di attuazione suddette, riconosceva
implicitamente l'iniziale carenza di tempo per la risoluzione di
problematiche di ordine tecnico-giuridico, che la nuova
organizzazione in capo al Programma di sviluppo rurale richiedeva.
Tuttavia, il decorso dei 180 giorni, sempre riferiti all'entrata in
vigore della legge regionale n. 32/2007, di fatto abbreviava al 30
giugno 2008 la nuova scadenza per l'approntamento delle norme di
attuazione in oggetto. La nuova scadenza inoltre era concomitante
con il passaggio amministrativo delle elezioni regionali, con la
completa riorganizzazione delle strutture del dipartimento, questo
aveva una definizione a partire dal 1° settembre 2008. Gli uffici
del Dipartimento agricoltura quindi si sono concentrati, per quanto
riguarda l'articolo 50 della citata legge regionale, in aspetti
meno problematici - nel senso della necessità di concordare le
azioni che si fanno con gli orientamenti, con un rapporto continuo
con gli uffici comunitari - predisponendo i seguenti criteri di
applicazione già approvati, che sono stati fra l'altro ricordati
dall'interpellante nella premessa: la deliberazione della Giunta n.
1042/2008, che è andata ad approvare i criteri per la concessione
degli aiuti agli investimenti nel settore delle produzioni
vegetali, titolo III, capo II, articolo 50 della legge n. 32; la
deliberazione della Giunta n. 869/2008 riferita alla concessione di
aiuti relativi ai fabbricati rurali; la deliberazione della Giunta
n. 808/2008 riguardante gli investimenti nelle aziende agricole,
ossia tutta la parte relativa alla dotazione di attrezzature e
macchinari. I criteri di applicazione delle norme contenute nella
lettera d), acquisto terreni diversi da quelli destinati
all'edilizia, articolo 50 della legge regionale n. 32/2007, sono
subordinati - e qui c'è un problema in atto - alle risultanze di un
quesito posto alla Commissione europea su problematiche emerse in
sede di concertazione della norma stessa; questa si riferisce non
tanto all'accorpamento e rimborso spese notarili e di trasferimento
della proprietà quanto al contributo di acquisto terreni che era
stato introdotto già negli anni scorsi e qui ci sono dei problemi
relativi agli orientamenti e alle direttive comunitarie; comunque
siamo in attesa di risultanze.
I criteri di cui agli articoli 50 e 66, inerenti i miglioramenti
fondiari effettuati rispettivamente da aziende agricole e consorzi
di miglioramento fondiario, sono in avanzata fase di
elaborazione... poiché hanno causato l'istruttoria di un
considerevole numero di pratiche nella passata programmazione e la
loro quantificazione al fine di normare le disposizioni
transitorie, perché, quando si passa da una programmazione
all'altra, c'è sempre la necessità di normare le disposizioni
transitorie. Una linea di demarcazione era stata già individuata il
28 aprile 2006, che è una data in scadenza, in cui per esempio
tutti i consorzi erano stati invitati a portare tutta la
documentazione necessaria, al fine di chiudere tutto quello che era
l'arretrato in merito alle autorizzazioni che negli anni erano
state rilasciate. Prima si viaggiava così, un po' "navigando a
vista", però giustamente si deve andare nella direzione di avere
una gestione più razionale anche delle pratiche. Quella era stata
una data importante, perché aveva permesso di andare a gestire
tutto l'arretrato e quindi di andare ad archiviare tutte quelle
pratiche che per motivi vari non avevano più ragione di essere
considerate, magari perché c'erano problemi legati alla
realizzazione delle opere, alle volontà stesse dei richiedenti,
insomma c'erano una serie di problematiche: questa è una linea di
demarcazione importante. Naturalmente poi è stata già citata
l'approvazione delle deliberazioni relative alle novità importanti:
quelle sulle spese di gestione dei consorzi, che permettono di
gestire in maniera diversa una serie di piccoli interventi legati
alle manutenzioni sia sulla viabilità rurale, sia sulle opere
irrigue, introducendo la possibilità di evitare delle procedure
molto più complesse per il riconoscimento di spese di manutenzione,
andando a permettere, con delle apposite convenzioni anche dei
consorzi con gli enti locali e con un possibile cofinanziamento
anche degli enti locali, di arrivare ad un 80% di contributo sulle
spese di gestione, con dei tetti nei due settori massimi di 20mila
euro sia per le opere irrigue, sia per le sistemazioni della
viabilità, che permettono una gestione molto più snella: questo è
stato riconosciuto favorevolmente da parte dei consorzi stessi. Ci
sono tutte queste novità anche contenute nelle applicative della
legge n. 32.
Alla luce di quanto premesso, comunque, in riferimento ai
quesiti posti nell'interpellanza, per quel che riguarda il punto n.
1, si può dire che una considerevole parte dei criteri inerenti
l'articolo 50 della legge regionale n. 32/2007 è già stata
approvata con quello che abbiamo ricordato nelle premesse sia
l'interpellante, sia il sottoscritto; per la stesura dei criteri di
applicazione delle norme contenute nella lettera d), acquisto di
terreni, anche qui, tenuto conto dell'esistenza di un parere
preliminare della Commissione europea sul quesito posto, questa
avverrà in tempi brevi dopo l'ufficializzazione di detto
parere.
Punto n. 2: l'approvazione da parte della Giunta dei criteri di
cui agli articoli 50 e 66 inerenti i miglioramenti fondiari
effettuati da aziende agricole e da consorzi di miglioramento
fondiario, tenuto conto del lavoro svolto dai competenti uffici
tecnici, che ha comportato anche la concertazione con il
Dipartimento delle risorse naturali, avverrà molto presumibilmente
entro la metà del mese di ottobre. Sono quindi praticamente pronti
i criteri sia per i privati, sia per i consorzi, per questi ultimi
naturalmente c'è anche l'appendice relativa al settore dei riordini
fondiari, che, per quel che riguarda le opere, va a ricadere sulla
parte esecutiva sempre degli interventi ordinari dei consorzi. I
nuovi criteri di selezione e di finanziamento delle domande e dei
progetti di miglioramento fondiario pervenuti garantiranno una
procedura trasparente, poiché sarà prevista l'approvazione, cosa
nuova che in precedenza non era prevista, perché già da qualche
anno, anche precedentemente al 2000 e poi dall'inizio del 2000, si
è sempre navigato, come dicevo, a sportello, nel senso che si
andavano ad individuare le esigenze sulla base delle priorità che i
consorzi indicavano e sulla base di quelle che potevano essere le
esigenze degli uffici. Dicevo, sarà prevista l'approvazione da
parte della Giunta di un programma di lavori, che sarà individuato
sulla base di questi criteri essenzialmente, quindi una
concertazione massima con l'attività del programma dei lavori
inerenti i cantieri forestali, le indicazioni che provengono dai
consorzi e anche le priorità che vengono individuate sulla base
delle verifiche, sulla base di sopralluoghi che i tecnici
dell'Assessorato fanno sul territorio.
Vi è da dire che non è facile confrontare delle esigenze che
possono provenire da consorzi localizzati in posizioni
completamente diverse, faccio solo un esempio: un consorzio di
Perloz, con le sue caratteristiche morfologiche e territoriali, se
paragonato
tout court
con un consorzio della piana di
Pollein o di Saint-Marcel o di Nus, se andiamo a vedere soltanto
l'aspetto di redditività dal punto di vista agricolo, verrebbe
dimenticato e lasciato a sé stante, perché sicuramente quel
territorio può dare quello che può. Nell'equità degli interventi
allora si cerca di individuare la priorità che ogni consorzio dà e
questo naturalmente responsabilizza anche il consorzio stesso
nell'andare ad individuare, nell'ambito della sua organizzazione e
delle sue assemblee generali e del suo Consiglio direttivo, quella
che può essere una scelta relativa alla priorità delle opere su cui
si deve intervenire. La concertazione con i cantieri forestali è
importante, perché i cantieri forestali possono andare molto spesso
ad integrare l'attività dei consorzi e, con la qualità dei lavori
che spesso vengono realizzati sul territorio per quel che riguarda
le sistemazioni idrauliche e anche la viabilità minore, possono
andare ad evitare delle opere che i consorzi possono prevedere con
le normali procedure più lunghe, con degli interventi puntuali che
sono spesso graditi sia dai consorzi, sia dalle amministrazioni
locali, perché permettono di dare delle risposte immediate anche a
delle carenze che sul territorio si manifestano. Ci sarà quindi un
programma di lavori che viene gestito e individuato in questo
modo.
In riferimento al lavoro svolto dagli uffici per l'istruzione
delle pratiche e dei progetti presentati da aziende agricole e
consorzi di miglioramento fondiario - questo è relativo all'ultimo
punto in merito al bilancio 2008 -, si prevede di impegnare tutte
le risorse disponibili sia per quanto riguarda la vecchia
programmazione, sia per quanto riguarda il nuovo PSR, perché siamo
"a scavalco"... Ricordo solo che in queste deliberazioni ci sarà
una gestione del transitorio, ossia di quello che è già giacente
presso i nostri uffici, perché è importante dire che la legge n. 32
prevedeva che tutte le domande giacenti prima del 31 dicembre 2007,
secondo un'apposita norma di transizione sulla legge, dovevano
essere gestite secondo i criteri della vecchia programmazione.
Questo è il quadro della situazione; siamo a disposizione anche per
eventuali altre richieste più puntuali.
Président
- La parole au Vice-président Chatrian.
Chatrian (VdAV-R)
-
Merci, M. le Président
.
Grazie, Assessore. Noi avevamo cercato di fare un'interpellanza
mirata e puntuale, nel passaggio precedente avevo cercato di
evidenziare tutte le deliberazioni di Giunta che avevate già
adottato, applicato e di conseguenza impegnato in itinere a livello
amministrativo; l'interpellanza andava un po' oltre. Lei oggi ci ha
portato a conoscenza dell'iter procedurale che c'è stato nel
momento in cui si è riordinato volutamente, da come ho capito, la
normativa, il 12 dicembre 2007 e poi ci ha chiarito le varie
evoluzioni e soprattutto le varie applicazioni fatte dalla Giunta.
Lei ci ha parlato delle elezioni regionali che ci sono state "a
scavalco", lei si occupava già di agricoltura nella precedente
legislatura e si occupa di agricoltura in questa nuova legislatura,
quindi non c'è neanche stato un cambio di indirizzo politico
all'interno del suo Assessorato, nel suo dicastero. Capiamo
perfettamente che vi sono delle difficoltà, capiamo che vi sono dei
problemi da risolvere; siete qui per questo e siamo qui per questo.
Oggi lei voleva portare tutto il Consiglio a conoscenza della
situazione di questo riordino normativo, ma soprattutto della sua
applicazione. Ci ha parlato: di lavorazione avanzata; di una
modifica di legge del 13 marzo 2008 (ahimè di quasi 7 mesi fa); di
difficoltà che ha trovato il suo Assessorato nell'archiviare le
pratiche del 2007 (e comunque facevano riferimento al vecchio
piano); di procedure complesse e ci ha detto che tutto sarà
previsto e tutto è in itinere. Ai tre punti dell'interpellanza che
vi abbiamo posto però ci ha risposto "picche", in quanto ci ha
detto che prima si "navigava a vista" e le nostre richieste vanno
proprio in quel senso: chiediamo le motivazioni del ritardo del
"navigare a vista" appunto, noi sappiamo che tutta una serie di
deliberazioni di Giunta sono già state adottate, quelle gliele ho
anche elencate io nella mia premessa; la nostra domanda andava su
certi punti dell'articolo 50 e sull'articolo 66 soprattutto. La sua
risposta quindi è: "al momento si sta lavorando, è tutto nuovo, è
difficile", ma al momento non ci sono ancora queste deliberazioni
applicative. Apprezziamo la volontà della Giunta regionale di
stabilire dei criteri di selezione di priorità, soprattutto di
trasparenza, proprio per garantire quella equità e quel
modus
operandi
per svolgere le deliberazioni applicative e in
particolare gli indicatori.
Per quanto riguarda il punto n. 3, ci ha detto che tutto sarà
impegnato nel 2008, ne riparleremo probabilmente. Grazie.
