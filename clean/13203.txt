Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 4180 del 15 febbraio 1993 - Resoconto
OGGETTO N. 4180/IX Mancata presenza dei rappresentanti della
Regione nel nuovo Consiglio di Amministrazione della Società
Coinca.
(Interrogazione)
Interrogazione A conoscenza che nel rinnovo della Convenzione
Coinca-Regione non sono stati previsti i due rappresentanti della
Regione nel Consiglio di Amministrazione della Società
stessa;
i sottoscritti consiglieri regionali
interrogano
l'Assessore competente per conoscere le motivazioni
dell'esclusione sopra richiamata.
F.to: Beneforti - Chiofalo - Ricco - Lanièce.
Presidente Ha chiesto la parola l'Assessore dell'industria,
commercio e artigianato, Mafrica.
Mafrica (PCI-PDS)
Il problema è conseguente
all'andamento della Società. La convenzione del 1984 prevedeva la
partecipazione della Finaosta fino al 35 per cento del capitale e
nella stessa convenzione veniva stabilito che del Consiglio
d'amministrazione dovessero far parte una o due persone in
proporzione al numero dei membri dello stesso Consiglio.
Nel passaggio dalla precedente gestione a quella con la Lavazza,
in data 20 dicembre 1989 l'assemblea straordinaria della Coinca
deliberava l'azzeramento del capitale sociale a causa delle perdite
accumulate. In quella data, la partecipazione azionaria della
Finaosta era pari ad un terzo del capitale, per un importo di lire
1.333.000.000, e la finanziaria era rappresentata all'interno del
Consiglio di amministrazione da due membri.
Con la deliberazione della Giunta regionale n. 1409 del 16
febbraio 1990 si rinunciava ad esercitare il diritto di opzione
sull'emissione di nuove azioni deliberate contestualmente
all'azzeramento del capitale, in quanto tale operazione avrebbe
comportato ulteriori oneri per lire 3.333.000.000 a carico della
finanziaria, perché si trattava di sottoscrivere azioni per lire
10.000.000.000.
La partecipazione della Finaosta in seno alla Coinca risultava
di conseguenza annullata ed i rappresentanti della Finaosta
rimanevano in carica fino alla scadenza naturale del Consiglio di
amministrazione, avvenuta il 18 luglio 1992. Di conseguenza, non
essendoci più partecipazione azionaria della Finaosta, non esiste
un diritto della finanziaria stessa a partecipare al Consiglio di
amministrazione.
Presidente
Ha chiesto la parola il Consigliere
Beneforti.
Beneforti (DC)
Prendo atto della risposta
dell'Assessore all'industria, commercio ed artigianato, e comprendo
i motivi per cui non sono stati più nominati i rappresentanti della
Regione.
L'Assessore mi deve però permettere di fare una raccomandazione.
Siccome non si può certamente dire che la Regione non abbia seguito
da vicino i problemi della Coinca prima e della Lavazza dopo e
considerando che ci sono ancora ulteriori investimenti della
Regione in quest'ultima azienda, gli raccomando, anche se non siamo
presenti nel Consiglio di amministrazione, di seguire le sorti
dell'azienda in modo da essere sempre a conoscenza della situazione
in cui la stessa
