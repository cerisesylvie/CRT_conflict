Classificazione
AMMINISTRAZIONE REGIONALE
Ordinamento degli uffici e del personale


Resoconto integrale del dibattito dell'aula
Oggetto del Consiglio n. 987 del 9 novembre 1994 - Resoconto
OGGETTO N. 987/X - Nomina del sig. Antonio Pollano al posto
di ingegnere nell'ambito del Servizio dell'industria, artigianato
ed energia dell'Assessorato dell'industria, commercio e
artigianato. Approvazione e finanziamento di spesa.
Deliberazione - Il Consiglio
Richiamata la propria precedente deliberazione n. 986/X in data
odierna, concernente il trasferimento del sig. Lorenzo Frassy dal
posto di Ingegnere del Servizio dell'industria, artigianato e
energia ad un posto di Istruttore tecnico dell'Assessorato dei
Lavori Pubblici;
Richiamata la deliberazione della Giunta regionale n. 5826 in
data 15 luglio 1994, concernente l'approvazione degli atti della
Commissione giudicatrice nonché della graduatoria finale dei
concorrenti al concorso pubblico, per titoli ed esami, per la
nomina ad un posto di Ingegnere nell'ambito del Servizio
dell'industria, artigianato e energia dell'Assessorato
dell'Industria, Commercio e Artigianato;
Vista la legge regionale 29 maggio 1992, n. 19, concernente tra
l'altro l'approvazione delle nuove tabelle organiche dei posti e
del personale dell'Amministrazione regionale;
Ritenuto di provvedere alla nomina ad un posto di Ingegnere
(ruolo del personale tecnico - 8° livello) nell'ambito del Servizio
dell'industria, artigianato e energia dell'Assessorato
dell'Industria, Commercio e Artigianato del sig. Antonio Pollano,
2° classificato nel concorso pubblico di cui trattasi;
Visto il parere favorevole rilasciato dal Dirigente del Servizio
del personale, ai sensi del combinato disposto dell'articolo 72
della legge regionale n. 3/1956 e successive modificazioni, e
dell'articolo 21 della legge regionale n. 18/1980 e successive
modificazioni, in ordine alla legittimità della presente
deliberazione;
Delibera
1) di approvare la nomina, a decorrere dal 1° dicembre 1994,
quale titolare in via di esperimento, al posto di Ingegnere (ruolo
del personale tecnico - 8° livello) nell'ambito del Servizio
dell'industria, artigianato e energia dell'Assessorato
dell'Industria, Commercio e Artigianato, del sig. Antonio Pollano,
nato ad Aosta il 27 giugno 1965 e residente in Fraz. Faverges, 6 -
Nus;
2) di attribuire al dipendente di cui sopra lo stipendio di
annue lorde lire 18.673.930 come previsto dalla legge regionale 19
agosto 1992, n. 42, oltre alle indennità ed emolumenti spettanti ai
sensi delle vigenti norme sullo stato economico del personale
regionale e all'indennità di bilinguismo;
3) di dare atto che la spesa per la retribuzione del dipendente
di cui trattasi, oltre agli oneri a carico dell'Ente, sarà imputata
sui capitoli 30500 e 30501 del bilancio preventivo della Regione
per l'anno 1994 ("Spese per il personale addetto ai Servizi della
Regione - Stipendi e altri assegni fissi" e "Spese per il personale
addetto ai Servizi della Regione - contributi diversi a carico
dell'Ente su stipendi e altri assegni fissi") che presentano la
necessaria disponibilità, nonché sui corrispondenti capitoli di
spesa di bilanci preventivi per gli anni successivi;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente -
Se nessun consigliere intende
intervenire possiamo passare alla votazione.
Presenti, votanti e favorevoli: 28
Il Consiglio approva all'unanimità.
