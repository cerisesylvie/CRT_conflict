Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1624 del 7 novembre 1985 - Resoconto
OGGETTO N. 1624/VIII - DISEGNO DI LEGGE CONCERNENTE:
"AUMENTO, PER L'ANNO 1985, DEGLI STANZIAMENTI PREVISTI PER
L'APPLICAZIONE DELLA LEGGE REGIONALE 14 LUGLIO 1982, N. 24,
CONCERNENTE: "INTERVENTI PER LA REALIZZAZIONE DI INFRASTRUTTURE
RICREATIVO-SPORTIVE DI INTERESSE TURISTICO".
PRESIDENTE:
Ha chiesto la parola l'Assessore al Turismo,
Urbanistica e Beni Culturali Borbey; ne ha facoltà.
BORBEY (D.C.):
Nel bilancio di previsione di quest'anno
era prevista la spesa di un miliardo e seicento milioni per la
realizzazione di infrastrutture ricreativo-sportive ai sensi della
legge n. 24. Ora questa spesa è maggiorata di un miliardo e
quattrocentocinquantamilioni perché sono previste maggiori
entrate.
La spesa complessiva ammonta dunque a 3.050.000.000 di lire che
serviranno per completare lo stadio del ghiaccio di Cogne, per il
campo sportivo di Sarre e per la sistemazione dei giochi
tradizionali a Brissogne.
PRESIDENTE:
Passiamo all'esame dell'articolato.
Do lettura dell'articolo 1:
Articolo 1
Per l'applicazione dell'art. 4 della legge reg. 14 luglio
1982, n. 24, (realizzazione di opere di livello regionale) è
autorizzata, limitatamente all'esercizio 1985, la maggiore spesa di
lire 3.050.000.000.
Il corrispondente onere graverà sul cap. 37575 del bilancio
preventivo della Regione per l'anno 1985.
PRESIDENTE:
Se nessuno chiede la parola metto in
approvazione l'articolo 1 testé letto:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
PRESIDENTE:
Do lettura dell'articolo 2:
Articolo 2
Alla copertura dell'onere di cui al precedente art. 1 si
provvede, quanto a lire 1.600.000.000, mediante riduzione di pari
importo dello stanziamento iscritto al cap. 50050 "Fondo globale
per il finanziamento di spese per l'adempimento di funzioni normali
(spese di investimento)", allegato 8, punto 2.2.2. sviluppo
economico, del bilancio preventivo della Regione per l'anno 1985, e
quanto a lire 1.450.000.000, mediante utilizzo della maggiore
entrata derivante dal riparto fiscale di cui alla legge 26 novembre
1981, n. 690 accertata sul cap. 01300 della parte entrata del
bilancio stesso.
PRESIDENTE:
Se nessuno chiede la parola metto in
approvazione l'articolo 2 testé letto:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
PRESIDENTE:
Do lettura dell'articolo 3:
Articolo 3
Al bilancio di previsione della regione per l'anno
finanziario 1985 sono apportate le seguenti variazioni:
PARTE ENTRATA
Variazione in aumento:
Cap. 01300 Quote fisse di ripartizione delle tasse ed imposte
erariali sugli affari di cui all'art. 3 della legge 26 novembre
1981, n. 690.
01 imposta sul valore aggiunto
02 imposta di registro
03 imposta di bollo
04 imposta erariale dovuta per la trascrizione iscrizione e
annotazione di atti nel.
P.R.A.
05 imposte ipotecarie
06 tasse su concess. governative
07 tasse di pubblico insegnamento
08 tasse di circolazione sui veicoli a motore e rimorchi
immatricolati nella regione.
L. 1.450.000.000
PARTE SPESA
Variazione in diminuzione:
CAP. 50050 Fondo globale per il finanziamento di spese per
l'adempimento di funzioni normali (spese di investimento)
L. 1.600.000.000
Variazione in aumento:
Cap. 37575 Spese per il potenziamento delle attrezzature
turistiche e sportive.
L.R. 14 luglio 1982 n. 24
L. 3.050.000.000
PRESIDENTE:
Se nessuno chiede la parola metto in
approvazione l'articolo 3 testé letto:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
PRESIDENTE:
Do lettura dell'articolo 4:
Articolo 4
La presente legge è dichiarata urgente ai sensi del terzo
comma dell'art. 31 dello Statuto speciale ed entrerà in vigore il
giorno successivo a quello della sua pubblicazione nel Bollettino
ufficiale della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE:
Se nessuno chiede la parola metto in
approvazione l'articolo 4 testé letto:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
PRESIDENTE:
Il Consiglio è chiamato ora a pronunciarsi
per votazione segreta sul complesso della legge:
VOTAZIONE A SCRUTINIO SEGRETO
ESITO DELLA VOTAZIONE
Presenti: 27
Votanti: 27
Favorevoli: 26
Contrari: 1
Il Consiglio approva.
