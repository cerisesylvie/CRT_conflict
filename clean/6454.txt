Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 937 del 28 novembre 1984 - Resoconto
OGGETTO N. 937/VIII - INTERVENTI REGIONALI A FAVORE DELLA
SOCIETA' ALLUVER.(Interpellanza) .
PRESIDENTE
: Do lettura dell'interpellanza presentata dai
Consiglieri Millet e Mafrica:
INTERPELLANZA
CONSIDERATO
che con deliberazioni nn. 6750 e 6751 del
2 novembre 1984 la Giunta regionale ha approvato la liquidazione di
oltre un miliardo di lire a favore di due banche, per il pagamento
di prestiti non restituiti dalla società ALLUVER, a cui la Regione
aveva concesso una garanzia fideiussoria;
RICORDATO
che a favore dell'azienda erano stati
deliberati altri interventi da parte della Regione e della
FINAOSTA;
i sottoscritti Consiglieri regionali
INTERPELLANO
l'Assessore regionale competente per conoscere:
1)
l'elenco dettagliato di tutte le agevolazioni
regionali
a
vario
titolo
concesse all'ALLUVER
(contributi a fondo perduto, mutui, leasing, partecipazione
azionaria), comprese quelle attribuite attraverso la
FINAOSTA;
2)
i motivi per cui la Regione rimborsa alla Banca
Commerciale Italiana oltre lire 521 milioni quando la garanzia
fideiussoria prestata dalla Regione presso tale banca a favore del
l'ALLUVER era "fino alla concorrenza massima di 500
milioni";
3)
se l'ALLUVER ha restituito parte dei mutui ottenuti
direttamente dalla Regione e dalla FINAOSTA e se esiste la
possibilità di rivalsa per le somme sborsate dalla Regione per le
garanzie fideiussorie prestate;
4)
quali prospettive occupazionali esistono per i
dipendenti dell'ALLUVER.
PRESIDENTE
: Ha chiesto la parola il Consigliere Millet;
ne ha facoltà.
MILLET (P.C.I.):
Con questa interpellanza abbiamo voluto
fare una riflessione sulla storia dell'ALLUVER ed il mio intervento
si baserà su due questioni, una più generale e l'altra più
particolare. La storia dell'ALLUVER meriterebbe una riflessione
particolare per come è nata e come si è sviluppata, in quanto
quella fabbrica era il fiore all'occhiello della Giunta regionale
anche perché, tra le altre cose, per essa finalmente si era potuto
trovare un imprenditore locale, a differenza di altri casi nei
quali si sono dati soldi a chi era venuto da fuori. Tuttavia
l'imprenditore locale ha fatto pesare la sua presenza, ed anche
questo aspetto della vicenda dovrebbe essere analizzato sino in
fondo; la Regione infatti ha speso molti soldi e questo dovrebbe
farci riflettere per distinguere in futuro le cose da fare rispetto
a quelle da evitare.
Una convenzione stabiliva che si sarebbe dovuto effettuare dei
controlli e che la Regione avrebbe dovuto ricevere delle relazioni
annuali dall'azienda. Si sa però che nelle convenzioni con le
industrie si scrivono molte cose che non saranno mai rispettate o
per difficoltà di vario genere o perché chi accetta di gestire
un'azienda molte volte ricatta l'Amministrazione regionale mettendo
in forse i posti di lavoro. Sarebbe opportuno tuttavia conoscere
cosa ha cercato di fare eventualmente la Regione per controllare in
questo caso il rispetto della convenzione con l'ALLUVER,
liberamente sottoscritta dal l'azienda, che risale al 1979.
Nel 1982 sorgono delle difficoltà, delle quali si è discusso
anche in Consiglio, ed interviene un gruppo finanziario privato
legato in parte con le vicende del Casinò: tutti noi però possiamo
vedere che cosa è successo nonostante questo intervento
finanziario; sarebbe anche interessante approfondire i legami
esistenti tra i finanziatori, tra i quali pare che ci fosse Franco
Chamonal e un certo signor Conca che è diventato poi Procuratore
Speciale del Casinò. Comunque è importante riuscire a capire perché
è fallita tutta l'operazione nonostante gli impegni finanziari
della Regione ed anche di alcuni privati che hanno messo a
disposizione 630 milioni. E' strano che l'INTERNATIONAL SERVICE
metta a disposizione soltanto 20 milioni a fronte di un impegno
della Regione per un mutuo di centinaia di milioni.
Uno dei compiti della Commissione speciale dovrebbe essere
appunto quello di approfondire e chiarire queste procedure
finanziarie e questo è anche lo scopo principale della nostra
interpellanza, al fine di evitare che solo alcuni conoscano lo
svolgimento dei fatti. Io ho letto alcune cose sulla delicata
questione della fideiussione e credo di saperne ora qualcosa di
più. Il Presidente della Giunta di allora, Andrione, era un
avvocato e non poteva non sapere certe cose, eppure oggi la Regione
si trova a dover pagare più di un miliardo per mantenere gli
impegni della fideiussione. Con la legge del 1979 la Regione si era
impegnata a dare una garanzia fiduciaria fino ad un massimo di un
miliardo a più istituti di credito, mentre oggi, con due delibere
di Giunta, la Regione paga un miliardo e 9 milioni di lire. Alla
Cassa di Risparmio la Regione aveva dato una garanzia fideiussoria
sino alla concorrenza massima di 500 milioni; ora ne paga 487,
quindi sta dentro i 500 milioni. Anche alla Banca Commerciale la
Regione aveva dato una garanzia fino alla concorrenza massima di
500 milioni, mentre ora ne paga 521. Il principio del rispetto del
limite della garanzia deve essere rispettato, altrimenti non serve
a nulla porre dei limiti e poiché in ogni Consiglio approviamo
delle garanzie, oggi per esempio ne abbiamo una per 8 miliardi,
avremmo in questo modo una dilatazione enorme delle spese.
Un articolo del Codice Civile stabilisce che si è sempre
responsabili, in caso di prestata fideiussione, e gli eventuali
interessi devono essere conteggiati anche dopo la scadenza dei
cinque anni. Ebbene, chi allora ha firmato la convenzione e quindi
deciso di dare la garanzia fideiussoria aveva il dovere di dirci
tutte queste cose, perché non tutti i Consiglieri regionali devono
essere necessariamente avvocati per conoscere tutti i sacri testi
del diritto. Se non si pongono dei limiti alle garanzie
fideiussorie, la Regione potrebbe trovarsi a dover spendere molti
più soldi di quelli preventivati, anche perché le banche, con una
serie di cavilli procedurali, facilitano a volte il superamento dei
limiti delle garanzie. Anche servendosi del Codice Civile, bisogna
trovare il modo affinché la Regione non sborsi più soldi di quelli
preventivati. Nel caso della ALLUVER, bisognerebbe vedere che cosa
eventualmente la Regione può recuperare, senza contare il danno
economico e i posti di lavoro persi che erano gli obiettivi
principali dell'intervento.
Termino ricordando che noi abbiamo riproposto il problema delle
garanzie e dei loro controlli in Consiglio per chiarire tutte le
analoghe situazioni in atto e per predisporre più accuratamente la
normativa per le garanzie future. Per il caso dell'ALLUVER vorrei
sapere quali controlli la Giunta ha esercitato ed eventualmente se
ha ricevuto delle relazioni annuali. E' giusto che la Regione
aiuti, ma è anche giusto che abbia solide garanzie e non sia
soggetta a ricatti, perché quando si è soggetti a ricatti ci si
trova in situazioni talmente ingarbugliate che impedisco no di
decidere liberamente e sono come una spada di Damocle sulla
testa.
Si dà atto che alle ore 11.55 riassume la Presidenza il
Presidente Bondaz.
PRESIDENTE
: Ha chiesto la parola l'Assessore
all'Industria, Commercio, Artigianato e Trasporti Lanivi; ne ha
facoltà.
LANIVI (A.D.P.):
Cercherò di rispondere puntualmente alle
domande che sono state poste dai Consiglieri Millet e Mafrica. La
prima chiedeva l'elenco dettagliato di tutte le agevolazioni
regionali a vario titolo concesse all'ALLUVER (contributi a fondo
perduto, mutui, leasing, partecipazione azionaria), comprese quelle
attribuite attraverso la FINAOSTA. Faccio quindi l'elenco degli
interventi della Regione e anche della FINAOSTA. In base alla legge
regionale 12.11.79, n. 65 è stato erogato un contributo di 400
milioni a fondo perduto con rate annue da 80 milioni fino al
gennaio 1984; l'ultima rata però non è stata versata, quindi sono
stati eroga ti 320 milioni e con questo elenco rispondo in parte
anche alla terza domanda, che verte sulla restituzione dei mutui.
Ai sensi della legge regionale 8 ottobre 1973, n. 33, istitutiva
dei fon di rotazione, è stato concesso un mutuo di 900 milioni,
stipulato con l'Istituto Bancario San Paolo di Torino, la cui
estinzione sarebbe dovuta avvenire in trenta semestralità, al tasso
del 9,25%. Il finanziamento è stato erogato in data 5 novembre
1981, la restituzione è avvenuta fino alla rata scaduta il 1°
luglio 1983, dopodiché l'ALLUVER non ha più fatto fronte agli
impegni assunti. La cifra totale versata dalla Società alla Banca è
di £. 61.903.695, restano da versare £. 838.096.305; su tale mutuo
è stata concessa la garanzia fideiussoria della Regione.
Contributi erogati tramite la FINAO STA, in base alla legge
regionale 28.6.82, n. 16, artt. nn. 5 e 9. Con deliberazione della
Giunta regionale, n. 4606, in data 3 settembre 1982 è stata
approvata l'assunzione da parte della FINAOSTA di una
partecipazione azionaria di 350 milioni, interamente sottoscritti
il 26 gennaio 1983, con lo stesso provvedimento è stata altresì
approvata la stipulazione di un contratto di leasing sugli
impianti, macchinari e attrezzature della Società per un valore di
900 milioni, oltre a 162 milioni, pari al 18%, di I.V.A., per un
totale di un miliardo e 62 milioni. Questo contratto è diventato
operante il 23 settembre 1982 al tasso del 13%, ma non è stata mai
rimborsata alcuna rata da parte dell'ALLUVER. Con deliberazione n.
1016 in data 18 febbraio 1983 è stato concesso un mutuo di 500
milioni, erogati il 1° marzo 1983 con garanzia ipotecaria di terzi,
e per il quale la Società non ha mai pagato nessuna rata.
Con l'ultimo provvedimento, n. 5876 del 30 settembre 1983, si è
approvata l'assunzione di una partecipazione azionaria di 315
milioni 900 mila lire interamente sottoscritta. La partecipazione
della FINAOSTA nel capitale totale è stata del 33,70%, però vi è
stata nel frattempo una svalutazione delle azioni da 10.000 a 2.700
lire. Con questo credo di aver risposto alla prima domanda e anche
parzialmente alla terza domanda.
Alla seconda domanda, già illustrata dal Consigliere Millet,
rispondo che non è stato superato il tetto dei 500 milioni; al 20
aprile, la cifra del rimborso ammontava a 468 milioni. Lo scarto
tra i 468 milioni e i 521 milioni de riva dagli interessi stabiliti
per legge, del 17,50% e del 18,50%, maturati dopo tale data, per
ritardato pagamento da parte della Regione, per i periodi presi in
considerazione. Il ritardo nel pagamento è dovuto alla procedura
del concordato, ancora in atto, ed agli accertamenti sugli effetti
negoziati dall'ALLUVER, ma rimasti insoluti, resisi impossibili
perché gli Istituti si sono fino ad oggi rifiutati di rendere noti
i nominativi dei garanti.
La terza domanda chiede se esiste la possibilità di rivalsa:
l'Amministrazione regionale, dopo aver totalmente pagato il debito
garantito, avrà per prima il diritto di subingresso nei con fronti
del concordato. La proposta di concordato preventivo contempla, al
punto a), il pagamento integrale di tutti i debiti privilegiati ed
il pagamento nella misura del 40% dei debiti chirografari; al punto
b), il diritto di pro muovere azioni di regresso nei confronti di
eventuali cofideiussori per il combinato disposto dagli articoli
1946 e 1299 del Codice Civile. La presenza di eventuali altri
cofideiussori potrà essere accertata solo dopo il pagamento delle
fideiussioni.
Per quanto riguarda le prospettive occupazionali per i
dipendenti ALLUVER, rispondo che in questo momento le prospettive
occupazionali dei circa 70 dipendenti in cassa integrazione sono di
circa 45 posti di lavoro che si renderanno disponibili a seguito
dell'inserimento di due aziende. Con un'azienda, che rileverà la
produzione di pentolame ed eventualmente di altre lavorazioni, è
già stata approvata da parte della Giunta regionale una convenzione
che sarà sottoscritta nei prossimi giorni, dopo l'approvazione
della delibera da parte della Commissione di Coordinamento: in essa
è prevista l'occupazione di circa 30 unità entro 8 mesi dalla data
di sottoscrizione della convenzione. Stiamo inoltre concludendo in
questi giorni le trattative con una seconda azienda per
l'assunzione di circa 15 unità lavorative, per l'esattezza 14 più
un consulente, che dovrebbe rilevare l'attività dei bins.
PRESIDENTE
: Ha chiesto la parola il Consigliere Millet;
ne ha facoltà.
MILLET (P.C.I.):
Io ringrazio l'Assessore per avermi
fornito alcuni chiarimenti. Alla prima parte delle mie domande, che
non rientrava tra le richieste scritte, l'Assessore non era
obbligato a rispondere, però si ha pure il diritto di chiedersi chi
aveva il compito di controllare questo continuo elargire di somme
che ha portato ad una situazione abbastanza tragica sia per
l'occupazione sia per le casse regionali, senza risolvere il
problema.
Per questo mi riserverò in futuro di proporre altre iniziative,
tanto in Consiglio che in Commissione, per scoprire eventuali
responsabili, perché questo è uno di quei casi che più si prestano
a dimostrare che spesso nessuno risulta responsabile.
