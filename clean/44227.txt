Classificazione
BENI CULTURALI
Musei, biblioteche, archivi storici e aree di interesse archeologico



Oggetto del Consiglio n. 1286 del 23 febbraio 2022 - Resoconto
OGGETTO N. 1286/XVI - Interrogazione a risposta immediata:
"Risultati dell'analisi di fattibilità e sostenibilità per valutare
l'esercizio del diritto di prelazione all'acquisto del Castello di
Introd".
Bertin (Presidente) -
Punto n. 5.02. Faccio solo una
precisazione in premessa anche per chi ci ascolta. Vi è stato un
errore di trascrizione nelle ultime modifiche del Regolamento che
ha cancellato il limite di
question time
, la tempistica. È
stato un errore materiale degli uffici, c'è un
agreement
per
il rispetto di queste tempistiche, quelle di question time, perché
altrimenti sono anche strumenti ... vi invito a mantenere
quell'accordo.
Ha chiesto la parola la consigliera Minelli per l'illustrazione,
ne ha facoltà.
Minelli (PCP) -
Abbiamo appreso venerdì scorso dagli
organi di stampa che la vicenda della vendita del Castello di
Introd sta per concludersi; in particolare che, entro la fine del
mese di febbraio, i proprietari dovrebbero chiudere l'atto di
vendita. A quel punto il notaio chiederà alla Regione se ha
intenzione di esercitare il diritto di prelazione.
Su questa questione c'era già stata una risposta del Presidente
in aula nel mese di novembre scorso in cui era stato manifestato un
interesse da parte della Regione sul Castello, ma il Presidente
aveva evidenziato che la fattibilità di quest'operazione doveva
essere supportata da valutazioni e da verifiche puntuali sulla
sostenibilità economica, non solo del castello ma anche della
gestione un po' più ampia del sistema museale valdostano.
Aveva annunciato che la Sovrintendenza, gli uffici del Bilancio,
gli uffici dell'Assessorato del turismo stavano compiendo le
valutazioni tecniche per capire come procedere. Il Presidente aveva
detto che nelle settimane seguenti ci sarebbe appunto stato un
risultato degli studi che avrebbe permesso poi una decisione
finale.
Quello che chiediamo al Presidente o all'Assessore al turismo è
di sapere a quali risultati abbia portato quest'analisi di
fattibilità e sostenibilità e se, di conseguenza, si è deciso in
qualche maniera di esercitare il diritto di prelazione all'acquisto
del Castello di Introd.
Presidente -
Risponde il Presidente della Regione.
Lavevaz (UV) -
In effetti avevamo parlato della questione
nel mese di novembre, da allora abbiamo approfondito, soprattutto
la parte di studio del valore storico, architettonico, culturale
del castello, uno studio che ha dato un esito, come era atteso,
assolutamente positivo, nel senso che il Castello di Introd ha un
ruolo importante dal punto di vista storico, culturale e
architettonico per la nostra Regione, le strutture hanno
sottolineato questo aspetto evidenziando la possibile fruizione
rapida del Castello dal punto di vista strutturale, perché è un
castello che di fatto oggi è già utilizzato anche per altre
attività.
Per quanto riguarda invece la sostenibilità economica e anche la
possibile gestione futura all'interno del sistema museale
valdostano, questo è ancora in corso per un motivo molto semplice e
anche crudo se vogliamo: quello che al momento non vi è la
copertura economica né per far valere la prelazione, né per un
progetto di gestione futura del bene.
Quest'analisi dal punto di vista soprattutto economico è in
corso in questi giorni, è chiaro che è altrettanto indubbio che
nessun passaggio formale è possibile da parte dell'Amministrazione
regionale fintanto che non arriverà una notifica della denuncia
dell'atto dal soggetto che acquista e quindi la possibilità di
avviare l'iter per far valere la prelazione.
Dal punto di vista dell'analisi storica e culturale del
Castello, questa è stata completata, dal punto di vista economico,
sia per far valere la facoltà di prelazione, sia per una possibile
gestione futura all'interno del sistema museale valdostano, questa
è ancora in corso per il fatto che al momento non ci sono le
coperture e quindi queste vanno trovate.
Presidente -
Per la replica, ha chiesto la parola la
consigliera Minelli.
Minelli (PCP) -
È positiva la notizia che lo studio
effettuato dagli uffici dà delle buone conferme sul valore storico
e anche sul fatto che ci sia la possibilità di fruire in modo più o
meno immediato di questo castello, peraltro già c'erano degli
accordi con la proprietà attuale per cui il Castello era aperto, si
parla di settemila visite all'anno, quindi sono dei dati buoni.
Il fatto che non sono conclusi gli studi relativi alla
sostenibilità economica e che quindi non si possa nell'immediato
prendere alcuna decisione formale non so come dobbiamo
interpretarlo, nel senso che, entro la fine di febbraio, pare che
questa vendita venga effettuata. Ci auguriamo che, a fronte
dell'ulteriore verifica da parte della Regione, ci possa essere
anche una richiesta di ampliamento del periodo in cui fare tutte
quelle che saranno le valutazioni, anche perché la mancata
acquisizione di un edificio di pregio che ha dimostrato e dimostra
di essere un
atout
per l'offerta turistica della zona
sarebbe una notizia negativa.
L'auspicio è che la Regione si attivi in ogni modo, se ci
saranno dei nuovi proprietari per mantenere la fruizione del
castello, ma prima ancora per fare qualche passo in questa
direzione. Da novembre ad oggi però ci si aspettava che queste
analisi fossero state compiute in maniera piena.
