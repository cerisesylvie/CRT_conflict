Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 311 del 9 maggio 1983 - Resoconto
OGGETTO N. 311/VII - RIAPPROVAZIONE CON MODIFICAZIONI DELLA
L.R. CONCERNENTE: "MODIFICHE ALLA LEGGE REGIONALE 25.8.1980, n. 43,
RECANTE ISTITUZIONE DELL'ISTITUTO REGIONALE DI RICERCA
SPERIMENTAZIONE ED AGGIORNAMENTO EDUCATIVI PER LA VALLE
D'AOSTA".
PRESIDENTE:
Ha chiesto di parlare l'Assessore
alla Pubblica Istruzione Viglino, ne ha facoltà.
M.IDA VIGLINO - (U.V.):
Je pense que la relation qui
accompagne la nouvelle présentation de la loi qui n'avait pas été
signée par la Commission de Coordination, est suffisamment claire,
mais je vous fais présent qu'il y a encore un amendement à ceux que
nous avons présentés au Conseil, et précisément l'article 5, ex
art. 6, est complètement remplacé par l'amendement que nous venons
de distribuer maintenant.
Après avoir revu encore la question, nous avons préféré, au lieu
de spécifier la somme qui est indiquée à l'art. 5 distribué au
Conseil, exprimer une formule plus générique, en nous rattachant
davantage aux dispositions du Ministère à ce propos, parce que nous
avons crainte qu'en spécifiant une somme, on puisse encore nous
trouver à dire.
PRESIDENTE:
Passiamo all'esame dell'articolato. Do
lettura dell'art. 1:
ART. 1
All'art. 2 della L.R. 25.8.1980, n. 43, è aggiunto il
seguente comma quarto:
"In caso di assenza o impedimento, il Presidente è sostituito
dal vice-presidente, eletto dal consiglio direttivo nel proprio
seno, dopo l'elezione del presidente".
PRESIDENTE:
Metto in approvazione l'art. 1.
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
PRESIDENTE:
L'art. 2 viene soppresso con l'emendamento
presentato dall'Assessore. Metto in approvazione la soppressione
dell'art. 2.
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
PRESIDENTE:
Do lettura dell'art. 3, che diventa art.
2:
ART. 3
Dopo il 2° comma dell'art. 4 della L.R. 25.8.1980, n. 43, è
inserito il seguente:
"I responsabili di sezione scelti al di fuori dei componenti
del Consiglio direttivo devono far parte del personale comandato
presso l'Istituto ai sensi del successivo art. 7".
PRESIDENTE:
Metto in approvazione l'art. 3.
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
PRESIDENTE:
Do lettura dell'art. 4, ora art. 3:
ART. 4
L'art. 7 della L.R. 25.8.1980, n. 43 è modificato nel modo
seguente:
al 1° comma sono soppresse le parole "ai ruoli regionali del
personale amministrativo";
al 3° comma sono soppresse le parole "o ad altri ruoli del
personale regionale".
PRESIDENTE:
Metto in approvazione l'art. 4.
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
PRESIDENTE:
Do lettura dell'art. 5 che diventa art.
4:
ART. 5
Dopo l'art. 7 della L.R. 25.8.1980, n. 43, è inserito il
seguente:
"Art. 7/bis - Personale amministrativo
Per il funzionamento dell'Istituto sono istituiti
nell'organico del personale dell'Assessorato regionale alla
Pubblica Istruzione i seguenti posti di ruolo:
un posto di segretario (5° livello - ruolo del personale
amministrativo);
un posto di ragioniere (5° livello - ruolo del personale di
ragioneria);
tre posti di coadiutore (4° livello - ruolo del personale
amministrativo);
un posto di usciere (2° livello - ruolo del personale di
custodia).
Nei confronti del personale inquadrato nei posti di cui al
precedente comma le competenze attribuite dalla vigente normativa
regionale ai dirigenti e ai vice-dirigenti sono esercitate dal
segretario dell'Istituto; gli atti di competenza della Giunta
regionale o del suo presidente sono adottati sentito il preventivo
parere del Consiglio direttivo dell'Istituto."
PRESIDENTE:
Metto in approvazione l'art. 5.
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
PRESIDENTE:
Do lettura dell'art. 6, che diventa art.
5:
ART. 6
Dopo l'articolo 14 della Legge Regionale 25.8.1980, n. 43, è
inserito il seguente:
"Art. 14 bis - Indennità di carica, gettoni di presenza.
-
L'importo dell'indennità di carica eventualmente stabilita per
il presidente, il vice-presidente ed il segretario sarà determinato
dal consiglio direttivo dell'Istituto con onere a carico del
bilancio dell'Istituto medesimo in misura non superiore al limite
fissato con propria delibera dalla Giunta regionale.
Nel caso di personale distaccato dall'insegnamento l'importo
dell'indennità di carica di cui al precedente comma sarà ridotto
alla metà.
La misura del gettone di presenza spettante ai Consiglieri, al
segretario dell'Istituto e ai revisori dei conti per la
partecipazione alle sedute del consiglio direttivo dell'Istituto e
quella spettante ai membri delle Commissioni interne dell'Istituto
medesimo, formalmente costituite con delibera del consiglio
direttivo, sarà determinata nella stessa misura prevista per i
corrispondenti incarichi degli istituti di cui al D.P.R. 31.5.1974,
n. 419".
PRESIDENTE:
All'art. 6 c'è l'emendamento dell'Assessore
Viglino per cui dopo l'art. 14 della L.R. 25.8.1980, n. 43, è
inserito il seguente:
"Art. 14 bis
Indennità di carica, gettoni di presenza
Eventuali indennità di carica e compensi al Presidente, al
vice-presidente, al segretario dell'Istituto ed ai revisori dei
conti potranno essere corrisposti dal consiglio direttivo
dell'Istituto alle condizioni e negli importi massimi previsti
dalle norme statali per i corrispondenti incarichi negli istituti
di cui al D.P.R. 31.5.1974, n. 419.
Con analoghe modalità potranno essere corrisposti ai
consiglieri, al segretario dell'Istituto ed ai revisori dei conti
gettoni di presenza per la partecipazione alle sedute del Consiglio
direttivo e alle sedute delle Commissioni interne dell'Istituto,
formalmente costituite con deliberazione del consiglio
direttivo".
Ha chiesto di parlare il Consigliere Cout, ne ha facoltà.
COUT - (P.C.I.):
Questo emendamento forse chiarisce
alcuni problemi che avevamo perchè se è vero che c'era una
difficoltà a stabilire una cifra massima proprio perchè così veniva
richiesto dalla Commissione di Coordinamento, il fissare una quota
in questo modo di 3 milioni annue lorde per ciò che riguarda
l'indennità di carica per il Presidente, Vice-Presidente e
Segretario, richiedeva di interpretare se questi tre milioni erano
individuali, anche perchè se fosse stata omnicomprensiva delle
varie cariche questa cifra sarebbe stata abbastanza bassa. Tra
l'altro fissare una volta per tutte 3 milioni è una cosa abbastanza
discutibile, perchè si può verificare il momento in cui, proprio
per l'impegno che deve essere dato per seguire l'attività di questo
ufficio, si richiederebbe magari una indennità molto maggiore.
Penso che lasciarlo con questa modifica forse è la soluzione
migliore.
PRESIDENTE:
Metto in approvazione l'emendamento all'art.
6.
ESITO DELLA VOTAZIONE
Presenti, votanti e favorevoli: 32
Il Consiglio approva all'unanimità
PRESIDENTE:
Metto in approvazione l'articolo 6 che
diventa art. 5 nel testo così emendato:
ART. 6
Dopo l'art. 4 della L.R. 25.8.1980, n. 43, è inserito il
seguente:
"Art. 14 bis - Indennità di carica, gettoni di presenza.
-
Eventuali indennità di carica e compensi al presidente, al
vice-presidente, al segretario dell'Istituto ed ai revisori dei
conti potranno essere corrisposti dal consiglio direttivo
dell'Istituto alle condizioni e negli importi massimi previsti
dalle norme statali per i corrispondenti incarichi negli istituti
di cui al D.P.R. 31.5.1974, n. 419.
Con analoghe modalità potranno essere corrisposti ai
Consiglieri, al segretario dell'Istituto ed ai revisori dei conti
gettoni di presenza per la partecipazione alle sedute del consiglio
direttivo e alle sedute delle commissioni interne dell'istituto,
formalmente costituite con deliberazione del consiglio
direttivo".
ESITO DELLA VOTAZIONE
Presenti, votanti e favorevoli: 32
Il Consiglio approva all'unanimità
PRESIDENTE:
Do lettura dell'art. 7, che diventa art.
6:
ART. 7
L'onere derivante dall'applicazione della presente legge
valutato in annue £ 90.000.000 a decorrere dall'anno 1983, graverà
sul capitolo dei bilanci futuri corrispondente al capitolo 20900
"Spese per il personale addetto ai servizi della Regione -
Stipendi, altri assegni fissi e contributi diversi a carico
dell'Ente" del bilancio di previsione della Regione per l'esercizio
1982.
Alla copertura dell'onere di cui al comma precedente, per gli
anni 1983 e 1984 si provvede mediante utilizzo per £ 180.000.000
delle risorse disponibili iscritte al programma 1-2. Personale
regionale del bilancio pluriennale 1982/84
A decorrere dall'anno 1984 gli oneri necessari saranno
iscritti con le leggi di approvazione dei relativi bilanci.
La presente legge sarà pubblicata nel Bollettino Ufficiale
della Regione. E' fatto obbligo a chiunque spetti di osservarla e
di farla osservare come legge della Regione Valle d'Aosta.
PRESIDENTE:
All'art. 7 vi è l'emendamento sostitutivo
dell'articolo, proposto dall'Assessore; ne do lettura:
L'onere derivante dall'applicazione della presente legge,
valutato in lire 45.000.000 per l'anno 1983 e in lire 90.000.000
annui per i futuri esercizi, graverà sul cap. 20900 "Spese per il
personale addetto ai servizi della Regione - Stipendi, altri
assegni fissi e contributi diversi a carico dell'Ente" del bilancio
di previsione della Regione per l'esercizio 1983 e sui
corrispondenti capitoli dei futuri esercizi.
Alla copertura dell'onere di cui al comma precedente si
provvede, per l'anno 1983, con prelievo di £ 45.000.000 dal fondo
globale per il finanziamento di spese per l'adempimento di funzioni
normali (spese correnti), iscritto al capitolo 50000 del bilancio
della Regione per l'anno finanziario 1983, e, per gli anni 1984 e
1985, mediante utilizzo per £ 180.000.000 delle risorse disponibili
iscritte al programma 1-2 - Personale regionale del bilancio
pluriennale 1983/85.
Per gli anni successivi gli oneri necessari saranno iscritti con
le leggi di approvazione dei relativi bilanci di previsione.
PRESIDENTE:
Metto in approvazione l'articolo 7, che
diventa articolo 6.
ESITO DELLA VOTAZIONE
Presenti, votanti e favorevoli: 32
Il Consiglio approva all'unanimità
PRESIDENTE:
Do lettura dell'art. 8 che diventa art.
7:
ART. 8
Al bilancio di previsione della Regione per l'esercizio 1983
sono apportate le seguenti variazioni:
PARTE SPESA
Variazione in diminuzione
Cap. 50000 "Fondo globale per il finanziamento di spese per
l'adempimento di funzioni normali (spese correnti)"
£ 45.000.000
Variazioni in aumento
Cap. 20900 "Spese per il personale addetto ai servizi della
Regione - Stipendi, altri assegni fissi e contributi diversi a
carico dell'Ente"
£ 45.000.000
La presente legge sarà pubblicata nel Bollettino Ufficiale
della Regione. E' fatto obbligo a chiunque spetti di osservarla e
di farla osservare come legge della Regione Valle d'Aosta.
PRESIDENTE:
Metto in approvazione l'articolo 8.
ESITO DELLA VOTAZIONE
Presenti, votanti e favorevoli: 32
Il Consiglio approva all'unanimità
PRESIDENTE:
Il Consiglio è chiamato ad esprimersi per
votazione segreta sul complesso della legge.
VOTATION A SCRUTIN SECRET
RESULTAT DU VOTE
Présents, votants et favorables: 33
Le Conseil approuve à l'unanimité
