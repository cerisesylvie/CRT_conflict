Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 100 del 14 marzo 1973 - Resoconto
OGGETTO N. 100/73 - Lavori di ripristino e sistemazione della
strada regionale della Valsavaranche. - Accertamenti. (Approvazione
di mozione)
Montesano (P.S.D.I.) -
Chi illustra la mozione?
Consigliere Chabod.
Chabod (D.C.) -
Ma, io direi questo, che non c'è mica da
illustrarla, aspettiamo solo la nomina di questa Commissione e poi
si vedrà... Sì, difatti, noi abbiamo presentato questa mozione
perché? Perché quando io avevo chiesto dei chiarimenti nel piano
dei lavori al Presidente della Giunta allora non c'era ancora
l'Assessore, poi abbiamo scritto una lettera, abbiamo fatto una
lettera al Presidente della Giunta due o tre giorni dopo e difatti
ci sono venuti dei dubbi su questa lettera, su questo sistema di
questa lettera qui e così abbiamo chiesto proprio con questa
mozione di nominare una Commissione per vedere un po' il perché si
è fatto quella strada, i motivi che secondo noi non c'era bisogno
di farla.
Pollicini (D.P.) -
Beh, io cercherò di chiarire i motivi
per cui è stata fatta quella strada. Interpellanti, anzi firmatari
della mozione, perché di mozione si tratta, ricorderanno che nella
notte del 14 e 15 di agosto del '72 c'è stata un'alluvione,
un'improvvisa piena del torrente Savara appunto, causata dalle
notevoli piogge che cadevano in quei giorni, e la spalla sinistra
orografica del ponte Rovenaud ha subito un notevole cedimento: si è
quasi disfatto completamente, ha eroso le fondazioni dei muri
d'ala, c'è stato anche un parziale crollo della muratura di
sostegno della strada regionale, conseguenza è evidente è stata
l'interruzione del traffico e l'isolamento di molti turisti con
autovetture e pulmann che si erano recati in Valsavarenche per il
ferragosto, nel pomeriggio del 15 agosto giorno festivo quindi con
tutte le difficoltà del caso pur essendo il meno adatto per
reperire uomini e mezzi si è subito approntato una passerella in
legno rinforzata con puntelli il solettone del ponte che era
rimasto così precariamente appoggiato sulla spalla crollata per una
minima superficie al fine di evitare tutto il crollo del ponte, e
con questa passerella in legno si è avuta la possibilità di
ottenere il passaggio dei veicoli leggeri e sempre evidentemente
sotto il controllo dell'Ufficio di viabilità dell'Assessorato
regionale ai Lavori Pubblici. Si doveva pertanto ripristinare
immediatamente o comunque nel minimo tempo possibile il traffico
normale per la Valsavara, quindi le soluzioni erano due: o montare
un ponte metallico militare, i famosi ponti Bailey (?) oppure un
ponte che doveva essere doveva avere una luce di 30 metri, oppure
costruire una strada, sia pure soltanto nelle sue opere essenziali
sulla sinistra idrografica del torrente. E' stata scartata subito
la prima soluzione quella del ponte militare sia per mancanza di
materiale idoneo, sia perché gli appoggi era in condizioni precarie
e quindi non davano garanzia di stabilità a sostegno del ponte che
si sarebbe gettato; non rimaneva, quindi, che l'altra soluzione e
cioè realizzare una strada a mezza costa che, usufruendo del ponte
in ferro che c'era in località Bois di Clin, si sarebbe inserita
nella strada regionale rispettivamente a monte del ponte di
Rovenaud e a valle dell'abitato di Bois de Clin. Questa soluzione
però era osteggiato dai frazionisti di Bois de Clin i quali hanno
chiesto che la strada anziché a mezza costa fosse costruita verso
il greto del torrente. Era evidente che questo comportava una
maggiore spesa ma tenuto conto delle circostanza e della richiesta
sia degli abitanti di Bois de Clin e anche quelli di Rovenaud che
indubbiamente ne avrebbero tratto maggior vantaggio, è stato deciso
di fare la strada sul greto del torrente vicino al torrente, avendo
aderito alla richiesta i lavori sono iniziati il 17 agosto quindi
due giorni dopo e con poco più di 15 giorni cioè a partire dal 3
settembre la variante che era lunga 1.600 metri con una larghezza
di 5 metri, ristabiliva i collegamenti fra tutta la Valsavara e il
fondo valle quindi collegamento a tutti gli effetti anche per i
mezzi pesanti.
Nel tardo autunno, con la diminuzione della portata del
torrente, si è dato inizio ai lavori di consolidamento definitivo
del ponte; venivano gettati due pilastri in cemento armato per
assicurare la stabilità al solettone in maniera più razionale di
quanto si fosse potuto fare nel primo intervento di emergenza e a
questo proposito si fa presente che proprio in conseguenza
all'alluvione e ai danni che l'alluvione ha comportato nel
torrente, occorre costruire un nuovo ponte situato in diversa
posizione planimetria con luce e fianco maggiori di quello
attuale.
È stato dato l'incarico di progettazione all'Ing. Tosi di Aosta,
c'è un impegno di spesa di 40 milioni a questo proposito e quando
in autunno, cioè quando l'acqua calerà con due mesi, sarà possibile
fare questo nuovo ponte sul Savara.
Concludendo, la variante che è stata realizzata, come dicevo
prima di 1.600 metri, è stata ritenuta l'unica soluzione di
emergenza valida per potere stabilire i collegamenti; quindi, in
caso contrario, questa ripresa avrebbe comportato un notevole
rallentamento e si parla che prima del 15 o 20 di ottobre, cioè un
mese e mezzo dopo il ripristino, che è avvenuto il 3 settembre,
solo il 15 o 20 ottobre avrebbe potuto ripristinarsi il
collegamento con tutti gli effetti, come voi me lo insegnate, il
danno che ne sarebbe derivato sia al turismo che all'utilità
economica della zona. Quindi la questione è stata sottoposta al
Consiglio Regionale con un certo ritardo soltanto per la necessità
di effettuare i rilievi e le contabilizzazioni e per venire così a
stabilire l'importo corrente per la liquidazione dei lavori. Mi
pare che vi siano spiegazioni sufficienti per ritenere
assolutamente inutile una Commissione di inchiesta per forse
nasconde qualche altro intendimento che, se volete, sarà poi il
caso della discussione se andrà avanti potremmo anche chiarire qual
è il reale intendimento di questa Commissione di inchiesta.
Chabod (D.C.) -
Dunque, noi prima di tutto non abbiamo
chiesto una Commissione di inchiesta, una Commissione va beh sarà
la stessa cosa una Commissione, tutto quello che ha detto Pollicini
per me non è niente vero perché lui dice che il 17 hanno cominciato
i lavori di questa famosa strada, la tangenziale, la chiamano
lassù, invece si poteva fare tutto all'incontrario, al posto di
ripristinare il onte, dopo aver fatto la strada, il 16 pomeriggio,
l'acqua era già bassa, si poteva benissimo lavorare con due
bitumiere, con la pala, con una giornata sola si ripristinava il
ponte ma lì non si voleva ripristinare il ponte perché il giorno
che il ponte era ripristinato non si poteva più fare la strada, non
c'era più la scusa della strada, questa è la verità. Allora, dopo
che era stata fatta questa strada, hanno rifatto questo ponte, cioè
lo hanno ripristinato proprio come glielo avevo detto io il 16
agosto sul ponte stesso.
I turisti, certo che facendo quel lavoro che hanno fatto, cioè
facendo quella tangenziale, hanno veramente rovinato ultimi giorni
del turismo a Valsavarenche per forza, perché? Perché sono arrivati
tutti i pullman arrivavano fino lì e non potevano passare perché
hanno messo 17 o 20 giorni per fare quella strada; invece, in una
giornata potevano benissimo farla. Dunque qui si vede l'intenzione
dove si voleva arrivare, a cosa si voleva arrivare, allora ha perso
tutta, la corriera non ha più potuto salire a Valsavaranche,
arrivava sino a Rovenaud e poi per finire non andava più neanche lì
perché non aveva più nessuna convenienza. Tutti gli altri pullman,
la gente che aveva da fare dei lavori in alto, su a Valsavaranche
nelle frazioni alte non ha più portato nessun materiale perché
erano bloccate; dunque io dico che qui non solo una Commissione ci
vorrebbe, ma ci vorrebbe ben altro perché questa cifra qui fa
ridere in confronto a quello che si sente dire; ad ogni modo io non
voglio polemizzare e chiedo che sia nominata questa
Commissione.
Montesano (P.S.D.I.) -
Allora prima la Vice Presidente
Siggia poi Manganoni mi pare ha chiesto la parola... (
voce:
no, no) No... (
Manganoni:
parrà strano...) ... Parrà strano,
sembra una allucinazione...
Siggia (P.C.I.) -
Signori Consiglieri, indubbiamente già
l'altra volta abbiamo sentito parlare di questo caso e oggi c'è
stato illustrato dai presentatori della mozione e abbiamo anche
ascoltato e risposte date dall'Assessore comunque ecco qualche
perplessità che ci sia qualche fatto che possa essere portato
all'attenzione del Consiglio anche nel gruppo nostro permane.
Per tradizione il Partito Comunista non ha mai la preoccupazione
di andare a fondo e di esaminare i problemi vedendo, analizzando
quello che è stato fatto e se le cose potevano essere fatte in modo
diverso o migliore per cui anche in questo caso nessuna
preoccupazione a tale proposito, abbiamo, non capisco però cosa ha
detto adesso il presentatore della mozione il Consigliere Chabod
quando dice noi abbiamo chiesto una Commissione, non so che tipo di
Commissione volesse perché per parte nostra non riteniamo che sia
necessario e utile avere una Commissione di inchiesta come è stato
poi trasferito nell'ordine del giorno come titolo dell'oggetto in
discussione perché ci pare che sia più che sufficiente che la
Commissione consiliare dei Lavori Pubblici che per scopo
istituzionale e specifico ha quello di esaminare i problemi del suo
Assessorato sia più che sufficiente per esaminare questo problema
soprattutto tenuto conto che quella Commissione è rappresentativa
del Consiglio e quindi è più abilitata ha più capacità tecniche e
rappresenta l'assemblea consiliare quindi ci pare che sia
l'organismo idoneo perché possa esaminare la questione e la possa
risolvere anche in un tempo brevissimo per cui correggerei la
richiesta fatta se tale doveva essere quella del gruppo della D.C.
di parlare di Commissione di inchiesta demandando alla Commissione
consiliare dei Lavori Pubblici l'esame di questo problema.
Tonino (P.S.I.U.P.) -
Oltre alle cose dette dalla
collega...
Montesano (P.S.D.I.) -
Scusi Tonino... Lei risponde dopo
sì...
Tonino (P.S.I.U.P.) -
Oltre alle cose dette dal
Consigliere Siggia direi questo a scopo prettamente politico di
parte questo Consiglio ha già a suo tempo nominato una Commissione
per accertare eventuali responsabilità nei confronti di un
dipendete e con un sistema veramente deprecabile e poco civile era
stato licenziato in tronco. Dalla successiva denuncia alla
Magistratura avvenuta ad Aosta in quattro anni, non ci viene dato
sapere nulla ancora fino ad oggi. Un'altra Commissione di inchiesta
era stata nominata per altri fattori e anche in quel caso si è
fatto una figura poco bella, e tutto è andato a finire in una bolla
di sapone; oggi se ne propone un'altra, io chiedo a questo punto ai
proponenti della Commissione se si vuole continuare su questa
strada perché noi non intendiamo come ha già detto la Consigliera
Siggia coprire nessuno ma a me pare che giustamente, come ha detto
la Siggia, ci siano delle Commissioni competenti in loco per
accertare alcuni fatti, quindi se c'è una Commissione che deve
esaminare questo devono essere Commissioni competenti del Consiglio
e questo non è per coprire delle magagne di alcun genere...
altre...
Andrione (U.V.) -
Integrata da un firmatario della
mozione, ma concordo con quanto ha detto l'Avvocato Siggia e mi
sembra però che, se ho capito bene, il significato della mozione
quello che si chiede è che questa Commissione dia un giudizio
tecnico-amministrativo su una certa scelta che è stata fatta di
fronte a un esempio naturale, imprevedibile e imprevisto e che ha
obbligato a ricorrere a una procedura d'urgenza; ora si tratta di
dire se quella scelta era giustificata o seppure o se, invece
quella scelta possa essere - e questo è semplicemente un dubbio
perché non credo che sia possibile dopo tanto tempo sapere quello
che è passato nella testa di qualcuno prima - ma se quella scelta
può fare sorgere il dubbio di essere stata fatta per altri motivi;
quindi, va benissimo la Commissione degli Affari Pubblici, ma, a
mio avviso, deve essere integrata non solo dai presentato della
mozione ma deve essere integrata da tecnici che dicano se le
lesioni riportate dal ponte erano tali da giustificare una
tangenziale, una circonvallazione per superare l'ostacolo o seppure
il ponte così come è stato affermato dal Consigliere Chabod poteva
essere riparato seduta stante con dei mezzi molto più ridotti e con
delle spese evidentemente molto inferiori, mi sembra che il punto
della discussione è questo ed evidentemente quella Commissione che,
a mio avviso, sarebbe bene dicesse, se non altro per fugare alcune
voci, alcuni dubbi che correvano, che quella Commissione dia,
questa Commissione con il parere del tecnico così come è stato
fatto nel caso cui accennava il Consigliere Tonino con il parere
del tecnico dica: "Sì, le cose si sono svolte nella maniera
ordinata; non c'era altra soluzione, oppure sembra a questa
Commissione che la Commissione prescelta lasci adito o confermi i
dubbi di cui si è parlato in Consiglio".
Manganone (D.C.) -
... il Consigliere Andrione mi ha
portato via l'argomento comunque io penso che si debba far rilevare
che si tratta di due aspetti: uno tecnico e l'altro amministrativo.
Per quanto riguarda l'aspetto tecnico io penso che la soluzione
adottata sia quella sbagliata ma deciderà sicuramente la
Commissione.
Perché penso che sia quella sbagliata? Perché la posa in opera
di un ponte Bai... può essere fatta anche in presenza d'acqua e può
essere fatta e attuata nel giro di un'ora e mezza, due ore; quindi
io penso che il tracciato nuovo di una strada sia ben molto più
costoso che non la posa in opera di un Bai... visto che la Regione
possiede già anche gli elementi in ferro di questo ponte. Ma la
Commissione del Lavori Pubblici e io posso dire, che non
rappresenta e qui voglio rivolgermi alla Consigliera Siggia, non
rappresenta il Consiglio Regionale perché all'opposizione ci sono
solo più io all'opposizione, quindi io chiedo che sia integrata di
altri tecnici. Sono rimasto solo su sette, pensi un pò.
Ma anche un altro aspetto è più deleterio, secondo me, e che
dimostra delle irregolarità amministrative fatte da questa Giunta è
questo che i lavori sono stati fatti il 16, 17 e 18 di agosto, noi
abbiamo avuto conoscenza che questi lavori sono stati fatti nel
mese di febbraio, nell'altro mese dopo aver fatto una variazione di
bilancio nel mese di ottobre se non sbaglio e lì nessuno ci ha mai
detto niente, nessuno ci ha mai detto che questi lavori erano stati
eseguiti o fatti ma a me viene anche un altro dubbio, chissà che
questi lavori non siano già stati pagati altrimenti? Perché noi
dobbiamo trovarci sul piano dei lavori in finanziamento di questa
spesa? Queste secondo me sono irregolarità amministrative belle e
buone e non solo sulle irregolarità ma qui si vuol prendere per il
naso e l'ho già detto anche la volta scorsa, i Consiglieri per il
naso ma non è né serie né onesto che noi approviamo sul piano dei
lavori una determinata cifra quando questi lavori sono già stati
eseguiti, quando questi lavori potevano essere portati a conoscenza
del Consiglio sin dalla prima seduta del mese di ottobre, quindi io
penso che sia opportuna questa Commissione di inchiesta ha ben
detto, ma che riferisca sui lavori entro il prossimo, seduta
consiliare perché è giusto noi dobbiamo vedere e dobbiamo essere a
conoscenza che non ci siano delle irregolarità perché mi pare che
sui vari capitoli dell'Assessorato dei Lavori Pubblici di
irregolarità non ci sia soltanto questa ma ci sia anche sul
capitolo 456, 546, dove siamo usciti di 20 milioni l'altro anno e
nessuno ci ha mai portato la variazione di bilancio ma queste sono
cose che balzano subito agli occhi e che secondo me il Consiglio
deve saperle.
Quindi io sono favorevolissimo alla Commissione di inchiesta e
pretendo che questa Commissione porti le risultanze dei suoi lavori
entro la prima seduta del mese di aprile.
Pollicini (D.P.) -
Ma potrei rispondere alle osservazioni
fatte, ma poiché ritengo che la mozione sia una farsa, dico
esattamente una farsa, anzi una tragica farsa che probabilmente fa
parte di un disegno politico elettorale ed è tragico il destino di
un uomo che dopo essere stato colpito alle spalle fisicamente sta
per essere colpito alle spalle moralmente per uno squallido gioco
elettorale; questa è la reale portata della richiesta della mozione
per cui per me sta bene la Commissione Lavori Pubblici ma mi
rifiuto di rispondere a gente che è preceduta da questi criteri a
portare avanti il discorso perché nasconde solamente questo
specifico scopo colpire una seconda volta questa moralmente.
Montesano (P.S.D.I.) -
Oh, io avverto il Consiglio che si
si entra in dettagli in riferimenti... allora chiudiamo... no, no,
soltanto fammi parlare, Bordon, soltanto volevo avvertire che se si
vuole continuare a riferirsi a qualcuno bisogna che facciamo la
seduta segreta, quindi perciò io do la parola... Prego.
Bordon (D.C.) -
Chiedevo la parola proprio per cercare di
evitare delle discussioni specialmente così delicate che possono
essere viste in un altro ambiente e quindi cercavo di evitare che
quelli più giovani di me intervenissero con maggior foga, quella
foga che forse a me incomincia a mancare, io dico soltanto che
Pollicini valuta tutti con il suo metro, sparare alle spalle tutte
queste storie qui che lui probabilmente è abituato a fare come ha
fatto già in passato, ma punto e basta su questo noi siamo
d'accordo, quando abbiamo fatto questa mozione abbiamo detto una
Commissione di inchiesta chi la voleva in un modo chi la voleva in
un altro per esempio chi vi parla era del parere andava benissimo
la Commissione dei Lavori Pubblici. La vogliamo integrare, sono
state tutte battute giuste la vogliamo integrare da quella parte di
minoranza che non è rappresentata giustamente ha detto Andrione
integriamola con degli elementi tecnici che possano dire se va bene
o no, noi ci rifiutiamo di entrare nella discussione di Pollici
perché sappiamo perfettamente la forza di Pollicini lo conosciamo
sputa veleno dappertutto poi sviene, anche quando un altro sviene
fuori non sviene fuori per certamente e dimostra ancora la sua
ineducazione e altre parole che io non voglio adoperare di fronte a
tutti perché non lascia mai parlare quindi fa il gioco nostro
quindi noi siamo d'accordo sulla Commissione dei Lavori Pubblici,
punto e basta, quindi nient'altro, il resto dica quello che vuole
più ne dite e più ci aiuta.
Montesano (P.S.D.I.) -
Allora chiudiamo questo argomento,
mi pare che il Consiglio sia d'accordo di affidare questo
accertamento alla Commissione dei Lavori Pubblici, di cui il
Presidente mi pare sia il Consigliere Dayné e questa Commissione
può essere integrata da esponenti dei gruppi di cui non ne fanno
parte, io leggo la composizione della Commissione: Presidente il
Consigliere Dayné, Manganoni Segretario, Chamonin membro, Chantel
lo stesso, Manganone Eraldo idem, Pedrini idem e Pollicini come
Assessore. Mi pare che ci siano rappresentati tutti...
Manganoni (P.C.I.) -
...scusi no, chi ha sollevato tutto
il problema è stato il Consigliere Chabod ora noi presentatori
della mozione ecc. integriamo dal Consigliere Chabod, in fatto di
tecnici poi la Commissione ha la possibilità di consultare tutti i
tecnici che vogliono.
Montesano (P.S.D.I.) -
Ecco, Presidente Dayné, questo
ultimo punto accennato dal Consigliere Manganoni che se ritiene
opportuno la Commissione il Presidente ha facoltà di convocare un
esperto di fiducia della Commissione.
Dayné (U.V.) -
Si convocherà la Commissione e sarà la
Commissione che deciderà di convocare, chi sentire, però che sia
anche integrata... integrata, che sia aiutata dai tecnici
dell'Assessorato i principali tecnici...
Montesano (P.S.D.I.) -
Lei può chiamare che crede. Oh un
secondo punto è che ha qui accennato il Consigliere Mnganoni cioè a
dire una risposta entro un termine, anche perché noi andiamo a
scadenza, quindi il Consiglio approva la nomina di una Commissione
di accertamento... accertamento la chiamo io perché questo dice di
nominare una Commissione cioè di affidare alla Commissione dei
Lavori Pubblici, integrata dal Consigliere Chabod affinché accerti
se tali somme sono state ben spese e se tali lavori erano
indispensabili, questo che chiede la mozione. Va bene così?
Oh, la prima seduta del prossimo Consiglio sono 15 giorni forse
non ce la facciamo. Entro aprile... dica Consigliere Dayné.
Dayné (U.V.) -
... la prima seduta del Consiglio sarà un
po' breve...
Montesano (P.S.D.I.) -
... la seduta di aprile. Allora il
Consiglio è chiamato a votare su questa mozione con gli emendamenti
che io ho annunciato, cioè che affida alla Commissione Lavori
Pubblici accertamento se tali somme sono state ben spese, se tali
lavori erano indispensabili che la Commissione dei Lavori Pubblici
venga integrata anche dal Consigliere Chabod e che la Commissione
stessa possa avvalersi di esperti e ultimo che la Commissione dia
la risposta conclusiva con una relazione nel Consiglio della prima
settimana di aprile.
Chi è favorevole, alzi la mano: contrari? Astenuti? Il Consiglio
approva all'unanimità.
