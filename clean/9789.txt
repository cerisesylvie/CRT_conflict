Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 910 del 11 dicembre 1989 - Resoconto
OGGETTO N. 910/IX - CONFERIMENTO DI UN INCARICO DI CONSULENZA
ALL’ING. MANUELA ZUBLENA, DI SAINT-MARCEL -
APPROVAZIONE ED IMPEGNO DI SPESA - APPROVAZIONE DI BOZZA DI
CONVENZIONE.
PRESIDENTE:
Do lettura della proposta di deliberazione
iscritta al punto 18 dell’ordine del giorno.
IL CONSIGLIO
RICHIAMATA la deliberazione del Consiglio regionale n. 224/IX in
data 16. 12.1988, con la quale veniva affidato all'Ing. Manuela
Zublena di Saint-Marcel un incarico di consulenza per lo studio di
una rete regionale combinata di controllo dei livelli di
radioattività ambientale, dell’inquinamento
atmosferico e della raccolta di dati climatologici;
RICORDATO che nel periodo 1° ottobre 1988 - 30 settembre 1989,
termini fissati dalla convenzione stipulata tra le parti, il
tecnico incaricato, in una prima fase di lavoro, ha provveduto alla
redazione della scheda per la richiesta di finanziamenti per il
progetto della rete di cui sopra, in applicazione della
deliberazione CIPE del 5 agosto 1988;
RILEVATO che la parte principale del lavoro, svolgo dall'Ing.
Zublena è consistita nelle seguenti fasi:
- redazione finale del Capitolato Speciale
d’appalto con l'adeguamento alle nuove disposizioni
di legge in materia di controllo delle emissioni di inquinanti in
atmosfera e alle con seguenti richieste avanzate dall'USL;
- preparazione di tutta la documentazione necessaria
all’espletamento della gara d'appalto per la
realizzazione della rete aria e partecipazione ai lavori della
Commissione tecnica incaricata dell'analisi dei documenti relativi,
nonché dei progetti-offerta presentati dalle ditte concorrenti;
- definizione dell'interfaccia Rete aria - Rete Regionale
Servizi di Radiocomunicazione (RRSR) attraverso revisione ed
adattamento del Capitolato Speciale d'Appalto, per l'ampliamento e
ristrutturazione della RRSR e preparazione della documentazione
relativa alla gara a licitazione privata della RRSR;
- costituzione archivio di documentazioni tecniche inerenti
strumentazione, metodologie di misura, analisi e interpretazione
dei dati, nonché di elaborazioni statistiche e grafiche dei dati
storici relativi all'inquinamento atmosferico locale.
CONSIDERATO che, al fine di ultimare le fasi di analisi della
documentazione tecnica relativa alla gara d'appalto rete aria, di
coordinare i lavori di realizzazione della rete fino al collaudo
finale, curando anche i problemi di interfaccia con la Rete
Regionale Servizi di Radiocomunicazioni, di avviare il personale
dell'Amministrazione alla gestione dell'intero sistema, nonché di
mantenere contatti con enti omologhi italiani e stranieri per
interscambi di informazioni sul controllo dell'inquinamento
ambientale e relative problematiche, si rende necessario ricorrere
alle prestazioni professionali dell'Ing. Manuela Zublena, per il
periodo di un anno a decorrere dal 1° ottobre 1989;
DELIBERA
di approvare il conferimento all'Ing. Manuela Zublena di
Saint-Marcel dell'incarico di consulenza per lo studio di una rete
regionale combinata di controllo dei livelli di radioattività
ambientale, dell'inquinamento atmosferico e della raccolta di dati
climatologici, per il periodo di un anno a decorrere dal 1° ottobre
1989 per il corrispettivo annuale di lire 48.000.000=, oltre
I.V.A.;
2) di approvare il sottoriportato schema di convenzione relativo
all'incarico di cui trattasi;
3) di approvare ed impegnare la spesa complessiva di lire
57.120.000= (cinquantasettemilionicentoventimila) quale
corrispettivo annuale derivante dalla stipulanda convenzione, con
imputazione, per quanto concerne la competenza dell'anno in corso,
pari a lire 14.280.000=, al capitolo 23944 del bilancio preventivo
della Regione per l'anno 1989 ("Spese per iniziative di stimolo e
divulgazione, organizzazione di esercitazioni e attuazione di
interventi di prevenzione, pronto soccorso e emergenza in caso di
calamità nel settore della protezione civile") che presenta la
necessaria disponibilità, mentre la differenza, pari a lire
42.840.000= sarà imputata al corrispondente capitolo per
l’esercizio 1990;
4) di disporre che la somma venga liquidata in rate mensili, su
presentazione di regolare parcella vistata dal Presidente della
Giunta regionale, ai sensi dell'art. 57 della legge regionale 7
dicembre 1979, n. 68.
REGIONE AUTONOMA VALLE D'AOSTA
Rep. n. del
CONVENZIONE TRA
La Regione Valle d'Aosta, codice fiscale 80002270074,
rappresentata dal Presidente della Giunta regionale, dott. Augusto
Rollandin, a questo atto autorizzato con deliberazione del
Consiglio regionale n. , in data ,controllata senza osservazione
della Commissione di Coordinamento al n. , in data .
E
l'Ing. Manuela Zublena, codice fiscale ZBL MNL 61E71 A326X, nata
ad Aosta il 31.05.1961, residente a Saint-Marcel, Via Prelaz,
13
Si conviene e stipula quanto segue:
Art. 1
L'Amministrazione della Regione Valle d'Aosta conferisce
all'ing. Zublena, di Saint-Marcel, l'incarico di prestare ogni
consulenza che abbia ad occorrere su problemi di rilevamento di
dati climatologici, di inquinamento atmosferico e di radioattività
ambientale.
Art. 2
L'incarico resta conferito per il periodo di un anno a decorrere
dal 1° ottobre 1989.
Art. 3
La consulente si impegna a garantire una disponibilità di lavoro
di 120 h/mese.
Art. 4
A compenso delle prestazioni professionali di consulenza verrà
corrisposto, a decorrere dal 1° ottobre 1989, e in rate mensili
posticipate, la somma annua di lire 48.000.000= oltre IVA, su
presentazione di regolari parcelle vistate dal Presidente della
Giunta regionale.
Art. 5
Le spese contrattuali e di registrazione della presente
convenzione saranno assume dalla Regione Valle d'Aosta.
Aosta, lì
Per la Regione Valle d'Aosta
IL PRESIDENTE DELLA GIUNTA REGIONALE
LA CONSULENTE
PRESIDENTE:
Ha chiesto la parola il Presidente della
Giunta Rollandin; ne ha facoltà.
ROLLANDIN (UV):
Je crois que plusieurs Conseillers ont
déjà eu la possibilité d'analyser les différentes propositions qui
ont été l'objet du travail de M.me Zublena. Elle a travaillé,
pendant cette période, au bureau de l’Administration
régionale pour prédisposer la partie technique, comme on dit dans
la relation, du réseau de Protection Civile.
Je crois que c'est un des points importants de l'organisations
aux différents niveaux, mais surtout dans le réseau concernant les
possibilités de liaison entre les différentes institutions au
niveau régional, voir les maisons forestières, l'Administration
régionale dans ces différentes concertations.
Je crois, d'après les résultats de cette première période et le
travail qui a été fait jusqu'à présent, devoir remercier M.me
Zublena pour son attitude, face à des problèmes si complexes. On a
prévu, par conséquent, de maintenir cette convention pour l'année
1990, pour achever les différents travaux et les engagements qui
ont été pris à ce niveau.
PRESIDENTE:
Se nessuno chiede la parola, pongo in
votazione a scrutinio segreto la proposta di deliberazione in
oggetto.
VOTAZIONE A SCRUTINIO SEGRETO
ESITO DELLA VOTAZIONE
Presenti: 29
Votanti: 29
Favorevoli: 25
Contrari: 4
Il Consiglio approva
