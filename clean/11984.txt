Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2838 del 2 dicembre 1991 - Resoconto
OGGETTO N. 2838/IX Nomina di un rappresentante della Regione
in seno al Collegio dei probiviri della Cassa rurale ed artigiana
di Saint-Christophe.
Presidente
L'argomento in oggetto è iscritto al punto 3
dell'ordine del giorno.
Ha chiesto la parola il Presidente della Giunta, Bondaz; ne ha
facoltà.
Bondaz (DC)
La Giunta propone l'ing. Vincent
Campane.
Presidente
Colleghi Consiglieri, fra le candidature vi
sono tre Campane, pertanto, per facilitare gli scrutatori nelle
operazioni di spoglio, siete pregati di apporre sulla scheda, che
contiene una sola riga, anche il nome del candidato
prescelto.
Ha chiesto la parola il Consigliere Riccarand; ne ha
facoltà.
Riccarand (VA)
Mi sembra che in questo caso si debba
nominare un rappresentante della Regione in seno al Collegio dei
probiviri della Cassa rurale ed artigiana di Saint-Christophe.
Io non ho niente contro l'ing. Campane, che si è candidato in
diverse società ed organismi, però mi sembra che la sua funzione
potrebbe essere più utile in altri organismi, anche perché non
capisco cosa possa fare un ingegnere in un Collegio di probiviri,
tenuto conto che qui ci sono ragionieri, laureati in economia e
commercio e periti commerciali.
Vorrei proprio sapere che significato ha questa proposta. Ho già
detto che non ho nulla in contrario, anzi sono disposto anche a
votare l'ing. Campane, ma in un organismo in cui le competenze di
un ingegnere abbiano una funzione più pertinente, come ad esempio
in una società che gestisce impianti a fune. Mi sorprende, invece,
che l'ing. Campane venga proposto in un Collegio di probiviri.
Che attinenza c'è fra la laurea in ingegneria e la designazione
in un organismo di questo tipo? Mi stupisce una designazione del
genere.
Presidente
Come per le altre votazioni, la scheda ha
una sola riga. Date le tre candidature analoghe, perché il voto sia
valido occorre riportare il nome ed il cognome
Se non ci sono altre proposte o dichiarazioni di voto, pongo in
votazione per schede segrete la proposta di cui all'oggetto.
Votazione a scrutinio segreto.
Esito della votazione:
Presenti: 31
Votanti: 31
Schede nulle: 3
Schede valide: 28
Schede bianche: 2
Hanno riportato voti:
Campane Vincent: 18
Pivato Walter: 8
Deliberazione Il Consiglio
- richiamata la legge regionale 10 gennaio 1989, n. 6
- richiamata inoltre la legge regionale 27 marzo 1991, n. 12
delibera
di nominare, quale rappresentante della Regione in seno al
Collegio dei Probiviri della Cassa rurale ed artigiana di
Saint-Christophe, per il triennio 1991/1994 che scadrà il 10 maggio
1994, l'ing. Campane Vincent, residente in Courmayeur, Via V.
Ferret, n. 24.
