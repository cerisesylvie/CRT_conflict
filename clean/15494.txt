Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 218 del 16 dicembre 1988 - Resoconto
OGGETTO N. 218/IX - COSTITUZIONE DI UNA COMMISSIONE SPECIALE
IN PREVISIONE DELLA REALIZZAZIONE DEL MERCATO UNICO
EUROPEO.
PRESIDENTE: Do lettura del testo della delibera:
IL CONSIGLIO
- vista la proposta della Conferenza dei Capigruppo, in data
odierna, ai sensi degli articoli 18, 20 e 21 del Regolamento
interno del Consiglio;
DELIBERA
1) di costituire una Commissione consiliare speciale con
l'incarico di predisporre un rapporto conoscitivo nella prospettiva
della scadenza del 1992, a tutela degli interessi regionali in
previsione della realizzazione del mercato unico europeo ed in
particolare dell'impatto che tale realizzazione potrà determinare
sulle attività doganali e di transito in Valle d'Aosta, nonché su
tutte le realtà valdostane nei vari settori del commercio,
dell'industria, del turismo, dell'istruzione, della sanità e
dell'economia in genere;
2) di stabilire che la Commissione speciale sia composta da
sette Consiglieri, con possibilità di intervento di altri
Consiglieri, con le modalità stabilite dal quarto comma
dell'articolo 20 del Regolamento interno;
3) di nominare quali componenti della Commissione speciale i
seguenti Consiglieri proposti dalla Conferenza dei Capigruppo, ai
sensi del combinato disposto dagli articoli 18, 20 e 21 del
Regolamento interno: Beneforti, Mafrica, Martin, Pascale,
Riccarand, Rusci e Vallet.
PRESIDENTE:
Anche per questa Commissione si segue lo
stesso procedimento precedente. Nella Conferenza dei Capigruppo
sono stati indicati per questa Commissione i Consiglieri:
Beneforti, Mafrica, Martin, Pascale, Riccarand, Rusci e Vallet.
Pertanto pongo in votazione la composizione della Commissione così
come ho detto:
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE:
Per la Presidenza è proposto il Consigliere
Mafrica Demetrio.
VOTAZIONE PER SCHEDE SEGRETE
ESITO DELLA VOTAZIONE
Consiglieri presenti e votanti: 26
Schede valide: 26
Schede bianche: 2
Hanno riportato voti:
Mafrica Demetrio: 24
Il Consiglio approva la nomina di Demetrio Mafrica a Presidente
della Commissione speciale in previsione della realizzazione del
mercato unico europeo.
