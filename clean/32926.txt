Classificazione
ASSISTENZA SOCIALE



Oggetto del Consiglio n. 1459 del 3 novembre 2010 - Resoconto
OGGETTO N. 1459/XIII - Disegno di legge: "Modificazioni alla
legge regionale 23 dicembre 2004, n. 34 (Disciplina delle
istituzioni pubbliche di assistenza e beneficenza, trasformate ai
sensi dell'articolo 37 della legge regionale 15 dicembre 2003, n.
21 (Legge finanziaria per gli anni 2004/2006). Abrogazione della
legge regionale 12 luglio 1996, n. 18)". (Approvazione di un ordine
del giorno)
Articolo 1
(Modificazione all'articolo 5 della legge regionale 23
dicembre 2004, n. 34)
1. Al comma 11 dell'articolo 5 della legge regionale 23
dicembre 2004, n. 34 (Disciplina delle istituzioni pubbliche di
assistenza e beneficenza, trasformate ai sensi dell'articolo 37
della legge regionale 15 dicembre 2003, n. 21 (Legge finanziaria
per gli anni 2004/2006). Abrogazione della legge regionale 12
luglio 1996, n. 18), le parole: "con deliberazione della Giunta
regionale" sono sostituite dalle seguenti: "dal consiglio di
amministrazione".
Articolo 2
(Modificazione all'articolo 6 della l.r. 34/2004)
1. La lettera c) del comma 3 dell'articolo 6 della l.r.
34/2004 è sostituita dalla seguente:
"c) approvare il bilancio preventivo pluriennale di durata
triennale, il bilancio preventivo economico annuale (budget) e il
bilancio di esercizio;".
Articolo 3
(Modificazione all'articolo 9 della l.r. 34/2004)
1. Dopo il comma 1 dell'articolo 9 della l.r. 34/2004, è
aggiunto il seguente:
"1bis. Le analisi dei costi, dei rendimenti e dei risultati,
in termini di qualità dei servizi erogati per centri di
responsabilità, sono rese pubbliche mediante pubblicazione annuale
all'albo dell'azienda, unitamente alla deliberazione di
approvazione del bilancio di esercizio.".
Articolo 4
(Modificazione all'articolo 10 della l.r. 34/2004)
1. La lettera c) del comma 1 dell'articolo 10 della l.r.
34/20004 è sostituita dalla seguente:
"c) il bilancio preventivo economico pluriennale di durata
triennale, il bilancio preventivo economico annuale (budget) e il
bilancio di esercizio;".
Articolo 5
(Modificazioni all'articolo 11 della l.r. 34/2004)
1. Alla lettera a) del comma 2 dell'articolo 11 della l.r.
34/2004, le parole: "e finanziaria" sono soppresse.
2. Il comma 4 dell'articolo 11 della l.r. 34/2004 è
sostituito dal seguente:
"4. Il consiglio di amministrazione approva, entro il 30
novembre di ogni anno, il bilancio preventivo pluriennale di durata
triennale e il bilancio preventivo economico annuale (budget). Il
bilancio di esercizio è approvato entro il 30 aprile dell'anno
successivo a quello cui il bilancio si riferisce.".
3. Il comma 5 dell'articolo 11 della l.r. 34/2004 è
abrogato.
4. Al comma 6 dell'articolo 11 della l.r. 34/2004, le parole:
"e l'approvazione del bilancio e del rendiconto" sono sostituite
dalle seguenti: "e l'approvazione del bilancio preventivo economico
annuale (budget) e di quello di esercizio".
Articolo 6
(Modificazione all'articolo 12 della l.r. 34/2004)
1. Il comma 2 dell'articolo 12 della l.r. 34/2004 è
sostituito dal seguente:
"2. Per la gestione dei servizi socio-assistenziali, la
Regione assicura all'azienda un finanziamento annuale definito
sulla base del sistema della quota capitaria determinata in misura
non superiore a quella riconosciuta alle strutture per anziani
gestite dagli enti locali. All'azienda è inoltre concesso un
contributo annuale non superiore al 20 per cento dei costi di
esercizio risultanti dal bilancio di esercizio riferito all'anno
precedente, il cui ammontare è determinato, con deliberazione della
Giunta regionale, sulla base della stima previsionale dei costi
relativa all'anno cui si riferisce il contributo presentata
dall'azienda entro il 30 settembre di ogni anno. Contributi
straordinari per scopi determinati o interventi speciali possono
essere disposti con legge.".
Articolo 7
(Modificazione all'articolo 13 della l.r. 34/2004)
1. Al comma 1 dell'articolo 13 della l.r. 34/2004, le parole:
"ed in conformità alle direttive impartite ad altre aziende o
agenzie analoghe, operanti sul territorio regionale" sono
sostituite dalle seguenti: "e in armonia con la specifica
disciplina contrattuale nazionale del rapporto di lavoro del
personale delle aziende pubbliche di servizi alle persone (ex
IPAB)".
Articolo 8
(Disposizione transitoria)
1. Per gli esercizi finanziari 2010 e 2011, il termine per la
presentazione della stima previsionale dei costi di cui
all'articolo 12, comma 2, della l.r. 34/2004, come sostituito
dall'articolo 6, è fissato al 20 dicembre 2010.
Articolo 9
(Disposizioni finanziarie)
1. L'onere complessivo derivante dall'applicazione degli
articoli 6 e 8 è determinato complessivamente in annui euro 400.000
a decorrere dall'anno 2010.
2. L'onere di cui al comma 1 trova copertura nello stato di
previsione della spesa del bilancio di previsione della Regione per
il triennio 2010/2012 nell'unità previsionale di base 1.8.1.10
(Interventi per servizi e provvidenze socio-assistenziali).
3. Al finanziamento dell'onere di cui al comma 1 si provvede
mediante l'utilizzo delle risorse iscritte negli stessi
bilanci:
a) nell'unità previsionale di base 1.8.1.10 per annui euro
150.000 per il triennio 2010/2012 a valere sul Fondo regionale per
le politiche sociali di cui all'articolo 3 della legge regionale 4
settembre 2001, n. 18 (Approvazione del piano socio-sanitario
regionale per il triennio 2002/2004);
b) nell'unità previsionale di base 1.16.2.10 (Fondo globale
di parte corrente) a valere sull'accantonamento previsto al punto
F1 (regionalizzazione della motorizzazione civile) dell'allegato n.
2/A al bilancio stesso per euro 250.000 per l'anno 2010;
c) nell'unità previsionale di base 1.16.2.10 (Fondo globale
di parte corrente) a valere sull'accantonamento previsto al punto
G1 (Istituzione commissioni valanghe) dell'allegato n. 2/A al
bilancio stesso per annui euro 250.000 per gli anni 2011 e
2012.
3. Per l'applicazione della presente legge, la Giunta
regionale è autorizzata ad apportare, con propria deliberazione, su
proposta dell'assessore regionale competente in materia di
bilancio, le occorrenti variazioni di bilancio.
Articolo 10
(Dichiarazione d'urgenza)
1. La presente legge è dichiarata urgente ai sensi
dell'articolo 31, comma terzo, dello Statuto speciale per la Valle
d'Aosta ed entrerà in vigore il giorno successivo a quello della
sua pubblicazione nel Bollettino ufficiale della Regione.
Président
- Je vous annonce que sur cet objet a été
présenté un ordre du jour des groupes ALPE et PD.
La parole au rapporteur, la Conseillère Emily Rini.
Rini (UV)
- J'interviens à nom aussi de la collègue
Impérial, rapporteur de ce projet de loi pour la II
e
Commission.
Le présent projet de loi réforme la loi régionale n° 34 du 23
décembre 2004, afin de modifier certaines dispositions relatives au
fonctionnement de l'Agence publique de services à la personne
Maison de repos J. B. Festaz.
Ce texte est le fruit d'un long processus de concertation entre
l'assessorat régional compétent et les administrateurs de l'agence,
qui visait à définir les instruments les plus appropriés, à
clarifier les compétences et à faciliter les rapports économiques
et de gestion internes et externes de ladite agence.
Cette réforme était nécessaire pour résoudre certaines
difficultés budgétaires survenues au cours des deux derniers
exercices financiers et pour assurer la stabilité économique et
gestionnaire indispensable à l'avenir de l'agence. L'objectif visé
est de conserver et, si possible, de relever les niveaux de qualité
garantis par l'ensemble des services fournis. Les aspects marquants
de cette proposition de modification concernent l'adoption de
nouveaux instruments de planification et de contrôle. Ceux-ci
devront être mis en place par l'agence et, compte tenu de
l'importance du financement public, leur fonctionnement sera
surveillé par l'Administration. Sur les neuf articles présentés les
plus importants sont ceux qui établissent que le conseil
d'administration approuve le budget prévisionnel triennal, le
budget prévisionnel annuel et le bilan. Dans une optique de
modernisation de la méthode d'élaboration du budget, il est prévu
que l'on passe d'un budget économique à un budget financier, qu'une
analyse des coûts et des résultats, répartie par centre de
responsabilité, soit effectuée et que l'on procède à une
planification à moyen terme par l'approbation d'un budget
prévisionnel triennal. L'Administration régionale pourra ainsi
planifier à son tour et de manière efficace les ressources
financières à destiner à l'agence et, par la même occasion, se
doter de moyens de contrôle précis et efficaces.
Pour ce qui est du budget, une certaine flexibilité est prévue,
puisque le conseil d'administration pourra avoir recours à la
gestion provisoire si le budget prévisionnel n'était pas encore
applicable et ce pour une période qui ne saurait en tout état de
cause dépasser les quatre mois.
Le texte que vous avez sous les yeux est caractérisé par
l'introduction de deux modalités de financement: la première est
fondée sur le système de la capitation et le montant y afférant ne
peut dépasser celui reconnu aux structures pour personnes âgées
gérées par les collectivités locales, il faut notez aussi que le
barème appliqué à ce jour est plus élevé; la deuxième établit que
l'agence bénéficie également d'une subvention annuelle, dont le
montant est égal ou inférieur à 20 pour cent des coûts
d'exploitation résultant des comptes de l'année précédente.
L'agence est ainsi assimilée aux autres organismes du système de
services pour les personnes âgées et le financement qui lui est
accordé correspond à la moyenne des dépenses prises en charge par
les communautés de montagne pour les structures et les services à
domicile qui dépendent de celles-ci. D'autres aides extraordinaires
à des fins déterminées ou pour des actions spéciales peuvent être
accordées, mais uniquement en vertu de dispositions
législatives.
Enfin, je tiens à souligner qu'aucune modification n'est prévue
pour ce qui est du statut et du traitement du personnel de
l'agence. Il est toutefois souhaitable que les dispositions de
l'article 13 de la loi actuellement en vigueur trouvent rapidement
une application concrète par l'ouverture de négociations
syndicales.
Président
- La discussion générale est ouverte.
La parole à la Conseillère Patrizia Morelli.
Morelli (ALPE)
- Merci M. le Président.
Avant d'entrer dans le vif de mon rapport, permettez-moi une
petite digression. La Maison de repos Jean Boniface Festaz a été
fondée en 1657 lorsque Jean Boniface Festaz, le Trésorier du Duché
d'Aoste légua ses biens à la ville d'Aoste pour créer un hospice de
charité. Je crois qu'il est juste de le rappeler et je crois qu'il
est juste aussi de devoir du respect à la mémoire de cet homme
bienfaiteur, en prononçant par exemple correctement son nom. Je
souhaiterais vraiment que l'on dise "Jean Boniface Festaz" au lieu
de "Gi Bi Festaz", qui à tout me fait penser sauf qu'à un hospice
de charité!
La vocation de l'hospice à se prendre soin des personnes âgées
est restée la même et actuellement la structure accueille 70
personnes plus 20 dans les RSA et 10 dans le centre pour les
malades d'Alzheimer, deux services qui sont en convention avec
l'ASL. Une structure que nous avons entendu définir en commission
comme une structure d'excellence, à même de répondre correctement
aux nécessités des anciens, mais aussi aux exigences éminemment
sanitaires des patients de la RSA et du centre Alzheimer. Jugement
qui est partagé même par le réviseur aux comptes dans le rapport
qui concerne le bilan des exercices financiers des années 2008 et
2009, dont j'ai eu l'occasion de prendre connaissance; un rapport
qui met en évidence aussi l'état de criticité économique dans
lequel se trouve la Maison de repos Festaz. Le 25 mars 2010 le
réviseur aux comptes constate comme
"alla data odierna non sono
ancora pervenuti i segnali positivi, le convenzioni sono state
prorogate senza alcun adeguamento economico, non è intervenuta la
modifica della sopraccitata legge regionale n. 34, non sono state
prese determinazioni in ordine alla stabilizzazione del personale,
non ci sono le risorse finanziarie necessarie per far fronte alle
necessarie spese in conto capitale. In tale scenario lo scrivente
non può che invitare la Casa di riposo Festaz al contenimento delle
spese e ad una razionalizzazione delle risorse impiegate,
compatibilmente con gli standard qualitativi previsti dalle
convenzioni, ad impegnare somme o ad assumere obbligazioni solo ed
esclusivamente nei limiti delle entrate certe, sulla base delle
convenzioni attualmente in essere, a monitorare periodicamente il
mantenimento degli equilibri complessivi di bilancio, a sollecitare
con ogni mezzo a sua disposizione l'Amministrazione regionale,
anche per il tramite dei suoi rappresentanti in seno al consiglio
di amministrazione, affinché sia data una pronta risposta alle
problematiche sopra evidenziate"
.
La risposta della politica per arginare le difficoltà in cui si
trova il Festaz consiste in questo disegno di legge n. 115, in
particolare l'articolo 6, dove si dice che la Regione assicura
all'azienda un finanziamento annuale definito sulla base del
sistema della quota capitaria, che viene così equiparata a quella
delle microcomunità - ricordo che attualmente era di 69 euro per il
Festaz contro i 65 delle microcomunità - e che viene introdotto un
contributo annuale in misura non superiore al 20 percento dei costi
di esercizio risultanti dal bilancio di esercizio dell'anno
precedente. In coda si precisa che i contributi straordinari per
scopi determinati o interventi speciali possono essere disposti con
legge. Tuttavia, l'articolo 9 recita che l'onere complessivo
derivante dagli articoli 6 e 8 è determinato in annui 400.000 euro,
fissando un limite quindi - par di capire - anche agli interventi
straordinari previsti nell'articolo 6. Ci sembra un punto
importante che necessita di un chiarimento, così come un altro
aspetto: il 20 percento - si dice - è relativo ai costi di
esercizio e l'onere che si prevede vada ad integrare la quota
capitaria non deve superare i 400.000 euro; in audizione ci è stato
riferito che, a partire dal 2008, con il rinnovo del contratto di
lavoro la Regione ha versato annualmente circa 400.000 euro in più
per far fronte alle spese dell'adeguamento contrattuale del
personale; non è chiaro... Le informazioni sono state un po'
contraddittorie e anche in questo senso gradiremmo una precisazione
da parte dell'Assessore; questa cifra andava ad aggiungersi ai
2.120.000 previsti all'articolo 16 della legge n. 34, oppure erano
inclusi? Perché l'Assessore ci ha invece parlato di circa 1.700.000
euro relativi alla quota capitaria, a cui si aggiungono 420.000
euro per l'adeguamento contrattuale, per un totale dunque di
2.120.000 euro.
L'altro nodo importante affrontato dalla discussione sul disegno
di legge, che ha originato un dibattito intenso, è quello relativo
al personale. Il disegno di legge con l'articolo 7 sostituiva un
passaggio dell'articolo 13 della legge n. 34 introducendo
l'armonizzazione dei contratti con la disciplina contrattuale
nazionale delle aziende ex IPAB e su questo punto ci permettiamo di
sottolineare un episodio spiacevole che si è verificato in
commissione, quando doveva verificarsi l'audizione con i
rappresentanti delle organizzazioni sindacali. Come è già successo
per altri provvedimenti precedenti, le organizzazioni sindacali
hanno lamentato in quella seduta un mancato coinvolgimento e hanno
lasciato la seduta, invitando i Presidenti di commissione a
sollecitare un incontro con l'Assessore, incontro che poi è
avvenuto, perché la loro partecipazione alla seconda audizione ha
assunto un carattere risolutivo, perché ha reso palese a tutti i
commissari come l'articolo 7 fosse inopportuno e anche un po'
incomprensibile e addirittura per qualcuno suscettibile di
illegittimità. La disciplina contrattuale nazionale dei servizi ex
IPAB a cui si faceva riferimento e verso la quale la volontà della
Giunta indirizzava la casa di riposo per le nuove assunzioni in
realtà non è in fase di definizione a livello nazionale,
contrariamente a quanto invece veniva indicato nella relazione a
corredo del disegno di legge. La quale cosa a me, Commissaria non
esperta di contratti e che tende a tenere nella giusta
considerazione quanto viene scritto in un disegno di legge e in una
relazione, ha leggermente infastidito. Non arrivo a dire che si
siano scritte cose inesatte, ma di certo si è cercato di far
percepire come un semplice adeguamento ad una situazione nazionale
data per assodata quello che in realtà sarebbe stato un cambiamento
radicale per i lavoratori del Festaz, che sarebbero passati da una
situazione contrattuale chiara, stabilita in loco nel 2004 con la
legge n. 34, quella del contratto regionale del comparto unico, ad
una situazione indefinita, andando anche a creare una situazione di
disparità con il personale delle microcomunità che svolge le stesse
mansioni. Qualcuno in commissione lo ha definito un salto nel buio,
qualcun altro una delega in bianco. Abbiamo dunque ritenuto in
commissione quanto mai opportuno concordare lo stralcio
dell'articolo 7, di cui ancora non comprendiamo la
ratio
e
di cui chiederemmo spiegazione.
Prima di concludere il mio intervento, mi preme ricordare un
aspetto che, benché non toccato direttamente dal disegno di legge,
è stato trattato ampiamente durante le audizioni ed è quello che
concerne la paventata esternalizzazione dei servizi della Casa di
riposo Festaz con il possibile inserimento di cooperative. Le
informazioni di cui disponiamo si mantengono nel vago, la risposta
stessa dell'Assessore ad un nostro precedente quesito non è stata
chiarificatrice, tuttavia alcune prese di posizione essenzialmente
da parte dei rappresentanti al Comune di Aosta, ma anche di alcuni
membri del Consiglio di amministrazione lasciano presagire che la
Giunta intenda intraprendere questa strada per un'esigenza di
razionalizzazione dei costi. Razionalizzazione che riteniamo essere
tutta da dimostrare se rapportata alla qualità del servizio che
unanimemente è stata riconosciuta da tutti per quanto riguarda il
personale e l'insieme delle prestazioni fornite dalla struttura.
Come già abbiamo avuto occasione di dire in precedenza, riteniamo
che il buon livello qualitativo della realtà assistenziale e
infermieristica del Festaz sia il frutto di un lavoro continuo di
miglioramento delle pratiche che si sono acquisite nel tempo e che
costituiscono un valore aggiunto, che non si può non tenere nella
dovuta considerazione. A questo proposito ci proponiamo di
mantenere alta l'attenzione e consideriamo utile e corretto che
l'Assessore tenga al corrente la V Commissione dei possibili
sviluppi futuri, in considerazione dello scadere della convenzione
per la RSA e per il centro Alzheimer con l'azienda USL.
Président
- La parole au Conseiller Rigo.
Rigo (PD)
- Grazie Presidente.
Il disegno di legge presentato dalla Giunta regionale si poneva
sostanzialmente due obiettivi chiari e precisi. Il primo,
riguardava il rapporto di lavoro del personale della casa di riposo
che, in un non precisato futuro, doveva transitare nel contratto di
lavoro nazionale delle aziende pubbliche di servizi alla persona.
Una proposta, come ha fatto bene rilevare la collega Morelli,
quanto meno improvvisata per due ragioni: perché non era stata
confrontata con le organizzazioni sindacali e perché si faceva
riferimento ad un contratto ancora non esistente, dunque non se ne
conoscevano né le condizioni, né i termini e quindi la non
applicabile. Proposta quindi cassata all'unanimità dalle
commissioni competenti in sede di confronto sul testo da
licenziare, recependo così la richiesta espressa unitariamente dai
sindacati.
Il secondo obiettivo del disegno di legge riguardava il rapporto
finanziario fra il Consiglio di amministrazione della casa di
riposo e l'Amministrazione regionale; le notevoli spese di gestione
della struttura, la maggior parte relativa ai costi del personale,
trovavano copertura in un finanziamento regionale insufficiente a
garantire un equilibrato e sereno pareggio di bilancio. La novità
introdotta nel nuovo articolato dovrebbe (ma ho dei dubbi in
proposito) dare al bilancio della casa maggiori garanzie per una
gestione finanziaria che non sia di sola sopravvivenza. Dover
ancora accedere a contributi straordinari per far fronte agli
aumenti riconosciuti dal contratto del comparto unico ai dipendenti
non è il modo migliore e più oculato per garantire una tranquilla
programmazione del futuro. A questo proposito, rivolgo anch'io la
stessa domanda all'Assessore che è stata fatta in commissione: per
il 2011 è previsto ancora, come per il 2010, il contributo di
400.000 euro relativo al riconoscimento per il personale degli
aumenti contrattuali? È la stessa domanda posta prima dalla collega
Morelli. Il consiglio di amministrazione comunque ritiene questa
proposta un passo avanti, perché garantisce di più e meglio la
gestione del bilancio, quindi io mi tengo le mie perplessità, e non
mi sembra corretto intromettermi avanzando proposte diverse.
Stralciato l'articolo riguardante il futuro del personale e
preso atto della condivisione del provvedimento relativo al
finanziamento da parte del Consiglio di amministrazione della casa
di riposo, il voto del gruppo del Partito Democratico sarà
favorevole.
Consentitemi l'esternazione di una grossa preoccupazione: quella
relativa alla gestione futura dell'UAP, della RSA e del nucleo
Alzheimer, servizi a carattere prevalentemente sanitario, ospitati
all'interno della struttura del Jéan Boniface Festaz. Le
convenzioni in essere fra la casa di riposo e l'azienda USL della
Valle d'Aosta scadranno il 31 dicembre 2010 e dalle audizioni
promosse dalle commissioni consiliari abbiamo saputo che nulla è
stato ancora deciso per il futuro gestionale dei tre servizi. Non
entro nel merito delle informazioni e delle considerazioni emerse
in sede di commissione: personalmente considero poco opportuna la
convocazione presso l'Assessorato regionale della sanità dell'ex
Direttore della casa, nel corso della quale gli è stato comunicato
che una cooperativa sociale avrebbe gestito dal prossimo gennaio
l'UAP, la RSA e il nucleo Alzheimer e che la stessa cooperativa ha
successivamente avuto alcuni incontri informativi con il
responsabile della struttura. Mi fermo qui. Il Direttore generale,
dott.ssa Stefania Riccardi, ha detto che l'indirizzo dell'USL della
Valle d'Aosta non è ancora stato definito, uno dei motivi è la
manovra finanziaria che era in corso alcuni mesi fa, quindi non mi
sembra il caso di fare valutazioni rispetto ad un disegno
gestionale ancora incerto e confuso. Mi preoccupa però la
tempistica, Assessore; la scadenza è il 31 dicembre, quindi mi
sembra insufficiente il tempo per una scelta oculata e serena. Lo
dico perché questa decisione dovrebbe essere frutto di una
riflessione più profonda che non quella di un superamento di una
convenzione capace di guardare al di là del rinnovo, seppure
importante e delicato di una convenzione o di una presa in carico
diretta da parte dell'azienda USL dei servizi sopraccitati.
A mio avviso, aveva ragione l'Assessore Albert Lanièce quando,
rispondendo il 22 settembre alle interpellanze relative a tale
vicenda, diceva:
"in questa fase non è stato individuato alcun
soggetto terzo, potenziale gestione di UAP, RSA e nucleo Alzheimer,
ma si intende per il futuro mettere a punto un piano che affronti
nel migliore dei modi i crescenti bisogni sanitari della
popolazione anziana e lungodegente in riabilitazione"
. Questa
ci sembra la via da imboccare, una reale innovazione della medicina
del territorio deve dare una risposta di carattere generale anche
all'aumentata incidenza e prevalenza delle malattie
cronico-degenerative e della disabilità, conseguenze dirette del
sensibile aumento dell'aspettativa media di vita. Credo sia proprio
questo fenomeno ad aver messo in crisi il modello assistenziale
tradizionale e tutto ciò impone alla politica di adeguare il
servizio sanitario per renderlo coerente con le nuove realtà oggi
prevalenti. Parte integrante di questo adeguamento è una profonda
ristrutturazione della medicina del territorio; ad essa,
all'assistenza domiciliare, alle strutture residenziali e
semiresidenziali e da ultimo alle RSA sono stati affidati nel tempo
i compiti di affrontare e rispondere ad una serie numerosa e
complessa di funzioni legate al mantenimento della salute. Si
tratta di compiti che hanno subito negli ultimi decenni, in
particolare negli ultimi anni, uno straordinario sviluppo in
termini di complessità e di assorbimento delle risorse, cui
peraltro non ha fatto riscontro un adeguamento convincente e
complessivo dell'organizzazione sanitaria, dei modelli
organizzativi, penso al protocollo ospedale-territorio e dei
finanziamenti. Il cardine del nuovo tipo di assistenza che si deve
fornire ai cittadini anziani fragili, ossia la continuità dei
processi di cura e di assistenza è oggi, alla luce dei fatti, un
obiettivo difficile da realizzare: il filo sanitario e
assistenziale fra le cure secondarie e ad alta complessità
(l'ospedale, la medicina specialistica) e le cure primarie. Il
risultato è che queste non riescono a garantire un'effettiva
continuità nell'assistenza. Ricorderete certamente il rilievo
contenuto nel piano per la salute e il benessere sociale dei
ricoveri non opportuni in pronto soccorsi di anziani ospitati nelle
microcomunità. È per questi motivi che tale situazione deve essere
oggi affrontata all'interno di un processo di revisione del modello
di organizzazione sanitaria e socio-sanitaria, forse quel piano a
cui faceva riferimento l'Assessore, che restituisca armonia
funzionale ed organizzativa all'attuale confusione fra bisogni ed
attese dei cittadini, in questo caso cittadini fragili, e risposte
sanitarie e socio-sanitarie effettivamente erogabili. Creare una
vera rete, un'interconnessione di elementi fra di loro localmente
collegati intorno ad un percorso assistenziale e sanitario
uniforme, da territorio a territorio, da distretto a distretto, da
casa a casa, ossia casa residenziale e RSA. Partendo da qui
dovrebbe essere ricercata la soluzione migliore per la gestione dei
servizi sanitari all'interno della Casa di riposo Festaz: un
processo ispirato ad una filosofia di appropriatezza, ad un modello
di riferimento capace anche di introdurre elementi di novità in
quelle strutture oggi gestite totalmente dagli enti locali, che, a
mio parere, in un futuro molto vicino dovranno ripensare anche alla
loro organizzazione interna, specialmente in rapporto con i servizi
sanitari. Con questa visione prospettica forse un prendere tempo e
prorogare, se possibile, l'attuale convenzione per i tre servizi
(UAP, RSA e nucleo Alzheimer) potrebbe essere la soluzione
migliore. Fra le righe è anche quello che noi chiediamo nell'ordine
del giorno che abbiamo presentato.
Président
- Est-ce qu'il y a d'autres interventions?
Maintenant on va discuter sur l'ordre du jour.
La parole au Conseiller Rigo.
Rigo (PD)
- Grazie Presidente.
L'ordine del giorno vuole raccogliere un po' lo spirito con cui
hanno lavorato le due commissioni e delle osservazioni che in
quella sede sono state presentate. Sappiamo che c'è ancora
incertezza, non c'è ancora decisione, ci piacerebbe che le
verifiche che sono state preannunciate dalla dott.ssa Riccardi
siano presentate anche alla commissione e in quella sede spiegato
quale sarà poi la scelta che l'azienda, nella sua autonomia, andrà
ad assumere. Credo sia una scelta che non riguardi solo la casa di
riposo, ma che inevitabilmente la scelta di come gestire questi
servizi sanitari andrà poi a marcare anche nel futuro altri tipi di
gestione. Ci piacerebbe quindi che di questo ne potessimo discutere
in commissione, anche prendendo tempo: quel poco tempo necessario
per poter arrivare ad una scelta più corretta rispetto a quei
servizi ospitati nella Casa Festaz, ma anche per guardare al futuro
di tali servizi.
Président
- La parole à l'Assesseur à la santé, au
bien-être et aux politiques sociales, Albert Lanièce.
Lanièce A.
- Grazie Presidente.
Per quanto riguarda questo ordine del giorno, c'è già stata
occasione durante l'audizione in V Commissione di accennare gli
atteggiamenti nei confronti dei servizi sanitari che sono compresi
nella struttura della Casa di riposo Festaz. Come ho già avuto modo
di dire nell'interpellanza che è stata fatta un paio di mesi fa, la
nostra attenzione è quella di cercare di migliorare l'assistenza
sanitaria, tenendo conto anche di tutta una serie di criticità dei
pazienti che avevo già sottolineato. Per quanto riguarda questo
ordine del giorno, quindi mi impegno ad andare in V
a
Commissione a relazionare quelli che saranno gli atteggiamenti,
dunque accettiamo l'ordine del giorno.
Président
- Je soumets au vote l'ordre du jour présenté
par les Conseillers Rigo, Patrizia Morelli, Donzel, Chatrian,
Bertin et Louvin, qui récite:
Ordine del giorno
Il Consiglio regionale della Valle d'Aosta/Vallée
d'Aoste
Preso atto che a tutt'oggi non è ancora stata definita la
futura gestione dei servizi UAP - RSA - nucleo Alzheimer ospitati
presso la Casa di riposo J. B. Festaz di Aosta e gestiti in
convenzione fino al 31 dicembre 2010;
Evidenziato che questi servizi devono avere al centro
dell'attenzione i bisogni di una popolazione anziana e lungodegente
che sta crescendo di numero;
Constatato che tutti gli attori auditi dalle Commissioni
consiliari II e V hanno posto in evidenza il futuro del personale
operante presso la Casa di riposo e la dovuta attenzione alla
valorizzazione delle competenze e professionalità maturate in
questi anni;
Rilevato che la scelta della gestione futura di questi
importanti servizi socio-sanitari potrebbe rappresentare la strada
privilegiata anche per altri servizi a prevalente valenza
sanitaria;
Impegna
l'Assessore regionale competente a relazionare nella
competente commissione consiliare in merito alle verifiche,
condotte dall'Azienda USL della Valle d'Aosta di concerto con la
Regione, sulla praticabilità delle diverse ipotesi relative alla
gestione dei servizi RSA - UAP - nucleo Alzheimer oggi presenti
nella Casa di riposo J. B. Festaz.
F.to: Rigo - Patrizia Morelli - Donzel - Chatrian - Bertin -
Louvin
Conseillers présents et votants: 28
Pour: 28
Le Conseil approuve à l'unanimité.
Président
- Est-ce qu'il y a des interventions en
discussion générale? Je ferme la discussion générale.
La parole à l'Assesseur à la santé, au bien-être et aux
politiques sociales, Albert Lanièce.
Lanièce A.
- Grazie.
Intervengo brevemente, sono già stati illustrati i termini di
questa legge che andiamo a proporre, una legge che prendo atto che
è stata apprezzata da parte di tutte le forze politiche presenti in
quest'aula e anche dalle forze sindacali, che ho avuto occasione di
incontrare. Come è stato sottolineato, si rendeva necessario un
intervento ulteriore per quanto riguarda il finanziamento, in
quanto è stato ben riportato dalla relatrice come la Casa di riposo
Festaz avesse finora un unico finanziamento, basato sulla quota
capitaria e, non avendo un ente gestore alle spalle, come è stato
detto più volte, come le microcomunità, una serie di oneri
ricadevano direttamente sulle spalle della casa di riposo. Con
questo finanziamento ulteriore, un contributo concesso in base al
20 percento dei costi di esercizio del bilancio, crediamo che si
vada a contribuire a finanziare in modo corretto l'attività di una
struttura estremamente funzionale alla città di Aosta e alla
Regione, in virtù delle strutture sanitarie che vi sono
presenti.
Mi riallaccio all'ordine del giorno di prima, vorrei solo
sottolineare che intanto dei provvedimenti per quanto riguarda il
miglioramento dell'assistenza sia sanitaria che della parte
relativa all'assistenza agli anziani sono già stati presi. Teniamo
conto che da meno di un anno la casa di riposo ha anche un turno
notturno di infermieri, era un punto critico che si era rivelato
già all'inizio legislatura e ci era stato sottoposto, ossia il
fatto che di notte ci fosse una sola infermiera che facesse il
turno sia nelle RSA o UAP e in casa di riposo. Da meno di un anno
abbiamo con il consiglio di amministrazione condiviso il fatto che
bisogna fare questo sforzo, quindi ora la casa di riposo ha un
turno infermieristico di notte separato dal turno in RSA; questo ha
sensibilmente migliorato molti aspetti per quanto riguarda la
gestione sanitaria, perché spesso l'infermiera doveva assentarsi
dalla RSA, andare in casa di riposo nei piani sopra e non era una
gestione corretta. Questo è uno dei passi che abbiamo cercato di
condividere con il consiglio di amministrazione per migliorare una
serie di criticità di cui abbiamo parlato.
Volevo specificare che i 400.000 euro annui si riferiscono al
nuovo contributo che dovrà rappresentare una novità rispetto al
finanziamento, mentre i 420.000 euro dovuti all'aumento del
contratto del comparto saranno previsti già nella parte di bilancio
a disposizione dell'azienda; quindi, in realtà, rispetto al 2008,
sono 800.000 euro in più.
Per quanto riguarda l'aspetto legato al personale, credo sia
corretto sottolineare il passaggio che è stato fatto martedì scorso
con i sindacati, dove abbiamo serenamente discusso sull'aspetto
legato al contratto. Ricordo che all'articolo 13 si dice che il
contratto del personale del Jean Boniface Festaz dovrà essere un
contratto di una ex IPAB, appunto una società di pubblici servizi,
ma, fino a quando non sarà stipulato questo contratto in accordo
con le organizzazioni sindacali, sarà previsto appunto il contratto
del comparto unico presente a livello regionale. Questo articolo 13
non è mai stato applicato dal 2004, perché, come leggo alla fine
del comma 1:
"in conformità alle direttive impartite ad altre
aziende o agenzie analoghe operanti sul territorio
regionale"
... questo si riferisce poi al nuovo tipo di
contratto che dovrà essere in conformità alle direttive impartite.
Anche qui quindi non è che l'articolo 13 brillasse di chiarezza,
pertanto si riteneva a questo punto di modificare la parte finale:
"e in armonia con la specifica disciplina contrattuale nazionale
del rapporto di lavoro del personale delle aziende pubbliche di
servizi alle persone
(ex IPAB)"
. In questo modo - si
diceva - nel momento in cui ci sarà un contratto a livello
nazionale delle ex IPAB, faremo riferimento a quell'articolo e poi
si discuterà con i sindacati qual è l'applicazione a livello
regionale. Devo dire che nella discussione con i sindacati c'è
stata un'apertura rispetto a quello che c'è stato fino al 2004 da
parte delle organizzazioni sindacali nel dire:
"bene, tenendo
conto..."
e devo ammettere anche che c'è stato un atteggiamento
preoccupato in rapporto anche alla gestione futura dei servizi
sanitari e socio-sanitari, quindi in rapporto anche alle spese... i
sindacati si sono detti disponibili a mettersi attorno ad un tavolo
per ridiscutere, comunque per cominciare a lavorare su questo nuovo
contratto al Festaz. A questo punto il sottoscritto ha detto:
"io sono disponibile a ritirare l'emendamento"
, io spero che
sia stato riportato il tutto da parte dei sindacati... in
V
a
Commissione ho detto:
"io sono disponibile a
ritirare l'emendamento, lasciamo l'articolo 13 com'è e io sarò il
primo a promuovere l'apertura di un tavolo di lavoro per permettere
di arrivare ad un nuovo contratto"
; questo è quello che è
successo. Ho preso poi atto che le Commissioni V
a
e
II
a
, sentendo anche le organizzazioni sindacali, hanno
avallato questo atteggiamento e il senso di tale emendamento che è
andato ad annullare l'articolo 7. Noi siamo disponibilissimi e ci
faremo promotori dell'apertura di tale tavolo, dove saremo lì a
sentire quali sono le necessità e le indicazioni che le
organizzazioni sindacali ci porteranno. Detto questo, c'è la
soddisfazione di arrivare a questo disegno di legge per partire in
modo più sereno con la gestione di questa casa di riposo, che è
estremamente funzionale alla nostra realtà.
Per quanto riguarda le strutture sanitarie, sia il nucleo
Alzheimer, l'UAP e la RSA, è funzionale che restino all'interno
della struttura, quindi il nostro atteggiamento con cui discuteremo
con il consiglio di amministrazione e soprattutto con l'USL che
dovrà gestire queste strutture, sarà quello di mantenere le
strutture all'interno della casa di riposo. Questo naturalmente
dopo aver sentito ad esempio l'Associazione Alzheimer Valle
d'Aosta, che ha sottoposto tutta una serie di problematiche qualora
ci fosse stato lo spostamento della struttura del nucleo
Alzheimer.
Ringrazio ancora i Presidenti delle Commissioni II
a
e
V
a
per il lavoro che è stato fatto. Grazie.
Président
- Nous passons maintenant à l'examen article
par article.
Je soumets au vote l'article 1
er
:
Conseillers présents et votants: 26
Pour: 26
Le Conseil approuve à l'unanimité.
Président
- Article 2: même résultat. Article 3: même
résultat. Article 4: même résultat. Article 5: même résultat.
Article 6: même résultat.
Sur l'article 7 nous avons l'amendement n° 1 des Commissions
II
e
et V
e
, qui récite:
Emendamento
L'articolo 7 del disegno di legge n. 115 è soppresso.
Article 7 avec l'amendement: même résultat. Article 8: même
résultat. Article 9: même résultat. Article 10: même résultat.
Président
- Je soumets au vote la loi dans son
ensemble:
Conseillers présents et votants: 27
Pour: 27
Le Conseil approuve à l'unanimité.
