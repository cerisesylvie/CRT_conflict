Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 931 del 28 novembre 1984 - Resoconto
OGGETTO N. 931/VIII - POTENZIAMENTO DELLE ATTIVITA' E DEI
SERVIZI CAMERALI.- (Interpellanza).
PRESIDENTE
: Do lettura dell'interpellanza presentata dai
Consiglieri Millet e Tonino:
INTERPELLANZA
VISTA
la risposta dell'Assessore all'Industria,
Commercio, Artigianato e Trasporti all'interrogazione con risposta
scritta inerente agli oneri sostenuti dalla Regione per i servizi
camerali;
CONSTATATO
che attualmente non è possibile ottenere un
elenco dettagliato dei costi sostenuti, in quanto le funzioni
camerali sono svolte in stretta connessione con quelle
regionali;
i sottoscritti Consiglieri regionali
INTERPELLANO
l'Assessore regionale competente per sapere:
1)
se la Giunta ha intenzione di rendere disgiunte,
nel breve o medio periodo, le funzioni camerali rispetto a quelle
più complessive della Regione;
2)
se, oltre quelle previste dalla convenzione con il
CERVED, sono in corso o in progetto altre iniziative per sviluppare
le funzioni camerali;
3)
se non si ritiene opportuno un approfondimento
specifico,
a
livello di Commissione competente e con le
categorie interessate, sul problema del potenziamento delle
attività dei servizi camerali.
PRESIDENTE
: Ha chiesto la parola il Consigliere Millet;
ne ha facoltà.
MILLET (P.C.I.):
Noi abbiamo presentato questa
interpellanza dopo aver letto la risposta dell'Assessore
all'Industria, Commercio, Artigianato e Trasporti ad una nostra
interrogazione con risposta scritta, che avevamo presentato l'11
ottobre di quest'anno, chiedendo l'elenco dettagliato per il 1983
dei costi sostenuti dalla Regione per i compiti inerenti i servizi
camerali. Ci è stato risposto: "Non è possibile fornire l'elenco
dettagliato dei costi sostenuti dalla Regione per lo svolgimento
delle funzioni relative ai servizi camerali per i seguenti motivi:
primo, in quanto le funzioni camerali sono svolte in stretta
interconnessione con quelle regionali, spesso dagli stessi uffici e
dagli stessi dipendenti"; mi limito a leggere solo questo.
Già nel passato si era discusso se istituire le Camere di
Commercio e noi avevamo sostenuto che la Regione potesse mantenere,
come nella legislazione vigente, i servizi camerali nell'ambito
dell'Assessorato, però con un loro ruolo distinto, in modo che
possano svolge re i loro compiti. Anche oggi siamo del lo stesso
parere, ritenendo però che questi compiti debbano essere svolti in
collaborazione con il comitato previsto nell'articolo 13 del
decreto legislativo del 1946 che trasferiva alla Regione queste
funzioni, e nel quale si diceva che, per l'espletamento delle
attribuzioni previste dall'articolo 11, cioè dei servizi camerali,
la Valle d'Aosta si avvale della collaborazione di un apposito
comitato composto dai rappresentanti designati dalle organizzazioni
di commercianti, industriali, agricoltori, artigiani e dei
lavoratori: se tutte queste funzioni sono distribuite nell'ambito
dei vari servizi regionali diventa difficile avere un punto di
riferimento.
Ad un'altra interrogazione con risposta scritta, presentata in
primavera, e nella quale chiedevamo la ristrutturazione
dell'Assessorato, l'allora Assessore Pollicini ci aveva trasmesso
la risposta dicendo che nella pianta organica si sarebbero previsti
i servizi camerali, un ufficio registro ditte e un ufficio R.E.C..
Il motivo che ci ha indotto a presentare questa interpellanza è
che, con alcune integrazioni successive, la ristrutturazione
dell'Assessorato all'Industria procede verso una divisione in due
direzioni regionali; ho notato che le funzioni camerali vengono
smembrate una parte in una direzione ed il resto nell'altra
direzione. Sarebbe opportuno fondere insieme tutti questi servizi,
perché, tra l'altro, per essi la Regione riceve dei finanzia menti
dallo Stato.
L'Assessore, rispondendo a mie interrogazioni e interpellanze,
ha detto che nel 1983 sono entrati alla Regione dallo Stato 900
milioni, per tasse e di ritti annuali altri 200 milioni e forse
qualcosa in più, per servizi altri 100 milioni: il totale ammonta
ad 1 miliardo e 200 milioni e ogni anno queste cifre aumenteranno.
Noi riteniamo che que sto finanziamento debba essere finalizzato ed
utilizzato con la collaborazione dei diretti interessati, senza
essere disperso in 50 mila parti.
Questo è il nostro pensiero e vorremmo verificare se l'Assessore
è di questa opinione e se è d'accordo su quanto abbiamo detto noi.
Noi riteniamo comunque che le funzioni camerali debbano rimanere
nell'ambito dell'Assessorato, anche se con una loro certa autonomia
e distinzione. Nell'interpellanza chiediamo di conoscere come sono
svolte queste funzioni e vogliamo inoltre sapere se, oltre alla
convenzione con la CERVED, che impegna una parte di questi
finanziamenti, ci sono in programma altre iniziative. Ci interessa
sapere soprattutto se l'Assessore e la Giunta regionale intendono,
con alcuni aggiustamenti, smembrare i servizi camerali ripartendone
le funzioni in vari uffici, oppure se intendono unificare queste
funzioni in un unico servizio regionale, pur con i dovuti
collegamenti, per consentire anche ai diretti interessati, che
dall'anno scorso pagano un quid, di contribuire a che i servizi
siano più consoni nell'interesse non solo dei quattro o venti
industriali, ma anche e soprattutto degli artigiani, commercianti,
agricoltori e praticamente di tutto il mondo economico della Valle
d'Aosta.
PRESIDENTE
: Ha chiesto la parola l'Assessore
all'Industria, Commercio, Artigianato e Trasporti Lanivi; ne ha
facoltà.
LANIVI (A.D.P.):
Farei solo alcune precisazioni, cercando
di rispondere il più puntualmente possibile alle domande poste
nell'interpellanza. Mi pare che la volontà espressa in questo
Consiglio sia di non ricostituire la Camera di Commercio di Aosta,
in quanto i suoi compiti e le sue funzioni, in seguito alla
soppressione avvenuta già nel 1946, sono stati assorbiti dalla
Regione, che svolge anche i compiti che altrove sono svolti
obbligatoriamente dalle Camere di Commercio.
Se la prima domanda voleva sapere se l'Amministrazione regionale
ha intenzione di ricostruire la Camera di Commercio per la Valle
d'Aosta, rispondiamo negativamente perché è l'insieme del
l'Amministrazione regionale che deve far fronte ai problemi che
altrove sono affrontati dalle Camere di Commercio. Il CERVED è solo
uno strumento che le varie Camere di Commercio hanno utilizzato e
utilizzano per meccanizzare i loro servizi, così come nella nostra
Regione è stato meccanizzato il servizio svolto dal registro ditte.
Se nella domanda si chiede se si intende procedere anche alla
meccanizzazione di altri servizi, la risposta è affermativa, in
quanto è prossima la meccanizzazione dei seguenti servizi:
l'ufficio registro esercenti il commercio e l'ufficio elenchi
nominativi esercenti attività commerciali.
Per quanto riguarda la terza domanda, cioè se non si ritiene
opportuno un approfondimento specifico, a livello di commissione
competente, con le categorie interessate per il potenziamento delle
attività dei servizi camerali, la risposta è affermativa. Con
questa precisazione noi non ci riferiamo necessariamente a quello
che impropriamente viene definito "servizio camerale", quanto
piuttosto ad una politica a favo re delle categorie che
l'interpellante ha già elencato.
Con il comitato di collaborazione abbiamo già avuto numerose
riunioni, così come le abbiamo avute con le categorie interessate.
Il 3 dicembre avremo una riunione che permetterà di fornire alcune
indicazioni, che dovranno essere approfondite dalle varie
categorie, su una prima proposta avanzata dall'Amministrazione, Le
conclusioni e le indicazioni che emergeranno da questo incontro
saranno presentate, insieme alla voce delle categorie interessate,
alla Commissione competente. Questo è un impegno che io assumo di
fronte al Consiglio regionale.
PRESIDENTE
: Ha chiesto la parola il Consigliere Millet;
ne ha facoltà.
MILLET (P.C.I
.): Io mi dichiaro parzialmente soddisfatto.
Anche noi eravamo d'accordo sulla non ricostituzione delle Camere
di Commercio, ma tra il non fare le Camere di Commercio,
distribuendone le funzioni in vari uffici dell'Assessorato, ed il
riunirle invece in un servizio autonomo, ma sempre nell'ambito
dell'Assessorato, c'è una bella differenza.
Per quanto riguarda il CERVED, è giusto che, se i suoi servizi
sono economicamente validi, siano conservati, però facciamo
attenzione a non creare un monopolio che ci creerebbe altri
problemi. Sono soddisfatto invece per quanto riguarda l'impegno
dell'Assessore a portare in Commissione questa problematica, perché
quella è la sede per approfondire la questione.
