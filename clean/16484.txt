Classificazione
ATTIVITÀ CULTURALI


Resoconto integrale del dibattito dell'aula
Oggetto del Consiglio n. 2867 del 26 novembre 1997 - Resoconto
SEDUTA ANTIMERIDIANA DEL 26 NOVEMBRE 1997
OGGETTO N. 2867/X Discussione del disegno di legge:
"Disposizioni a favore dell'attività teatrale locale. Abrogazione
della legge regionale 19 giugno 1992, n. 29".
Articolo 1 (Finalità)
1. La Regione riconosce nelle attività teatrali una componente
importante del processo di creazione e diffusione della cultura e
ne favorisce lo sviluppo, con particolare attenzione alla
produzione, distribuzione, promozione e ricerca e alla salvaguardia
del proprio patrimonio storico ed etnico-linguistico.
2. La Regione favorisce inoltre la formazione professionale ed
il ricambio generazionale nel teatro; assicura la conservazione del
patrimonio storico del teatro; garantisce e promuove la
sperimentazione e la ricerca, con particolare riferimento ad aree
culturali particolari ed al teatro per ragazzi e giovani.
Articolo 2 (Contributi)
1. Per le finalità di cui all'articolo 1, la Regione
contribuisce al finanziamento dell'attività delle compagnie
teatrali, nell'ottica della più ampia attuazione del pluralismo
culturale e linguistico.
2. I finanziamenti sono costituiti da contributi annuali non
cumulabili con altri contributi regionali di analoga finalità.
Articolo 3 (Soggetti beneficiari)
1. Possono beneficiare dei contributi regionali di cui
all'articolo 2, per iniziative che si svolgono principalmente
nell'ambito della regione e che perseguono gli obiettivi enunciati
nell'articolo 5:
a) le compagnie professionali con produzione che abbiano almeno
tre anni di attività nella regione, con sede legale in Valle
d'Aosta;
b) le compagnie professionali con produzione che abbiano almeno
tre anni di attività nella regione, con sede legale in un paese
francofono dell'Unione europea;
c) le compagnie ed i gruppi amatoriali operanti nella
regione;
d) le associazioni con finalità culturali che organizzano,
nell'ambito della regione, corsi di formazione e avviamento al
teatro.
2. Possono beneficiare dei contributi regionali di cui
all'articolo 2 anche le compagnie professionali con produzione nate
dalla fusione di due o più compagnie professionali con almeno tre
anni di attività nella regione.
Articolo 4 (Compagnie professionali)
1. I requisiti per essere considerate compagnie professionali di
cui all'articolo 3, comma 1, lett. a) e b), sono i seguenti:
a) aver prodotto almeno due nuovi spettacoli nei tre anni
precedenti quello di presentazione della domanda di contributo;
b) aver effettuato almeno dieci rappresentazioni di spettacoli,
non commissionati dall'assessorato regionale competente in materia
di cultura, nell'anno precedente quello di presentazione della
domanda di contributo.
Articolo 5 (Iniziative ed attività)
1. I contributi sono assegnati per iniziative e attività intese
a perseguire i seguenti obiettivi:
a) favorire lo sviluppo teatrale anche attraverso il
decentramento delle attività sul territorio valdostano;
b) valorizzare e promuovere la conoscenza del patrimonio storico
e linguistico del teatro popolare valdostano;
c) produrre nuovi spettacoli oppure riallestire spettacoli
prodotti nelle stagioni precedenti;
d) organizzare corsi di avviamento al teatro;
e) organizzare corsi di formazione del personale artistico e
tecnico;
f) organizzare progetti coordinati che vedano la partecipazione
di almeno tre compagnie professionali. I progetti coordinati devono
essere finalizzati alla produzione di nuovi spettacoli o alla
circuitazione sul territorio, anche ricorrendo a produzioni
realizzate dalle singole compagnie negli anni precedenti.
Articolo 6 (Domande di contributo)
1. I soggetti di cui all'articolo 3, per fruire dei contributi
previsti dalla presente legge, devono avanzare apposita domanda
alla struttura regionale competente in materia di cultura,
individuata dalla Giunta regionale ai sensi dell'articolo 8 della
legge regionale 23 ottobre 1995, n. 45 (Riforma dell'organizzazione
dell'Amministrazione regionale della Valle d'Aosta e revisione
della disciplina del personale), di seguito denominata struttura
competente.
La Giunta regionale determina, con proprio provvedimento da
emanarsi entro trenta giorni dall'entrata in vigore della presente
legge e da pubblicarsi nel Bollettino ufficiale della Regione, la
data entro cui devono essere presentate le domande e la
documentazione che deve essere prodotta unitamente alle stesse.
Articolo 7 (Criteri per l'erogazione dei contributi)
1. Per la stesura del piano di riparto dei contributi
finalizzati allo svolgimento dell'attività teatrale la commissione
di cui all'articolo 10 applica i seguenti parametri a valere
sull'ammontare del finanziamento iscritto sul capitolo 57491 del
bilancio della Regione per l'anno 1997 e sui corrispondenti
capitoli dei bilanci successivi:
a) dal 70 percento all'85 percento dello stanziamento di
bilancio per le spese di gestione, di produzione e di circuitazione
degli spettacoli delle compagnie professionali;
b) dal 15 percento al 25 percento dello stanziamento di bilancio
per la realizzazione di progetti coordinati delle compagnie
professionali;
c) dal 5 percento al 15 percento dello stanziamento di bilancio
per l'attività programmata dalle compagnie amatoriali;
d) dal 5 percento al 10 percento dello stanziamento di bilancio
per l'organizzazione di corsi di formazione ed avviamento al
teatro.
2. Per i contributi di cui al comma 1, lett. a) e b), le
compagnie professionali devono documentare l'attività relativa agli
anni precedenti. Per le nuove produzioni ed i riallestimenti le
compagnie devono precisare: regia, interpreti, collaborazioni
artistiche, costi e numero di repliche previste. Il contributo è
determinato sulla base della documentazione presentata ai sensi
dell'articolo 6, comma 2, avuto riguardo, in particolare, ai costi
del personale artistico e tecnico, ai costi di produzione,
allestimento, circuitazione e gestione, all'utilizzo di elementi
locali ed alla valutazione relativa ai risultati artistici
raggiunti dalle compagnie. La percentuale del contributo
effettivamente erogato non può superare il settanta per cento delle
spese documentate.
Articolo 8 (Erogazione dei contributi)
1. La Giunta regionale approva, entro centottanta giorni dalla
data di scadenza del termine di presentazione delle domande, il
piano di riparto dei contributi.
2. L'erogazione dei contributi avviene in due rate: la prima,
corrispondente al settanta per cento del contributo previsto, dopo
l'approvazione del piano e la seconda su presentazione della
documentazione di cui all'articolo 9, comma 2.
Articolo 9 (Utilizzazione dei contributi)
1. I soggetti beneficiari sono tenuti ad utilizzare i fondi in
base all'attività approvata nel piano di cui all'articolo 8 e
secondo i tempi previsti.
2. I soggetti interessati, realizzata l'attività o scaduto il
termine per effettuarla, sono tenuti ad inviare, entro sessanta
giorni, alla struttura competente una relazione sull'attività
svolta, corredata di dettagliato e documentato rendiconto.
3. Sulla base della relazione e del rendiconto di cui al comma 2
viene corrisposto il saldo del contributo.
4. In caso di inosservanza degli obblighi previsti dal presente
articolo, il dirigente della struttura competente dispone, con
proprio provvedimento, la riduzione o la revoca dei contributi
concessi.
5. Il materiale informativo e pubblicitario relativo alle
iniziative ammesse a contributo deve riportare la dicitura "con il
patrocinio della Regione autonoma Valle d'Aosta".
Articolo 10 (Commissione e piano di riparto)
1. Il piano di riparto dei contributi è predisposto ogni anno,
sulla base dei criteri e dei parametri di cui all'articolo 7 e nel
rispetto delle finalità di cui all'articolo 1, da una commissione
nominata, su proposta dell'assessore regionale competente in
materia di cultura, dalla Giunta regionale e così composta:
a) il dirigente della struttura competente, presidente;
b) due esperti in materia teatrale, di cui uno francofono,
scelti di preferenza tra docenti universitari, critici teatrali o
operatori qualificati nel settore, membri;
c) un rappresentante designato dall'Associazione generale
italiana dello spettacolo (AGIS) del Piemonte e Valle d'Aosta,
membro;
d) un funzionario della struttura competente, segretario.
2. Gli esperti di cui al comma 1, lett. b), sono nominati ai
sensi della legge regionale 16 agosto 1994, n. 47 (Disciplina del
conferimento di speciali incarichi a soggetti esterni
all'Amministrazione regionale e dell'organizzazione, adesione e
partecipazione a convegni e ad altre manifestazioni) e hanno
altresì il compito di verificare la coerenza e la qualità
dell'attività teatrale svolta dalle compagnie professionali che
beneficiano del contributo regionale.
3. Al componente della commissione estraneo all'Amministrazione
regionale di cui al comma 1, lett. c), spetta per ogni giornata di
riunione un gettone di presenza nella misura fissata dalla Giunta
regionale, nonché il rimborso delle spese vive di trasferta.
Articolo 11 (Promozione di spettacoli)
1. L'assessorato regionale competente in materia di cultura
promuove ed organizza gli spettacoli delle compagnie professionali
rivolti agli adulti e alle scuole, con particolare riferimento a
quelli segnalati dalla commissione di cui all'articolo 10.
Articolo 12 (Linee di intervento e di sviluppo)
1. Sentita la commissione di cui all'articolo 10, entro
centottanta giorni dalla pubblicazione della presente legge, la
Giunta regionale, su proposta dell'assessore regionale competente
in materia di cultura, delibera le linee di intervento e di
sviluppo per il settore nel triennio successivo, determinando anche
l'ammontare delle risorse. Tale deliberazione è rinnovata allo
scadere di ogni periodo di riferimento.
2. L'ammontare di cui al comma 1 è annualmente rapportato alle
determinazioni di bilancio per l'esercizio di riferimento e, in
caso di variazione, opportunamente riproporzionato.
Articolo 13 (Modificazioni alla legge regionale 21 dicembre
1993, n. 89)
1. Dopo la lett. h) del comma 1 dell'articolo 2 della legge
regionale 21 dicembre 1993, n. 89 (Disciplina delle iniziative e
degli interventi volti alla promozione culturale e scientifica in
Valle d'Aosta) è aggiunta la seguente:
"hbis) organizzazione e promozione di animazioni, laboratori e
spettacoli teatrali per le scuole di ogni ordine e grado, tesi a
favorire la piena applicazione del bilinguismo."
Articolo 14 (Interventi a favore dell'associazione Lo
Charaban)
1. L'associazione Lo Charaban è inserita fra le associazioni
culturali valdostane di cui alla legge regionale 9 dicembre 1981,
n. 79 (Contributi alle associazioni culturali valdostane), come
modificata dalle leggi regionali 15 luglio 1982, n. 31, 22 novembre
1984, n. 57, 15 aprile 1987, n. 30, 8 giugno 1990, n. 34 e 20
agosto 1993, n. 65, in sostituzione dell'associazione Equipe
d'action culturelle.
2. Per l'anno 1997 il finanziamento a sostegno dell'associazione
Lo Charaban è fissato in lire 60.000.000.
Articolo 15 (Abrogazioni)
1. Sono abrogate le seguenti norme regionali:
a) legge regionale 19 giugno 1992, n. 29 (Interventi regionali a
favore dell'attività teatrale locale);
b) regolamento regionale 14 dicembre 1993, n. 3 (Regolamento di
attuazione della legge regionale 19 giugno 1992, n. 29);
c) regolamento regionale 6 dicembre 1994, n. 8 (Integrazione al
regolamento regionale 14 dicembre 1993, n. 3, attuativo della legge
regionale 19 giugno 1992, n. 29).
Articolo 16 (Disposizioni transitorie)
1. Per l'anno 1997 non si applica l'articolo 6. La concessione
dei contributi avviene sulla base delle domande presentate ai sensi
della legge regionale 29/1992, integrate, entro trenta giorni
dall'entrata in vigore della presente legge, dalla relazione
descrittiva dell'attività dell'anno 1997.
2. Il piano di riparto dei contributi per l'anno 1997 è
predisposto dalla commissione tecnica nominata ai sensi del
regolam. reg. 3/1993.
Articolo 17 (Disposizioni finanziarie)
1. Gli oneri derivanti dall'applicazione della presente legge,
determinati in lire 560.000.000 per l'anno 1997 e a decorrere
dall'anno 1998 in lire 522.000.000 annue, gravano sui seguenti
capitoli del bilancio di previsione della Regione per l'esercizio
finanziario 1997 e successivi:
a) quanto a lire 400.000.000 annue per l'erogazione dei
contributi relativi al piano annuale sullo stanziamento già
iscritto al capitolo 57491;
b) quanto a lire 100.000.000 annue per le spese relative agli
interventi di cui all'articolo 13 sul capitolo 57200;
c) quanto a lire 60.000.000 per l'anno 1997 per l'erogazione del
contributo di cui all'articolo 14 sul capitolo 57300;
d) quanto a lire 20.000.000 annue a decorrere dall'anno 1998 per
il pagamento dei compensi ai membri esperti di cui all'articolo 10,
comma 1, lett. b), sul capitolo 21820;
e) quanto a lire 2.000.000 annue a decorrere dall'anno 1998 per
il pagamento dei gettoni di presenza al componente della
commissione di cui all'articolo 10, comma 1, lett. c), sul capitolo
20420.
2. Alla copertura del maggior onere di lire 160.000.000 per
l'anno 1997 e di lire 122.000.000 annue a decorrere dall'anno 1998
si provvede:
a) quanto a lire 100.000.000 annue mediante riduzione di pari
importo dello stanziamento iscritto al capitolo 57491;
b) quanto a lire 60.000.000 per l'anno 1997 e a lire 22.000.000
annue a decorrere dall'anno 1998 mediante riduzione di pari importo
dello stanziamento iscritto al capitolo 69000 a valere
sull'accantonamento previsto al punto D.2.3. (Iniziative e
residenzialità in campo universitario) dell'allegato n. 1.
3. A decorrere dall'anno 1999, alla rideterminazione degli oneri
di cui al comma 1 si provvederà con legge di approvazione di
bilancio, ai sensi dell'articolo 15 della legge regionale 27
dicembre 1989, n. 90 (Norme in materia di bilancio e di contabilità
generale della Regione Autonoma Valle d'Aosta).
Articolo 18 (Variazioni di bilancio)
1. Alla parte spesa dei bilanci di previsione della Regione per
l'anno 1997 e pluriennale 1997/1999 sono apportate le seguenti
variazioni in termini di competenza:
a) in diminuzione:
cap. 57491 "Contributi per lo svolgimento dell'attività
teatrale"
annue lire 100.000.000
cap. 69000 "Fondo globale per il finanziamento di spese
correnti"
anno 1997 lire 60.000.000
anno 1998 lire 22.000.000
anno 1999 lire 22.000.000;
b) in aumento:
cap. 57300 "Contributi annuali per il finanziamento delle
associazioni culturali"
anno 1997 lire 60.000.000
cap. 20420 "Spese per il funzionamento dei comitati e
commissioni"
anno 1998 lire 2.000.000
anno 1999 lire 2.000.000
cap. 21820 "Spese per incarichi di consulenza"
anno 1998 lire 20.000.000
anno 1999 lire 20.000.000
cap. 57200 "Spese per manifestazioni ed iniziative culturali e
scientifiche destinate alle istituzioni scolastiche"
annue lire 100.000.000.
Articolo 19 (Dichiarazione d'urgenza)
1. La presente legge è dichiarata urgente ai sensi dell'articolo
31, comma terzo, dello Statuto speciale per la Valle d'Aosta ed
entrerà in vigore il giorno successivo a quello della sua
pubblicazione nel Bollettino ufficiale della Regione.
Presidente Ha chiesto la parola il relatore, Consigliere
Squarzino Secondina.
Squarzino (VA) Il disegno di legge che stiamo per analizzare
intende regolamentare l'attività teatrale in Valle d'Aosta,
attività che aveva già una normativa specifica che era quella di
una legge regionale, legge 29/92, e relativo regolamento. Però,
l'attuazione di queste norme precedenti presentava alcuni problemi,
a cui si è voluto dare una risposta presentando questo testo.
Quali sono gli obiettivi che si intendono raggiungere con questo
disegno di legge? Innanzitutto si semplificano le procedure di
richiesta dei contributi e si opera una delegificazione in modo
che, di fronte a cambiamenti che avvengono in questo mondo così
mutevole del teatro e della produzione artistica, si possa
provvedere con provvedimenti della Giunta all'interno di norme e di
criteri fissati in questa legge.
Si prevede - ed è il secondo obiettivo che si raggiunge - la
predisposizione di linee programmatiche triennali che indicano per
un periodo di tempo abbastanza lungo - tale da consentire anche
alle compagnie teatrali di sapere quali sono le indicazioni della
Giunta - le politiche che l'Amministrazione regionale intende
perseguire, politiche che vengono definite sulla base della
consulenza e sulla base degli elaborati che la commissione di
esperti, incaricata di monitorare e valutare l'attività delle
compagnie teatrali, presenta agli organi politici.
Un terzo obiettivo che si intende raggiungere è il potenziamento
dell'attività delle compagnie professionali. La legge intende
favorire in particolare l'attività di queste compagnie perché ci
sono in Valle una serie di compagnie i cui attori, registi e
operatori svolgono quest'attività a tempo pieno quindi, per questi
il teatro è il lavoro, è l'occupazione principale: si tratta
infatti di veri professionisti. Se vogliamo garantire una qualità
del teatro, dobbiamo anche valorizzare la professionalità degli
operatori, come viene fatto in altri settori di attività.
Il quarto obiettivo che si intende raggiungere è quello di
favorire l'aggregazione e la collaborazione fra le compagnie
professionali esistenti. C'è un panorama caratterizzato dalla
presenza di diverse compagnie, sei, sette, otto, compagnie che poi
si dividono, si riformulano, e sono troppe per una piccola Regione
come la nostra. La proposta di legge prevede uno stanziamento ad
hoc per realizzare progetti coordinati delle compagnie
professionali in modo da incentivare il lavoro comune delle diverse
compagnie. È interesse infatti che nell'ambito professionale ci
siano nella Regione poche compagnie di alto livello, anche nella
prospettiva di spazi teatrali che saranno collocati nell'ex
Splendor.
Ancora, un altro obiettivo che si raggiunge è il mantenimento
del ruolo delle compagnie amatoriali che vengono finanziate. Si è
infatti consapevoli che queste compagnie amatoriali costituiscono,
da una parte, un luogo di sperimentazione, di selezione, quasi di
scrematura delle future compagnie professionali e, dall'altra,
costituiscono un elemento importante per favorire la cultura, per
tener viva l'attenzione per le forme espressive del teatro in Valle
d'Aosta.
Si sceglie come uno dei criteri importanti per determinare
l'entità del contributo, all'interno di percentuali minime e
massime fissate dalla legge, la valutazione dei risultati artistici
raggiunti, valutazione che viene fatta da esperti nel settore del
teatro.
Si riconosce infine uno status particolare al teatro popolare
valdostano, in particolare lo Charaban, che viene inserito nella
legge relativa alle associazioni culturali valdostane, legge che
già finanzia le altre forme di teatro popolare.
Per quanto riguarda l'attività teatrale nelle scuole, viene
riconosciuto il ruolo importante che questa svolge anche ai fini
dell'insegnamento bilingue e viene inserita all'interno della legge
regionale che disciplina le iniziative e gli interventi volti alla
promozione culturale e scientifica in Valle d'Aosta.
Con questi due interventi, quello relativo allo Charaban e
quello relativo alle scuole, vengono liberati per le altre
compagnie teatrali da questo capitolo i finanziamenti finora
utilizzati in questi due settori; quindi, anche se il finanziamento
complessivo previsto per la legge non è molto cambiato rispetto
agli anni precedenti, in concreto, essendo stati esclusi questi due
settori, al teatro vengono riconosciute più risorse.
Vorrei richiamare l'attenzione su alcuni aspetti che questa
legge non affronta e che dovranno essere oggetto di particolare
attenzione per realizzare una cultura teatrale.
Innanzitutto permane il problema - e di questo siamo tutti
consapevoli, molte volte lo abbiamo ricordato qui tutti quanti - di
reperire spazi, strutture, servizi per consentire alle compagnie
teatrali sia a quelle amatoriali, sia a quelle professioniste, di
poter svolgere in modo continuativo e in modo dignitoso la propria
ricerca teatrale.
Inoltre sarebbe auspicabile che, mentre vengono dirottati su
altre leggi i finanziamenti relativi al teatro nella scuola, ci
fosse un collegamento fra il teatro professionale e amatoriale e il
teatro che viene fatto nelle scuole e che su questo ci fosse
un'attenzione particolare, eventualmente prevedendo anche il
ricorso, quando è necessario, al monitoraggio di esperti specifici
nel settore.
Presento, a nome dell'altro relatore, Consigliere Bavastro, due
emendamenti che vogliono consentire di avere una maggiore
possibilità di utilizzare il livello minimo e massimo dei
finanziamenti in relazione diretta con la qualità dell'attività
teatrale. La legge prevede per ogni tipo di finanziamento una
soglia minima e una soglia massima e proprio per dare la maggiore
possibilità alla Commissione di finire i finanziamenti in base alla
qualità delle produzioni si chiede che all'articolo 7, comma 1,
lett. g), la percentuale minima prevista del 15 percento venga
sostituita con la percentuale del 10 percento.
Il secondo emendamento riguarda l'articolo 10 e va nell'ottica
di chiedere che anche per l'attività amatoriale - che è un po' un
filtro per poi arrivare all'attività professionale e
contemporaneamente è uno strumento importante di valorizzazione
della cultura teatrale - si affidi alla Commissione, incaricata di
valutare la qualità e la coerenza dell'attività teatrale delle
compagnie professionali, un compito di valutazione complessiva
dell'attività teatrale delle compagnie amatoriali. Presento i due
emendamenti.
Presidente È aperta la discussione generale. Ha chiesto la
parola il Consigliere Dujany.
Dujany (Aut) Devo anch'io indicare la presentazione di
emendamenti.
Presidente Ha chiesto la parola il Consigliere Tibaldi.
Tibaldi (Ind) Ritengo che sia importante andare a disciplinare
l'attività teatrale, in particolare l'attività teatrale svolta in
maniera professionale, come mi pare tenda essere questo l'obiettivo
della legge che viene oggi presentata.
Guardando attentamente l'articolo 3, dove vengono elencati i
soggetti beneficiari, non posso condividere il punto b), dove si
tende a restringere la categoria dei soggetti che possono percepire
questo contributo a quelle compagnie professionali con produzione
che abbiano almeno tre anni di attività nella Regione, con sede
legale in un paese francofono dell'Unione europea, perché ritengo
che, se è vero che il francese è lingua nobilitante e che abbiamo
tradizioni storico-culturali fortemente legate a questa lingua, non
è assolutamente equo prendere in considerazione solo le compagnie
che abbiano sede legale in una parte dell'Europa che abbia questa
caratteristica della francofonia. Anche perché esistono situazioni
dove ci sono compagnie teatrali che organizzano spettacoli in
lingua francese, o comunque in ossequio a quello che è un indirizzo
di carattere francofono e che non hanno sede nei paesi francofoni.
Queste verrebbero in questa maniera da una norma che contiene una
restrizione inammissibile e improponibile in un momento in cui si
tende ad abbattere le frontiere fra i paesi e soprattutto ampliare
quelli che sono gli orizzonti culturali dei singoli popoli che
compongono l'Europa.
Presento pertanto un emendamento, che tende ad elidere la parola
"francofono" e naturalmente il mio voto sarà favorevole o contrario
a seconda di quella che sarà l'accettazione o meno di
quest'emendamento.
Presidente Ha chiesto la parola il Consigliere Chiarello.
Chiarello (RC) Questa legge nella mia zona ha suscitato vasto
interesse, un interesse che però non è stato recepito nelle
commissioni competenti perché è passato tutto velocemente.
L'Assessore ci ha anche spiegato i motivi di questo passaggio così
veloce: la legge era rimasta ferma due o tre mesi per ragioni
burocratiche, poi doveva passare negli organi competenti nel più
breve tempo possibile.
Les Etats généraux de la culture valdôtaine e il disegno di
legge regionale recante le nuove disposizioni a favore
dell'attività teatrale locale, sono due eventi che si sono
intrecciati in questi mesi e che avrebbero dovuto avere effetti
rilevanti per il futuro della cultura in Valle d'Aosta, in
particolare della nuova politica teatrale. Purtroppo non lo sono
stati e dico purtroppo perché nulla di rilevante è cambiato. Eppure
le condizioni per cambiare il corso degli eventi c'erano.
Ripercorriamo insieme le tappe che hanno preceduto il disegno di
legge.
L'Assessore alla cultura lo scorso anno, il 25 maggio, con una
"ouverture officielle" che voleva essere grandiosa e ambiziosa
promuove gli Stati generali per lanciare un'iniziativa di inchiesta
e di raccolta di proposte su uno spettro molto ampio di settori
della cultura, ivi compreso il teatro. Nei mesi successivi i
singoli gruppi di lavoro di diversi settori hanno elaborato
ciascuno le loro analisi e proposte che sono state presentate
pubblicamente a fine maggio. Anche da qui l'Assessore doveva
partire per elaborare le linee della politica culturale, in
particolare teatrale, in Valle d'Aosta.
L'attiva partecipazione di compagnie ed associazioni teatrali e
del buon livello delle proposte formulate, testimoniano che i
principali operatori teatrali della Valle d'Aosta hanno preso sul
serio questo progetto. È grave constatare che il Governo regionale
non ha preso altrettanto seriamente i risultati del lavoro
fatto.
Qual è la situazione del teatro in Valle d'Aosta? È una realtà
con strutture teatrali quasi inesistenti. A quando un vero teatro
in Valle d'Aosta? È di qualità inadeguata, con una presenza di
compagnie, associazioni e gruppi amatoriali ampia, ma debole a
causa di un pubblico numericamente limitato e con scarsa cultura
teatrale.
Quali erano, in sintesi, le valutazioni e le proposte per il
teatro in Valle d'Aosta? Innanzitutto la creazione di un polo di
erogazione di servizi per la produzione e la promozione teatrale,
una struttura creata dagli operatori del settore con il sostegno
dell'Amministrazione pubblica per le infrastrutture di base, la
creazione di un centro per rappresentazione e produzione teatrale
che possa divenire anche un luogo propulsivo di cultura, in
analogia con esperienze italiane ed estere. Ed inoltre, la
realizzazione di un programma per lo sviluppo di una cultura
teatrale di base con iniziative rivolte ai diversi pubblici: gli
spettatori della Saison culturelle, gli insegnanti, gli abitanti
delle valli laterali, gli addetti ai lavori; un diverso rapporto
con l'ente pubblico che doveva garantire gli spazi teatrali e
sostenere le attività di produzione, privilegiare i progetti di
qualità, valutati da esperti, introducendo dei controlli su quanto
essi dichiarano ed inoltre sostenendo l'attività didattica e di
formazione.
Il disegno di legge presentato non tiene conto di quanto è
emerso e sostanzialmente non è diverso dalla legge precedente.
Eppure per la Valle d'Aosta il teatro rappresenta una grande
risorsa potenziale, è una forma espressiva adatta ai piccoli numeri
che può essere sviluppata ad un buon livello qualitativo anche in
una comunità poco numerosa, traendo linfa dalla realtà locale e dal
suo patrimonio culturale, oltre ad essere un medium per un
confronto con espressioni artistiche diverse. Può essere uno
strumento per la circolazione di idee e di apertura anche per le
comunità più decentrate, può generare nuova occupazione e
trasformarsi in iniziative economicamente profittevoli, se
finalizzate ad un turismo riqualificato. Che peccato perdere
quest'opportunità! Ritengo che sia stato un grave errore spendere
inutilmente soldi ed energie per poi non cambiare assolutamente
nulla.
Infine vorrei ricordare che grazie alla burocrazia, come ci ha
spiegato l'Assessore in Commissione, tutte le compagnie anche
quelle professionali quest'anno non hanno ancora avuto un
finanziamento. Mi sembra che anche qui si veda la serietà: questa
legge deve passare di corsa, altrimenti arriviamo al 31 dicembre e
chi ha lavorato per tutto l'anno non ha ancora avuto un
finanziamento.
Presidente Ha chiesto la parola il Consigliere Bavastro.
Bavastro (UV) Per quanto relatore di questa legge per la II
Commissione non ritenevo di dover intervenire in quanto la
relazione della collega Squarzino mi sembrava assolutamente
esauriente, però l'intervento del collega Chiarello mi induce a
fare qualche precisazione.
È vero che nelle commissioni la legge è stata discussa in modo
frettoloso, pressati da necessità di accorciare l'iter della stessa
per ragioni pratiche, però mi sembra doveroso sottolineare come al
di fuori delle commissioni sia io, sia la collega Squarzino abbiamo
discusso lungamente la legge fra di noi e con una rappresentante
delle compagnie amatoriali. Dico questo solo per amor di
giustizia.
Il dibattito c'è stato, forse non nella sede istituzionale dove
normalmente avviene, ma c'è stato comunque e gli emendamenti che
abbiamo presentato io e la collega Squarzino non sono emendamenti
di vasta portata, però sono il frutto di questo dibattito.
Ho voluto dire questo solo per una precisazione, per rendere
edotta l'Assemblea di quanto è stato fatto.
Presidente Ha chiesto la parola il Consigliere Dujany.
Dujany (Aut) Solo per illustrare il contenuto degli emendamenti
proposti. Innanzitutto diciamo che condividiamo in sostanza questo
testo di legge che ha una strutturazione di questo tipo: negli
articoli 1-2 si indicano le finalità e negli articoli successivi si
indicano i beneficiari dei contributi.
Sulle finalità generali condividiamo i principi espressi agli
articoli 1-2; è noto che dovunque il teatro, soprattutto quello
professionale, può svilupparsi grazie al finanziamento pubblico,
ciò avviene in Italia come in Europa e a maggior ragione deve
avvenire in Valle d'Aosta laddove non esiste una forte tradizione
in questo settore poiché la stessa domanda di pubblico - con
l'eccezione del teatro popolare dello Charaban - trova difficoltà
ad avere posto. Il contributo regionale pertanto è fondamentale
soprattutto per la vita iniziale di una qualunque compagnia che
voglia collocarsi sul piano professionale.
Questo testo, nell'individuazione dei soggetti beneficiari e
anche sulla base dell'intervento fatto dal Consigliere Squarzino,
che diceva che è opportuno limitare l'accesso ai soggetti
beneficiari alle compagnie professionali, impedisce la nascita di
nuove compagnie professionali per le condizioni di accesso, creando
una sorta di privilegio per le compagnie professionali attualmente
esistenti e creando quindi un'impossibilità di accedere alle nuove
leve.
Per superare quest'aspetto negativo occorre individuare una
terza categoria di beneficiari, costituire una porta aperta ai
giovani che riguardi la tutela di quelle compagnie professionali
che non hanno ancora i tre anni di anzianità e che perlomeno con
gli emendamenti proposti potrebbero rientrare nelle attività
promosse ed organizzate dalla Regione rivolte sia agli adulti che
alle scuole. Sotto questo profilo indicherei all'Assessore la
modifica dell'articolo 3, punto 3, cioè per mettere l'accesso al
credito indicando come soggetti beneficiari anche coloro che dallo
scorporo di nuclei derivanti da compagnie preesistenti emergono e
costituiscono compagnie nuove. Direi che questo fatto potrebbe
essere anche giustificato dal recente passato; mi pare che già in
passato proprio il teatro di Aosta nel ?95 ha ottenuto contributi
mentre era in una situazione di liquidazione dopodiché ha ceduto la
propria attività alla Cooperativa Teatro di Aosta, la quale proprio
perché connessa con il Teatro di Aosta precedente, ha ottenuto
immediatamente finanziamenti. Quindi l'emendamento potrebbe essere
giustificato anche per non creare delle disparità di trattamento
fra quanto è avvenuto nel recente passato e quanto potrà avvenire
di qua in avanti.
Strettamente connessa con questo tipo di preoccupazione è la
modifica dell'articolo 11 in cui si indicano come destinatari della
promozione ed organizzazione di spettacoli da parte
dell'Assessorato regionale non solo quelle compagnie professionali
indicate nell'articolo 3, ma anche quelle altre compagnie che,
agendo in un regime di professionalità, non abbiano ancora
acquisito il titolo di anzianità previsto dagli articoli 3-4.
Questo per permettere anche a nuove energie di potersi inserire in
questo circuito poiché, se così non fosse, si impedirebbe a
chiunque di poter entrare in futuro nei finanziamenti della
Pubblica amministrazione.
Una precisazione poi per quel che riguarda poi l'articolo 7,
punto 2, perché nell'ambito dei criteri previsti per i contributi
si dia una preminenza, al di là dei bisogni, dei costi delle
elaborazioni artistiche, alla valutazione complessiva relativa ai
risultati artistici raggiunti dalle compagnie. Cioè, dare una
valutazione artistica, scegliere il criterio della meritocrazia
come preminente rispetto alle altre preoccupazioni indicate già nel
testo di legge.
Per quanto riguarda poi l'articolo 13, così come modificato
dalla Commissione, concernente l'organizzazione e la promozione di
animazioni, laboratori e spettacoli per le scuole di ogni ordine e
grado, anche al fine di favorire la piena conoscenza del
bilinguismo, qui si chiede di aggiungere anche la conoscenza del
Franco-provenzale come lingua che ha perlomeno pari dignità delle
altre. Questo direi che rientra proprio nella finalità prevista
dalla legge, cioè la valorizzazione anche di questo patrimonio, del
Franco-provenzale.
Sull'articolo 17 valutiamo negativamente la portata dei
contributi. Se pensiamo che durante la gestione Faval si
corrispondevano alle scuole per la promozione dell'attività
teatrale oltre 350 milioni, mentre questa legge ne eroga solo 100,
per cui detratta l'IVA arriviamo a 83 milioni, ci sembra una
finalità giusta quella perseguita dalla legge, ma i cui strumenti
di spesa previsti sono veramente del tutto inconsistenti e quindi
incapaci di soddisfare quest'obiettivo giusto di favorire una piena
applicazione del bilinguismo e una piena conoscenza anche del
Franco-provenzale. Sotto questo profilo chiederemmo anche la
revisione economica, nel senso che si portino anche le spese per
gli interventi di cui all'articolo 13 da 100 a 400 milioni.
Presidente Se non ci sono altri interventi, dichiaro chiusa la
discussione generale. Ha chiesto la parola l'Assessore
all'istruzione e cultura, Louvin.
Louvin (UV) Je remercie les conseillers qui sont intervenus,
notamment Madame Squarzino pour le rapport très détaillé qu'elle a
bien voulu présenter au Conseil.
Nous avons de toute évidence une matière intéressante et qui se
prête à un débat très large.
Pour reprendre les questions d'ordre général qui ont concerné
cette loi, en particulier l'intervention de Monsieur Chiarello, qui
a voulu manifester son chagrin du fait que ce projet de loi
n'aurait pas été suffisamment attentif aux exigences qui ressortent
du milieu du théâtre, je voudrais lui dire que bien au contraire ce
projet de loi a été longtemps discuté, peaufiné avec les compagnies
théâtrales et les experts qui agissent dans ce domaine et qu'il ne
s'agit pas d'un acte d'autorité, en particulier pour les compagnies
professionnelles, justement parce que nous considérons que la
fonction primordiale de cette loi est celle de donner des
conditions d'essor aux compagnies professionnelles. Je ne cache pas
que nous avons une panoplie d'autres instruments de lois de
contributions pour des différentes initiatives au caractère local,
au caractère d'amateur, mais cette loi a un pilier central: c'est
le soutien aux compagnies professionnelles et nous nous devions de
donner des réponses à ces compagnies qui vivaient depuis des années
dans une situation de malaise et d'insatisfaction due à des
mécanismes dont nous avons expérimenté une certaine
inefficacité.
Vous avez bien voulu rappeler, Monsieur le Conseiller, les Etats
généraux de la culture; je veux partir de là pour dire que cette
loi répond en large mesure aux soucis qui ont été exprimés dans ce
sens. Vous avez évoqué par exemple la nécessité de fournir un pôle
de distribution des services; nous allons dans cette direction
justement dans le sens de créer des concentrations d'activités des
compagnies. Vous avez bien remarqué qu'une quote-part importante de
ces financements est destinée à la réalisation de projets
coordonnés par les compagnies professionnelles. Qu'est-ce que cela
signifie, si ce n'est commencer à travailler ensemble de la part
des compagnies professionnelles valdôtaines?
Je tiens à rappeler au passage que nous avons eu une évolution
dans les 15 dernières années. Nous avions une situation où il y
avait une seule compagnie: "Teatro dei Piccoli", qui est devenu
"Teatro di Aosta", à laquelle a fait suite une compagnie
professionnelle francophone, le Groupe Approches, d'autres se sont
rajoutées toujours dans les années ?80: le Théâtre du nord et
Atamas, nous en sommes aujourd'hui, après l'entrée en vigueur de la
loi de ?92, à 6 compagnies, puisque Si ne qua non et la Compagnie
de l'Envers se sont ajoutées en tant que compagnies
professionnelles. Or, 6 compagnies professionnelles sont trop
nombreuses dans notre milieu; compte tenu de la réalité de notre
Région nous ne pouvons que soutenir efficacement et avec un soutien
de qualité un nombre plus réduit de compagnies.
Ce que vous avez dit Monsieur le Conseiller au sujet également
des espaces est une remarque très intéressante; nous avons discuté
au Gouvernement régional ce problème pour ce qui est de la création
de nouvelles salles théâtrales, nous avons décidé de ne pas insérer
dans cette loi - qui est une loi de financement aux activités - une
disposition concernant cette matière, qui devra être raccordée à
d'autres initiatives concernant le cinéma par exemple.
Est-ce que vous vous rendez compte de la situation dramatique
des salles de cinéma dans cette Région? Il y a un retard très
important, malgré les financements importants qui sont assurés dans
ce domaine au niveau de l'Etat, mais c'est l'action privée qui fait
défaut dans cette Région à ce sujet, et nous souhaitons vivement
que les conditions se réalisent pour que de nouvelles salles
puissent naître.
En matière de théâtre nous sommes en train de travailler au
projet du Cinéma Splendor, à la moitié du mois de décembre les
charges concernant le projet d'exécution du réaménagement de l'Ex
Splendor seront délibérées, il y aura donc là la réponse concrète
aux problèmes des espaces théâtraux.
Mais pour en venir aux amendements, et je tiens à rappeler qu'un
amendement d'ordre financier, auquel nous demandons de donner un
avis favorable de la part de ce Conseil, a été présenté par le
Président du Gouvernement régional, j'examinerais maintenant les
points qui ont été présentés par les différents conseillers.
Monsieur Tibaldi a estimé non proposable une restriction aux
Pays francophones pour ce qui est de l'origine des compagnies qui
agissent en Vallée d'Aoste dans ce domaine. Or, vous savez sans
doute par votre connaissance directe du secteur que la plupart des
compagnies professionnelles qui agissent dans cette Région viennent
déjà d'autres régions. Le "Teatro dei Piccoli" vient du Piémont,
l'Envers est composé par des professionnels des régions
avoisinantes. C'est aussi le cas Groupe Approches venu de France au
début des années ?80 qui a gardé son siège d'origine, qui a
accumulé un patrimoine d'expérience qu'il déploie efficacement dans
notre contexte. Tout comme lui, d'autres pourraient trouver la voie
pour venir exercer en Vallée d'Aoste l'activité théâtrale. Comme
vous avez vu dans la loi, nous posons une condition, et c'est la
même condition sur la base de laquelle je répondrai négativement à
certains des amendements présentés par Monsieur Dujany. La
condition c'est que les compagnies doivent faire preuve d'un
travail continuel d'au moins trois ans dans notre Région dans le
domaine du théâtre, aussi que d'une activité bien enracinée dans le
territoire. Dans cette logique nous estimons donc qu'il est
essentiel de permettre aux compagnies italiennes de venir tester le
terrain et donc d'exercer leur travail d'artistes dans notre
Région, mais qu'il doit en être de même du côté des Pays
francophones. Nous croyons qu'il y a là un principe d'équité par
rapport à notre condition régionale, qui doit à tout prix être
conservée. C'est pourquoi nous demanderons aux conseillers de ne
pas adopter cet amendement que vous avez proposé.
Monsieur Bavastro également a présenté avec Madame Squarzino des
amendements; je crois qu'il faudra peut-être revoir dans le premier
amendement la référence à la lettre g), qui est en réalité une
référence à la lettre b), il doit y avoir une petite faute de
frappe qui devra être corrigée. Il s'agit d'un amendement tout à
fait acceptable et qui donne une plus grande liberté de manoeuvre à
la Commission, à condition que cela ne se traduise pas dans un
affaiblissement de ce point, qui est un point de qualité de la loi.
Il appartient donc à la Commission de faire une estimation
quantitative par rapport aux ressources à allouer à ce point.
Il en est de même pour ce qui est de la sollicitation d'une
évaluation globale de l'activité théâtrale des compagnies
d'amateurs; il s'agit là d'une extension du mandat donné à la
Commission, donc d'un perfectionnement du texte de loi.
Pour ce qui est des amendements présentés par le Conseiller
Dujany, je voudrais dire d'abord que les amendements des articles 3
et 11 se rapportent à une logique qui n'est pas celle que nous
avons voulu soutenir dans cette loi. Nous l'avons dit en
Commission, nous en avons également longtemps discuté avec les
compagnies théâtrales: il faut que ces compagnies démontrent une
solidité réelle, donc qu'elles travaillent pendant un certain
nombre d'années à titre professionnel dans la Région et qu'il y ait
une dynamique de concentration. Je viens de dire que 6 compagnies
c'est trop, nous ne pouvons pas réellement soutenir six compagnies
de théâtre professionnel dans la Région. Nous avons instauré une
dynamique de concentration, si les amendements que Monsieur Dujany
a présentés étaient acceptés, il y aurait un'éclatement, un
émiettement ultérieur de ces compagnies parce qu'il propose de
permettre "lo scorporo di nuclei derivanti da compagnie
preesistenti".
Si quelque chose de ce genre survient, cela est tout à fait
normal dans la dynamique artistique; qu'ils se présentent au
public, qu'ils organisent leur travail et qu'ils démontrent pendant
une période suffisamment longue qu'ils ont une capacité de
production concurrentielle par rapport aux autres compagnies. A ce
moment-là ce seront d'autres compagnies qui devront être mises à
côté pour lesquelles nous devrons réduire ou bien éliminer les
financements. Si l'on permet aujourd'hui de mettre en discussion la
répartition des financements pour des parties de compagnies, on
obtient exactement le résultat contraire à celui que nous nous
étions proposé à l'entérieur de ce même projet de loi.
Sur l'article 11, là où Monsieur Dujany dit que l'on pourrait
acheter et organiser des spectacles pour les compagnies qui n'ont
pas encore acquis un titre d'expérience suffisante, tout en
repoussant l'amendement, je ne pense pas que cela soit interdit
dans la mesure où nous avons des lois de financement pour les
activités culturelles, dans la mesure où nous avons des
possibilités d'organisation directe des spectacles, qui nous
permettent de faire appel à n'importe quelle compagnie.
Comme il ne sera pas interdit à l'Administration régionale
d'organiser un spectacle avec le Théâtre de l'Archivolto de Turin
plutôt qu'avec un autre théâtre, je ne vois pas pour quelle raison
il nous serait empêché d'organiser un spectacle avec une compagnie
non professionnelle. Cet article 11 a donc un sens spécifique, qui
est de dire aux compagnies théâtrales que nous faisons cette
activité de promotion à laquelle le Conseiller Chiarello faisait
référence.
Pour ce qui est de l'amendement de l'article 7, point 2, je vous
inviterais à relire l'article, Monsieur Dujany, parce que
l'article, au trois lignes précédentes contient déjà le mot
"particolarmente". L'article dit: "Il contributo è determinato
sulla base della documentazione presentata avuto riguardo in
particolare...". Vous proposez de réitérer "preminentemente";
alors, s'il s'agit de donner une prééminence à l'aspect artistique
plutôt qu'à l'aspect du coût du personnel artistique et technique,
des frais de production, de mise en oeuvre, de diffusion et de
gestion, je pense qu'il y a là un contresens. Les deux aspects sont
complémentaires: la qualité artistique et les frais de gestion, il
peut y avoir l'un et l'autre, nous avons dit que ce sont les deux
éléments d'évaluation, ce sont les deux barèmes dont doit
s'inspirer la Commission. Il ne s'agit pas d'un point capital, je
pense qu'il y a là un peu une répétition qui n'est là que pour
compliquer davantage le rôle de la Commission plutôt que de lui
simplifier le mandat qui lui est ainsi donné.
Pour ce qui est du rajout proposé à l'article 13 "la conoscenza
del Francoprovenzale", je n'ai aucune réserve à ce sujet. Nous
avons donné comme indication prioritaire le soutien à l'activité
éducative par rapport au bilinguisme; si l'on veut faire référence
à la connaissance du Franco-provençal, je pense que cela peut se
faire également dans le cadre des projets qui sont réalisés à
l'intérieur de nos écoles. D'ailleurs l'article en question avait
déjà fait l'objet d'une remarque et d'une courte modification au
sein de la Commission. Mais à ce propos, Monsieur le Conseiller
Dujany et Messieurs les conseillers, une invitation: nous avons
discuté ce projet de loi en Commission, dès lors qu'il y a des
projets de loi complexes il est toujours souhaitable que les
amendements soient discutés en Commission. Cela en empêcherait la
reproposition au sein de l'Assemblée, et cela permettrait aux
autres membres de la Commission de discuter avec plus d'attention
des questions qui nous sont soumises. J'ai été un peu surpris de ne
pas avoir pu prendre connaissance de ces amendements au préalable,
ce qui aurait pu faire l'objet d'une plus longue discussion.
Je pense enfin, Monsieur le Président du Conseil, que
l'amendement de l'article 17, point b), devra être déclaré
irrecevable puisqu'il contient une augmentation de dépense dont
nous ne pouvons pas assumer la couverture bien qu'il faille
rappeler qu'il y a, grâce à ce projet de loi une augmentation de
ressources disponibles, allant au bénéfice du théâtre, il n'y a
donc là aucune diminution, allez voir au total les fonds alloués
aux compagnies et aux activités théâtrales et vous aurez une
réponse positive quant aux ressources financières disponibles!
Président Les travaux vont terminer maintenant, on votera la loi
dans l'après-midi.
La séance est terminée.
La séance termine à 13h14.
