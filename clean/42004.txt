Classificazione
INDUSTRIA
LAVORO



Oggetto del Consiglio n. 962 del 2 ottobre 2019 - Resoconto
OGGETTO N. 962/XV - Interrogazione a risposta immediata:
"Azioni poste in essere per far fronte alla crisi dell'azienda
Shiloh di Verrès".
Farcoz (Président)
-
Point n° 7.01 à l'ordre du
jour. La parole à la collègue Pulz pour l'illustration.
Pulz (ADU VDA) -
Torniamo a parlare di forte crisi per
l'industria della bassa Valle a distanza di sette mesi dal
precedente
question time
sul colosso americano Shiloh, che è
tra i
leader
mondiali nel settore delle automobili per la
produzione in particolare - come sappiamo - di telai in alluminio e
magnesio che ha sede anche a Verrès oltre che nel Nord America, nel
Nord Europa e in Asia. La crisi ora è proprio conclamata per via
delle gestioni precedenti e, soprattutto, della forte contrazione
che il settore automobilistico ha subito a livello europeo con un
conseguente drastico calo del fatturato. La Shiloh ha dichiarato la
necessità di procedere - ingabbiano dei termini eufemistici - alla
"ristrutturazione aziendale", termini dietro cui ci sono di fatto
150 dipendenti tra operai e impiegati in angoscia con le loro
famiglie. Già dal mese di gennaio 2019 era infatti stata avviata la
cassa integrazione, anche se le prime notizie che abbiamo letto sui
giornali risalgono agli inizi di marzo e l'Amministrazione non era
nemmeno stranamente ancora stata informata dell'avvio di questa
procedura, come aveva allora dichiarato l'Assessore Testolin. Ora
invece è stata avviata proprio la procedura di licenziamento di 70
lavoratori.
Abbiamo letto che sono in corso febbrili incontri al vertice con
il Presidente della Regione, gli Assessori regionali e il Comune di
Verrès, oltre che con le organizzazioni sindacali, per scongiurare
appunto questi 70 licenziamenti annunciati, testuali parole,
"
attivando tutte le azioni possibili per limitare le ricadute
sui lavoratori e, più in generale, sul tessuto sociale ed economico
della bassa Valle
". Poiché il diritto al lavoro deve essere una
delle maggiori preoccupazioni della politica anche in un contesto
come il nostro, che purtroppo non è affatto al riparo dalle
conseguenze del capitalismo e delle crisi del mercato
internazionale che sono difficili da arginare, chiediamo al Governo
regionale nuovamente, dopo aver posto una domanda molto simile nel
Consiglio del 6 marzo scorso, quando la situazione però non era
ancora precipitata, come intenda farsi carico di questa nuova e
pesante crisi della sede di Verrès della Shiloh Italia.
Président
-
La parole à l'Assesseur Bertschy pour
la réponse.
Bertschy (AV)
-
Grazie per dar modo di portare
anche in Consiglio regionale l'attenzione rispetto al tema della
crisi della Shiloh. In premessa dico che se poi nel corso di questo
Consiglio ci sarà tempo offro la disponibilità, a nome del Governo
regionale e della maggioranza, di lavorare anche ad un testo di
risoluzione che possa essere quantomeno utile a far emergere la
voce del Consiglio regionale a sostegno dei lavoratori.
Per inquadrare la crisi - l'ha annunciato lei - leggo quattro
dati velocissimi: nel 2017 Shiloh ha avuto un
budget
di 43
milioni di euro; nel 2018 di 37 milioni; ad inizio anno pensava di
chiudere il 2019 con 29 milioni di euro, ma a metà anno questo
fatturato è stato ridotto ancora di 5 milioni, per cui si passa dai
43 milioni del 2017 ai 24 di previsione 2019. Evidentemente questo
ha posto l'azienda, dopo aver attivato tutte le riduzioni possibili
- i contratti a tempo determinato, interinali, le ferie - di
lanciare questo che noi chiamiamo "grido di allarme", che però si
trasforma in una procedura 223 per 70 lavoratori su 154.
Noi allora come ci siamo posti? Il Governo regionale ha voluto
far sentire la sua voce organizzando due incontri: uno con le forze
sindacali, che ringrazio per il lavoro che stanno facendo a
sostegno dei lavoratori, e uno con l'azienda. In tutti e due gli
incontri sono due i temi che abbiamo evidenziato: un'azienda che
propone un licenziamento al 50 percento della sua forza lavoro è
un'azienda che vuole chiudere e non vuole dare continuità alla sua
missione aziendale ed economica. Noi siamo assolutamente contrari a
seguire questo tipo di procedura. Chiediamo all'azienda - e abbiamo
ottenuto in questo senso qualche apertura - di trasformare questa
procedura di licenziamento collettivo in una cassa integrazione
straordinaria che dia tempo e modo, anche all'Amministrazione
regionale e alle forze sindacali, di costruire un percorso che ci
metta in condizioni di capire se l'azienda ha la possibilità di
recuperare ordinativi per i prossimi anni, e quindi di ritornare ad
essere produttiva utilizzando le professionalità che negli anni si
sono costruite all'interno dell'azienda, oppure se si dovrà poi
alla fine trovare soluzioni nuove. Vorremmo che la cassa
integrazione straordinaria fosse utile per trasformare la nostra
azione politica passiva in un'azione politica attiva con la messa
in atto di formazione del personale, di presa in carico della
formazione del personale e, soprattutto, di attenzione verso nuovi
orizzonti delle figure che professionalmente possono essere
impiegate. Concludo dicendo che scriveremo alla proprietà - lo
abbiamo comunicato all'azienda e alle forze sindacali - per farle
capire che qui c'è una comunità che vuole prendersi in carico
l'azienda e i lavoratori, che offre collaborazione, ma che chiede
di non trasformare il nostro territorio in un territorio di
"massacro sociale" attraverso un licenziamento così pesante.
Dalle ore 11:38 assume la presidenza il Vicepresidente
Distort.
Distort (Presidente)
-
La parola alla proponente,
collega Pulz, per la replica.
Pulz (ADU VDA) -
Ringrazio l'Assessore Bertschy per
queste informazioni che completano il quadro che a marzo - ci era
stato detto dall'Assessore Testolin - era ancora del tutto sotto
controllo e non così allarmante.
Noi avevamo sottolineato come la prospettiva di fatto fosse già
preoccupante per i lavoratori della Shiloh e, più in generale, per
l'industria della bassa Valle e a distanza di soli 7 mesi siamo già
al patatrac dei licenziamenti, tenuti peraltro nascosti ai
dipendenti fino all'ultimo per non creare panico - così hanno
dichiarato i vertici dell'azienda - e non posso ora nascondere che
sento un brivido freddo nella schiena quando leggo che si sta per
concordare un percorso comune condiviso per essere da supporto ai
lavoratori e sostenerli per una loro ricollocazione. Il pensiero
corre infatti istintivamente ai lavoratori licenziati della
Casino de la Vallée
per i quali si era proposta la cassa
integrazione e infatti sono ancora quasi tutti a casa senza lavoro,
sempre più rassegnati e sconcertati di fronte alle promesse di
certa politica. Ben venga quindi se ora possiamo definire una presa
di posizione chiara con una risoluzione da parte della nostra
istituzione.
