Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2024 del 22 aprile 1991 - Resoconto
OGGETTO N. 2024/IX Concessione di un contributo straordinario
di lire 8.000.000 al Club Alpino Italiano - Sezione di Aosta per la
stampa dell'opuscolo informativo in occasione della ricorrenza del
125° anniversario della fondazione.
Presidente
Do lettura del testo della
delibera:
Deliberazione Il Consiglio regionale
delibera
1) di approvare la concessione di un contributo straordinario
di lire 8.000.000 al "Club Alpino Italiano" - Sezione di Aosta per
la stampa dell'opuscolo informativo in occasione della ricorrenza
del 125° anniversario della fondazione;
2) di approvare e di impegnare la spesa di lire 8.000.000
(ottomilioni) da imputare al capitolo 57260 del bilancio preventivo
della Regione per l'anno 1991 ("Contributi straordinari ad Enti e
Associazioni culturali ed educative per manifesta­zioni ed
iniziative culturali scientifiche") che presenta la necessaria
disponibilità;
3) di stabilire che alla liquidazione si provveda ai sensi
dell'ar­ticolo 58 della legge regionale 27 dicembre 1989, n. 90,
tenen­do presente che tale contributo non è soggetto alla ritenuta
d'acconto del 4 per cento, prevista dal D.P.R. n. 600 del 29
settembre 1973, a lavoro ultimato e ad avvenuta consegna di n. 400
copie del testo.
Presidente
Ha chiesto di parlare l'Assessore alla
Pubblica Istruzione Rusci, ne ha facoltà.
Rusci (PRI)
L'atto amministrativo mi sembra
sufficientemente chiaro: ri­corre quest'anno il 125° anno della
fondazione aostana del CAI; è un primo impegno finanziario
dell'amministrazione.
E' un contributo di otto milioni a fronte di una richiesta di
circa nove milioni per la stampa di una pubblicazione, della quale
entre­remo in possesso per un numero di circa 400 copie.
Successivamente daremo anche il nostro patrocinio e sono in fase
di organizzazione i rapporti, assieme anche all'Assessorato al
Turismo, per l'organizzazione di una mostra.
Presidente
Pongo in votazione la delibera in
oggetto:
Esito della votazione
Presenti, votanti e favorevoli: 32
Il Consiglio approva all'unanimità
