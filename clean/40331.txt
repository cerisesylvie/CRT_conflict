Classificazione
BENI CULTURALI
Musei, biblioteche, archivi storici e aree di interesse archeologico



Oggetto del Consiglio n. 3167 del 24 gennaio 2018 - Resoconto
OGGETTO N. 3167/XIV - Interpellanza: "Eventi organizzati da
privati presso il Forte di Bard".
Farcoz (
Président) -
Point n° 29 de l'ordre du
jour. La parole au collègue Cognetta pour l'illustration.
Cognetta (M5S) -
Questa iniziativa prende spunto da una
richiesta di preventivo fatta qualche tempo fa al Forte di Bard per
organizzare un evento con circa 250 persone per un aperitivo e una
quindicina di persone come cena al ristorante. Dopo un breve lasso
di tempo il Forte di Bard mi risponde con quanto descritto
all'interno dell'interpellanza stessa: per una manifestazione di
questo tipo i partecipanti necessitano dell'acquisto del biglietto
(obbligatorio) di 12 euro a persona, quindi si ipotizza per 250
persone 3 mila euro di biglietto, ovviamente se ne arrivano di meno
pagherai meno biglietti, in caso contrario pagherai qualche
biglietto in più. L'aperitivo invece è calcolato su 30 euro a
persona e quindi fa 7500 euro, sto parlando di prezzi ivati. La
cena al ristorante viene 20 euro a persona, per un totale di 300
euro, poi c'è un costo di allestimento della struttura di
coordinamento per l'intera serata, che è di 3050 euro, per un
totale di 13.850 euro. Non sto a giudicare il prezzo, non so se sia
giusto o sbagliato, ma questo è quanto mi è stato inviato. A
seguito di questo preventivo, sono a chiedere con questa
interpellanza quattro cose, la prima è: quanti sono stati gli
eventi organizzati da privati cittadini nell'ultimo anno, dove ci
sono state almeno 190 persone; la seconda è se queste persone che
hanno partecipato hanno pagato il biglietto d'ingresso, così come
richiestomi dal Forte di Bard; nel caso non abbiano pagato il
biglietto d'ingresso, qual è stato il mancato introito per le casse
del Forte di Bard; infine, visto che parliamo del Forte di Bard, se
si vuole dare seguito alla proposta di legge depositata dal gruppo
ALPE nel 2014 relativa alla separazione delle cariche tra
Presidente della Giunta e Presidente dell'Associazione Forte di
Bard.
Président -
Pour la réponse, la parole au Président de la
Région.
Viérin (UVP) -
Le fornirò, collega Cognetta, le
informazioni che, per il seguito della sua interpellanza, abbiamo
richiesto al Forte. Il Forte ci ha comunicato che nell'arco
temporale indicato è stato svolto un solo evento organizzato da
privati con la partecipazione numerica indicata.
Per quanto riguarda la seconda domanda, per l'evento in
questione il Forte ha fatturato i servizi audio e video presso la
sala Olivero, 11 pranzi presso il ristorante La Polveriera, 240
coffee break
; non sono stati fatturati i biglietti
d'ingresso per la visita agli spazi espositivi del Forte.
La terza domanda è qual è il mancato introito. Il Forte ci
comunica che il mancato introito è stimabile al prezzo del
biglietto moltiplicato per il numero degli ospiti, per cui, nel
caso di un evento da 190 ospiti, è pari a 2280 euro e questo per
quanto riguarda l'episodio a cui lei si riferisce.
Mi soffermerò invece un attimo sull'altra questione che fa parte
delle priorità che noi avevamo annunciato. Al di là delle richieste
arrivate da alcuni gruppi, dal Consiglio e dal dibattito svolto in
quest'aula, già nel mese di novembre abbiamo avviato la
riorganizzazione al fine di lavorare su due assi. Uno è stato
l'individuazione di un direttore affinché ci sia - e sta avvenendo
in questi giorni - il rientro in Finaosta del consigliere delegato
che oggi ha la reggenza per la parte gestionale. Questo ha prodotto
un bando - noi abbiamo preso, tra l'altro, i bandi di alto profilo
adattati chiaramente alla realtà per certi aspetti collegata al
Forte -, quindi ad oggi esiste una commissione che dal 1° febbraio
inizierà le selezioni (sono arrivate quasi 40 richieste per questa
possibilità), nel mese di febbraio la commissione si occuperà di
quest'ultima fase di modo che poi arriveremo all'individuazione del
direttore. L'altra parte di riorganizzazione invece attiene alla
separazione del ruolo di amministratori e quello di gestione
diretta. Già anche qui nel mese di novembre quindi abbiamo lavorato
alla modifica dello statuto, che è già stato inviato alle
fondazioni perché deve essere approvato anche da loro, che prevede
l'uscita sia del presidente che del consigliere direttamente dal
consiglio di amministrazione e si parteciperà all'assemblea dei
soci in quanto Amministrazione regionale, mentre ci sarà un
comitato gestionale, che gestirà attraverso i tecnici
dell'Amministrazione regionale, in modo da avere una separazione
dei ruoli. Questo quindi fa parte della riorganizzazione che questo
Consiglio aveva in qualche modo sollecitato e che è operativa.
Président -
La parole au collègue Cognetta pour la
réplique.
Cognetta (M5S) -
La risposta tecnica del Forte di Bard -
quindi non mi riferisco al suo ruolo - fa male al cuore, perché,
essendo stato organizzato un solo evento, sappiamo benissimo tutti
qual è e adesso sappiamo con chiarezza che c'è stato di sicuro un
danno, perché non è stato fatto pagare il biglietto d'ingresso
obbligatorio, per non parlare del resto! Sono soldi pubblici, sono
stati buttati per fare un favore ad un privato cittadino, non è
proprio il massimo! Ben venga allora che ci sia la separazione
finalmente - il più presto possibile spero - e ben venga anche il
fatto che una volta per tutte tutti paghino il giusto, perché siamo
tutti uguali in certi posti e anche al Forte di Bard.
Président -
La parole à la collègue Certan.
Certan (ALPE) -
Grazie, Presidente Viérin, per la
risposta. Siamo soddisfatti come gruppo ALPE che finalmente la
nostra iniziativa che presentammo il 1° agosto 2014 è stata direi
quasi
in toto
presa in considerazione, perché poi ci fu una
lunga discussione in commissione e poi tutto si arenò, perché
sembrava che la nostra iniziativa fosse eccessiva, poi, di fatto,
anche le regole sono cambiate a livello nazionale per le società
partecipate e sono andate nella direzione che proponevamo noi.
Siamo quindi sicuramente soddisfatti per quanto da lei annunciato,
perché finalmente la nostra iniziativa in qualche modo verrà presa
in considerazione.
Colgo anche l'occasione per ringraziare il Presidente della
Commissione Follien, che comunque si è detto disponibile di
portarla nuovamente in commissione, riattivarla, poi la commissione
valuterà come procedere, però mi sembra giusto anche a fine
legislatura, visto che era stata presentata quasi quattro anni fa,
tre anni e mezzo fa, chiudere l'iter.
Credo che, come sottolineato dal collega Cognetta, sia davvero
importante questa separazione anche alla luce di tanti equivoci che
magari potrebbero sorgere e la separazione fra Consiglieri
regionali e amministratori nelle società partecipate deve essere
chiara. Cosa che non vuol dire che i Consiglieri regionali, o gli
Assessori, o il Presidente non possano partecipare alle riunioni,
ma un conto è partecipare, un altro è esserne i legali
rappresentanti, con tutto quello che ne può derivare. La stessa
procedura, per quanto possa sembrare diversa, dovrebbe essere fatta
anche per l'Università della Valle d'Aosta: un conto sono le
direttive, la programmazione, anche filosofica, dell'università,
pedagogica, didattica, anche di proiezione, un conto è
l'amministrazione.
