Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2345 del 13 novembre 1986 - Resoconto
OGGETTO N. 2345/VIII - RATIFICA DI DELIBERAZIONI ADOTTATE
DALLA GIUNTA REGIONALE IN VIA D'URGENZA.
Oggetto n. 7486 in data 10 ottobre 1986:
Sottoscrizione di capitale azionario della S.p.A. Funivie Val
Vény, di Courmayeur.
PRESIDENTE
: Ha chiesto la parola il Consigliere Viberti;
ne ha facoltà.
VIBERTI (N.S.):
La deliberazione è un pochino stringata.
È pur vero che l'impegno non è eccessivo e che è collegato alla
percentuale azionaria della Regione in seno alla Società "Funivie
Val Vény", ma noi riteniamo interessante conoscere questo "intenso
programma di investimenti tanto nel settore ricettivo-alberghiero e
para-alberghiero, che in quello funiviario".
Noi comprendiamo che l'Amministrazione regionale debba
intervenire, però vorremmo anche sapere se ci sono stati dei
contatti preliminari e se l'Amministrazione regionale è stata
informata del programma di investimenti. Non abbiamo nessuna
difficoltà a ritenerli idonei, sempre però che si tratti di
interventi di un certo tipo; ma se si tratta di nuovi interventi
sul sistema funiviario, come del resto è possibile intuire, noi non
siamo assolutamente d'accordo sulla sottoscrizione dello aumento di
capitale azionario, perché riteniamo che, fino a quando non si sarà
provveduto al ripristino del comprensorio Val Vény-Col Chécrouit,
debbano essere sospesi tutti gli investimenti.
PRESIDENTE
: Ha chiesto la parola il Consigliere Millet;
ne ha facoltà.
MILLET (P.C.I.):
Vorrei sapere a quanto ammonta, con
questa sottoscrizione, la percentuale azionaria
dell'Amministrazione regionale nella Società "Val Vény" ed a quale
socio o a quale azionista è destinato il sovrapprezzo. Se ho ben
capito mi pare che si acquistino delle quote societarie in più e
quindi occorra pagare un certo sovrapprezzo. Di fatto chi rinuncia
o diminuisce la propria percentuale azionaria in seno alla Società
Val Vény?
Se l'Assessore non mi può rispondere adesso mi risponda pure in
un altro momento, ma con una certa sollecitudine. Nel contempo gli
chiedo di farmi avere un quadro generale delle partecipazioni della
Regione presso le varie società, come gli avevo già chiesto in un
precedente Consiglio.
Si dà atto che dalle ore 9.49 assume la Presidenza il Vice
Presidente DE GRANDIS.
PRESIDENTE
: Ha chiesto la parola l'Assessore al Turismo,
Urbanistica e Beni Culturali Borbey; ne ha facoltà.
BORBEY (D.C.):
Cercherò di far pervenire entro domani al
Consigliere Millet l'elenco completo delle partecipazioni
dell'Amministrazione regionale nelle varie società e nel contempo
gli fornirò anche le altre informazioni che mi ha richiesto perché,
francamente, in questo momento non gliele posso dare. Nel merito
delle richieste avanzate dal Consigliere Viberti posso dire che il
previsto programma di investimenti, specie quello che interessa il
settore funiviario, comprende la costruzione dei vari fabbricati di
servizio, localizzati prevalentemente al Plan Chécrouit. È già
stato licenziato un grande fabbricato che comprende il magazzino ed
il garage per tutti i mezzi battipista. Nel settore prettamente
funiviario è prevista la realizzazione della seggiovia dello
Zergne, che incontra ancora qualche difficoltà presso l'Assessorato
all'Ambiente che fino ad oggi non ha ancora approvato il progetto e
si è riservato di verificare meglio tutte le implicazioni
conseguenti. Uno degli impianti che dovrà certamente essere
ripristinato o costruito "ex novo" è quello che porta verso
l'Arp.
A tutt'oggi quindi c'è la cabinovia a 6 posti che porta dal
Plan-Chécrouit sino alla località più a monte della quale ora mi
sfugge il nome; poi c'è la vecchia funivia capace di portare
soltanto 25 persone verso la Youla e quindi c'è l'altra funivia
verso l'Arp. Poiché queste concessioni sono ormai in scadenza, o si
rinnovano queste due funivie oppure occorre trovare un diverso
sistema per effettuare un collegamento diretto con l'Arp che è già
in programma. La stazione di Courmayeur infatti resterebbe monca se
non si potesse collegare tra loro la Youla e l'Arp. Pertanto, o si
ripristinano i collegamenti esistenti, altrimenti, ovviamente senza
arrecare il benché minimo danno all'ambiente, occorrerà provvedere
a realizza re un collegamento diretto verso l'Arp.
Questo è il programma d'investimenti della Val-Vény, che deve
ancora essere ben definito nei suoi dettagli con la Regione ed in
particolare con i consiglieri di Amministrazione che la
rappresentano, ma è ormai certo che, in assenza di nuovi
collegamenti, occorrerà necessariamente ripristinare il
collegamento verso la Youla e l'Arp.
PRESIDENTE
: Ha chiesto la parola il Consigliere Viberti;
ne ha facoltà.
VIBERTI (N.S.):
Dichiaro solo che voterò
contro
questa deliberazione perché, come spiegavo poc'anzi, noi riteniamo
che non si debba intervenire in alcun modo negli impianti funiviari
e tanto meno nella loro programmazione, fino a quando non sarà
chiaro chi ed in che modo dovrà effettuare i lavori e chi ed in
quale entità li dovrà pagare.
Noi riteniamo pericoloso continuare ad avere questo
atteggiamento di comprensione nei confronti della Società Val-Vény
e questa disponibilità nei confronti di certi programmi, anche se
ci rendiamo perfettamente conto del fatto che ci sono delle
esigenze di natura economica. Però non ci sentiamo di condividere
queste scelte.
Gradiremmo che, appena possibile, si informasse anche il
Consiglio su questo "benedetto" programma della Val-Vény. A più
riprese in questo Consiglio sono state poste delle domande ai vari
Assessori ed anche al Presidente della Giunta, ma non abbiamo mai,
neppure una sola volta, avuto delle risposte precise. Oggi,
addirittura, mi sento dire dall'Assessore Borbey che è
assolutamente necessario, visto che stanno per giungere a scadenza
le due funivie più alte, provvedere ad una loro sostituzione. Noi
non siamo assolutamente d'accordo con questo tipo di impostazione.
Noi votiamo contro, perché pretendiamo che ci vengano date delle
informazioni precise sul nuovo programma di lavori, sul conto del
quale abbiamo sentito delle cose gravissime che abbiamo denunciato
più volte in Consiglio. Invece, non solo non ci viene data alcuna
risposta precisa, ma mi pare evidente, almeno per quanto di
competenza dell'Assessore Borbey, che si dia tutto per scontato.
Noi non siamo assolutamente d'accordo e ci sembra pericoloso questo
atteggiamento che in altri casi potrebbe anche essere ritenuto
serio, perché è certamente un atteggiamento di collaborazione, ma
non è l'atteggiamento più idoneo nei confronti di una società che
si è comportata nel modo che tutti conosciamo.
PRESIDENTE
: Ha chiesto la parola l'Assessore al Turismo,
Urbanistica e Beni Culturali Borbey; ne ha facoltà.
BORBEY (D.C.):
Vorrei chiarire alcuni punti della
questione.
L'Amministrazione regionale, per bocca del suo Presidente, ha
già detto che non sarebbero stati autorizzati altri impianti sino a
quando non sarebbe stato definito tutto il programma dei lavori per
il ripristino ambientale. In via del tutto eccezionale è stato
autorizzato solo l'impianto per l'innevamento artificiale, per i
motivi già illustrati ieri dall'Assessore Perrin.
Me lo consenta il Consigliere Viberti, ma sembra che qui si
confondano le cose! Se una società, nella quale è presente la
Regione, decide autonomamente un aumento di capitale per affrontare
determinati lavori per ovvie ragioni, come in questo caso in cui si
tratta di affrontare l'emergenza di due impianti in scadenza, pena
la loro fermata, lo fa per crearsi un capitale sociale che le
consenta di pagare con soldi propri gli interventi necessari, per i
quali la Regione interviene con finanziamenti piuttosto modesti che
sono di ben poco aiuto.
Però, visto che siamo presenti nella società con una quota pari
al 35%, siamo costretti ad intervenire con una simile percentuale.
Del resto la società non può permettersi di fermare quei due
impianti, dei quali non si parla di rifacimento, ma solo di
ammodernamento, altrimenti non possono più funzionare.
Io non penso che il consigliere Viberti ci voglia chiedere di
adottare una politica-capestro! Il semplice cambio di una fune non
intacca assolutamente il problema della tutela ambientale, però, se
perdurerà il presente atteggiamento dell'Amministrazione regionale
nei confronti della Val-Vény, i denari occorrenti per la
sostituzione delle funi non potranno essere trovati nei mutui
concessi dalla Regione a tasso agevolato, e pertanto dovranno
essere sborsati direttamente dalla società.
Io non riesco proprio a capire questa mentalità!
PRESIDENTE
: Ha chiesto la parola il Consigliere Viberti;
ne ha facoltà.
VIBERTI (N.S.):
Come già dicevo ieri si tratta della
classica politica seguita da certe imprese.
Ribadisco che la Giunta regionale mantiene un atteggiamento che
sarebbe comprensibilissimo in altre occasioni e per altre società,
perché è un atteggiamento ragionevole che cerca di approdare a dei
compromessi e a delle soluzioni adeguate alla nostra realtà.
Secondo noi, invece, questa società non si sta comportando in un
modo corretto, benché, nonostante tutto quello che è successo,
l'Amministrazione regionale si sia comportata nei suoi confronti in
modo corretto e serio. Per questo motivo, sempre secondo noi, è
sbagliato procedere in questa direzione, perché, proprio grazie a
certe scuse ("Se non si fa questo e quello non ci saranno più gli
sciatori..."), noi continuiamo a procedere un poco alla volta ed il
carciofo si sfoglia una foglia alla volta.
Io capisco che l'Assessore Borbey non la pensi così, mentre noi,
invece, siamo convinti che "qui ci stiano spiumando come il
tacchino"...
(...INTERRUZIONE...)
Se non ti piace il carciofo, ti passo il tacchino natalizio! Una
penna alla volta, ci stanno togliendo tutte le penne! Vogliamo
continuare così? Continuiamo pure così! Noi non ci stiamo perché è
sbagliato mantenere un simile atteggiamento nei confronti di questa
società e pertanto mi pare più che legittimo votare contro.
Qui non si tratta di capire o non capire come funzionano le
partecipazioni azionarie. Tra l'altro, poi, non c'è scritto da
nessuna parte che l'Amministrazione regionale sia obbligata a
sottoscrivere simili partecipazioni, specie in presenza di
sovrapprezzi. Quello che dice l'Assessore Borbey è comprensibile in
un'altra logica e nei confronti di altre società, ma non certo nei
confronti della società "Val-Vény".
PRESIDENTE
: Se nessuno chiede la parola, pongo in
votazione la ratifica della deliberazione n. 7486:
ESITO DELLA VOTAZIONE
Presenti: 28
Votanti: 28
Favorevoli: 27
Contrari 1
Il Consiglio approva.
Oggetto n. 7524 in data 10 ottobre 1986:
Concessione di un contributo alla Soc. Industrie grafiche
editoriali Musumeci per la partecipazione alla fiera internazionale
del libro di Francoforte 1986 - Approvazione e
finanziamento
di spesa.
PRESIDENTE
: Ha chiesto la parola il Consigliere Viberti;
ne ha facoltà.
VIBERTI (N.S.):
Vorrei sapere quali vantaggi porta
all'Amministrazione regionale ed alla Valle d'Aosta questo
finanziamento concesso ad un'industria che ci sembra ricevere già
congrui finanziamenti da parte della Regione, anche perché si ha
l'impressione che, venendo a "razzolare" 3,5 milioni, chieda
proprio delle "elemosine", quando può permettersi di fare ben altro
che partecipare ad una mostra internazionale. Mi riferisco, ad
esempio, alla pubblicazione di riviste in carta patinata di
notevole interesse e pregio. Non si capisce, quindi, come mai si
debba continuamente sovvenzionare questa industria anche per
attività di così modesta entità.
Forse ci sono delle aziende che hanno dei canali preferenziali
nei confronti dell'Amministrazione regionale, ma ci sembra che
sfruttare sino al lumicino tutte le opportunità sia proprio un
segno di mancanza di stile.
PRESIDENTE
: Ha chiesto la parola l'Assessore
all'Industria, Commercio, Artigianato e Trasporti Lanivi; ne ha
facoltà.
LANIVI (A.D.P.):
Non esistono canali preferenziali.
Analogamente a quanto fanno quasi tutte le altre Regioni, che
intervengono a favore di industrie o attività artigianali che
presenziano a certe manifestazioni, anche noi interveniamo per
ridurre l'incidenza delle spese di partecipazione a mostre e fiere
nazionali od internazionali. L'intervento a favore delle Industrie
Grafiche Musumeci non è un caso isolato, perché abbiamo già fatto
interventi analoghi a favore di altre imprese e attività
artigianali che, singolarmente o in consorzio, hanno partecipato a
mostre o fiere.
Vorrei sottolineare che l'Amministrazione ha in animo di
presentare un progetto di legge per regolamentare questi
interventi. Finora si è intervenuti nella misura del 30% per le
partecipazioni a manifestazioni di rilievo di carattere nazionale e
nella misura del 40% per la partecipazione a fiere o ad esposizioni
internazionali. Non si tratta quindi di una eccezione.
Non voglio entrare nel merito delle considerazioni e dei giudizi
sull'azienda fatti dal Consigliere Viberti e che lascio alla sua
responsabilità.
PRESIDENTE
: Ha chiesto la parola il Consigliere Cout; ne
ha facoltà.
COUT (P.C.I.):
Noi voteremo questo intervento perché ci
sembra giusto che, così come si è intervenuti a favore di altre
aziende, nello stesso modo si intervenga nei confronti di questa
ditta. Vorremmo però sottolineare che, se anche non esistono dei
canali preferenziali, è pur vero che delle ditte accedono a
finanziamenti, a corsi di formazione e ad altri interventi per
centinaia di milioni (forse superano il miliardo gli interventi a
favore di questa e di altre aziende) e nello stesso tempo riescono
ad essere informate sulla possibilità di ottenere 3 milioni
partecipando ad una esposizione.
Io direi che, oltre a regolamentare l'accesso a questo tipo di
finanziamento, sarebbe opportuno fare in modo che non solo qualche
ditta, ma tutte le ditte siano informate sul tipo di intervento
finanziario regionale al quale possano accedere. Non è spiegabile
altrimenti, se non per cattiva informazione, il perché solo alcune
aziende accedano a
certi tipi di finanziamento. Ciò alimenta
il dubbio od il sospetto che possano effettivamente esistere dei
canali preferenziali.
PRESIDENTE
: Se nessuno chiede la parola metto in
votazione la ratifica della deliberazione n. 7524:
ESITO DELLA VOTAZIONE
Presenti: 27
Votanti: 26
Favorevoli: 26
Astenuti: 1 (Viberti)
Il Consiglio approva.
Oggetto n. 7624 in data 17 ottobre 1986
: Lavori
di ottimizzazione degli impianti tecnologici del palazzetto del lo
sport di Saint-Vincent - Appalto dei lavori a licitazione privata
Approvazione ed impegno di spesa.
PRESIDENTE
: Ha chiesto la parola il Consigliere Cout; ne
ha facoltà.
COUT (P.C.I.):
Non siamo noi che vogliamo insistere sulle
stesse cose, però alla fine vi siamo anche costretti perché sembra
che alcune cose non funzionino.
Nello scorso Consiglio l'Assessore Fosson ci aveva detto che non
c'era alcuna preoccupazione per il Palazzetto dello sport di
Saint-Vincent, che c'erano delle perizie in corso e che si stava
decidendo chi poteva avere ragione tra l'Amministrazione ed una
delle imprese che l'avevano costruito e che comunque non c'erano
pericoli per i ragazzi che vi potevano accedere con tutta
tranquillità.
Alcune ore dopo, un'ordinanza del sindaco chiude il Palazzetto
dello sport per inagibilità. Per non fare la figura dei "merli"
abbiamo mandato una lettera all'Assessore per chiedergli
spiegazione delle sue dichiarazioni in Consiglio e sollecitarlo nel
contempo ad intervenire per risolvere la questione.
Bisogna convenire sul fatto che dopo alcuni giorni
effettivamente la palestra è stata riaperta e questo,
probabilmente, anche per il "feeling" molto stretto tra
l'Amministrazione regionale (l'Assessore regionale ai Lavori
Pubblici è per l'appunto di Saint-Vincent) ed il Sindaco di
Saint-Vincent.
Quest'ultimo forse si sarà anche reso conto che erano
effettivamente tanti i Consiglieri interessati al problema, tant'è
che un consigliere comunale ha addirittura fatto il progetto dei
lavori di cui stiamo discutendo e che molto probabilmente un
Consigliere regionale, che già opera in quasi tutta la Regione,
parteciperà all'appalto di questi lavori; tutto ciò, ovviamente, a
dimostrazione dello strettissimo "feeling" tra l'Assessorato ed il
Comune di Saint Vincent che ha reso possibile il ritiro
dell'ordinanza.
Ora il Palazzetto dello sport è riaperto e speriamo che non
capiti più nulla, anche perché, oltre ai figli dell'Assessore anche
i miei figli si recano in quella palestra e mi auguro che siano al
sicuro da ogni rischio.
Però non riusciamo a capire un'altra cosa: l'altra volta si
diceva che si sarebbero dovuti fare con urgenza questi lavori,
facendoli pagare dalla ditta che non aveva provveduto a costruire a
regola d'arte gli impianti del Palazzetto dello sport; adesso
scopriamo che è urgente risolvere anche altri problemi, perché gli
impianti tecnologici e quelli che provvedono al riscaldamento del
Palazzetto dello sport non funzionano. In questi impianti ci sono
già delle disfunzioni e nello stesso tempo, per "ottimizzare" la
resa del riscaldamento, la Regione presenta un progetto di
intervento.
A questo punto mi chiedo chi pagherà eventuali altri lavori. Mi
sembra di aver capito che la Regione abbia intenzione di
"ottimizzare": "Non ci abbiamo pensato, possiamo fare meglio, ci
pensiamo adesso e quindi facciamo questi lavori".
Con tutta probabilità questi lavori saranno pagati dalla
Regione. Ma chi pagherà per quella parte di lavori che non
funzionava e che pure rientrava in questo appalto di lavori? Chi la
pagherà? La Regione?
Vorrei sapere chi pagherà gli interventi che dovranno essere
fatti e per i quali siamo in lite, nonché i progetti per questi
ulteriori lavori. Ma mi interessa sapere soprattutto chi ci
ripagherà, come Regione, di quello che abbiamo perso tenendo gli
impianti fermi, senza che i nostri ragazzi potessero frequentare né
la piscina, né il Palazzetto dello sport e neppure la palestra.
Credo che alla fine chi pagherà non sarà soltanto "pantalone", ma,
cercando di vedere il problema da un'altra angolazione, sarà la
stessa comunità della Valle d'Aosta e non mi sembra che questo sia
giusto.
PRESIDENTE
: Ha chiesto la parola il Consigliere Viberti;
ne ha facoltà.
VIBERTI (N.S.):
Oltre alle opportune osservazioni fatte
dal Consigliere Cout, io vorrei chiedere qualche cosa di più
specifico e relativo all'adeguamento impiantistico previsto nella
deliberazione.
Non riesco a comprendere come mai si sia provveduto a scorporare
lavori dei quali io non conosco l'entità, ma, poiché è stato
approvato un progetto da 80 milioni le cui opere impiantistiche
corrispondono a 200 milioni, ritengo che si debbano fare
consistenti lavori ed opere di muratura.
È ben comprensibile che imprese che si occupano prevalentemente
di impianti tecnologici non siano attrezzate per eseguire opere
murarie di assistenza, ma come mai in questo caso non si è
provveduto contestualmente, vista anche l'urgenza? E perché,
addirittura, non si è provveduto a fare un unico appalto, chiedendo
magari che vi si provvedesse attraverso un consorzio di imprese
specializzate nei due diversi tipi di attività?
Tra l'altro, avendo sentito delle lamentele sulla questione
degli inviti, sarebbe interessante conoscere quali sono state le
ditte invitate, quali erano le ditte esterne tra quelle invitate e,
sempre che sia già stato fatto l'appalto, se la ditta vincitrice è
una ditta locale oppure di fuori Valle.
PRESIDENTE
: Ha chiesto la parola l'Assessore ai Lavori
Pubblici Fosson; ne ha facoltà.
FOSSON (D.C.):
Partirò dal primo argomento toccato dal
Consigliere Cout e che riguarda le mie dichiarazioni nel Consiglio
del 23 ottobre scorso. Debbo dire che la notizia, di appena qualche
ora successiva alle mie dichiarazioni, di chiudere la palestra, ha
sorpreso me sicuramente non meno del Consigliere Cout. Si è
trattato di un malinteso tra l'Amministrazione regionale e
l'amministrazione comunale che è stato chiarito immediatamente,
tant'è che la palestra è stata riaperta.
Nella lettera che era stata inviata al Comune era stato scritto
che la palestra poteva essere tenuta aperta a condizione che fosse
utilizzata solo per uso scolastico e nella stessa lettera si
chiedeva all'amministrazione comunale di collaborare a tenere sotto
controllo le strutture.
Da parte nostra, tenere sotto controllo le strutture significava
che se il Comune avesse rilevato, a suo insindacabile giudizio e
senza alcuna responsabilità, un fatto anomalo, avrebbe dovuto
comunicarlo immediatamente alla Regione. Del resto i nostri tecnici
già sottopongono a controlli periodici quella struttura, però i
nostri tecnici non possono essere sul posto tutti i giorni, per cui
con quella lettera chiedevamo appunto al Comune una collaborazione
in questi termini.
Il Comune, invece, l'ha interpretata in termini perentori ed
assoluti, per cui ha provveduto a chiuderla per non assumersi
alcuna responsabilità. Una volta chiarita l'incomprensione, il
Sindaco ha provveduto a far riaprire immediatamente la
palestra.
Chiedo scusa al Consigliere Cout di non avergli risposto per
iscritto, ma approfitto di questo Consiglio per rispondergli in
modo puntuale, anche perché rimanga agli atti la valutazione che
segue.
Una cosa è il discorso sulle strutture portanti della copertura,
per le quali confermo quanto ho già detto nel Consiglio del 23
ottobre e cioè che è in corso una perizia del tribunale che deve
esserci consegnata in questi giorni, sulla base della quale la
Regione potrà disporre di una "fotografia" dello stato di fatto che
le consentirà di provvedere ai lavori di ripristino della
struttura, salvo poi rivalersi sull'impresa. Questo discorso rimane
impregiudicato.
Altra cosa è invece l'ottimizzazione degli impianti. Bisogna
dire che gli stessi sono stati realizzati così come prescritto nel
capitolato d'appalto, per cui non possiamo rivalerci sull'impresa
che ci ha dato quello che era scritto nel capitolato. Però, poiché
durante il loro funzionamento si sono rilevate delle disfunzioni,
circa un anno fa abbiamo incaricato l'ing. Camos di Châtillon, che
è un impiantista, di provvedere all'ottimizzazione degli
impianti.
Nel contempo (ed è questo che giustifica la spesa di 200
milioni), oltre alla ottimizzazione è stato previsto, su richiesta
del Comune, di apportare alcune varianti, come ad esempio
l'inserimento della sauna e di altre attrezzature. L'appalto delle
opere murarie è stato approvato nella riunione della Giunta
regionale successiva a quella nella quale è passata la
deliberazione degli impianti e quindi arriveranno in Consiglio
nella prossima tornata di lavori.
Quindi l'appalto delle opere murarie e l'appalto degli impianti
partiranno contestualmente con l'inizio dei lavori. Le opere
murarie che raggiungono gli 80 milioni sono state scorporate anche
per dare la possibilità ad un certo numero di imprese artigiane di
essere invitate.
L'appalto è già stato espletato martedì scorso ed è stato vinto
dalla ditta Perucca di St. Vincent. Gli inviti sono stati inviati a
imprese valdostane, per ché si tratta di importi dell'ordine di 200
milioni. Sono state invitate 4 o 5 imprese valdostane ed altre sono
state escluse perché avevano già in corso altri lavori, mentre
quelle invitate non avevano assunto lavori per l'Amministrazione
regionale da almeno un paio d'anni. Mi pare che il ribasso d'asta
si aggirasse intorno al 6%.
Credo di aver detto tutto.
PRESIDENTE
: Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.)
Prima non ho preso la parola
perché le richieste dei colleghi Consiglieri erano molto precise,
però la risposta dell'Assessore mi ha lasciato delle perplessità.
Gli chiederei pertanto di spiegarmi che cosa significa fare degli
impianti per 200 milioni, quando le strutture portanti
dell'edificio sono pericolanti e mi pare che ciò sia scontato.
Si lavora su strutture portanti pericolanti, oppure le strutture
portanti non sono più pericolanti e quindi si può procedere alla
realizzazione dei nuovi impianti?
Chiederei all'Assessore Fosson di precisarmi meglio questi
equivoci per evitare che si ingeneri l'impressione che si appalti
giusto per appaltare.
PRESIDENTE
: Ha chiesto la parola l'Assessore ai Lavori
Pubblici Fosson; ne ha facoltà.
FOSSON (D.C.):
Debbo dire che quando si dice "strutture
portanti pericolanti" non significa che non stanno in piedi,
significa semplicemente che, pur stando in piedi con un grado di
sicurezza che permette la loro utilizzazione, non sono state
eseguite secondo quanto prescritto dal capitolato ed è per questo
motivo che non le accettiamo ed intendiamo rifarle.
La parte dei lavori, che riguarda gli impianti è contenuta in
una struttura di cemento armato che non ha alcun riferimento alla
tensostruttura di copertura.
Io spero anzi che questi lavori possano addirittura essere fatti
in continuità con i lavori di rifacimento della struttura di
copertura totale.
PRESIDENTE
: Se nessuno chiede la parola metto in
votazione la ratifica della deliberazione n. 7624:
ESITO DELLA VOTAZIONE
Presenti: 26
Votanti: 20
Favorevoli: 20
Astenuti: 6 (Bajocco, Cout, Dolchi, Mafrica, Millet e
Viberti)
Il Consiglio approva.
Objet n° 7683 en date du 17 octobre 1986:
Organisation du séminaire "La Formation Linguistique dans la
Communauté Européenne" pour les professeurs des écoles secondaires
en collaboration avec le C. I. F. E. .
PRESIDENTE
: Se nessuno chiede la parola metto in
votazione l'oggetto n. 7683:
RÉSULTAT DE LA VOTATION
Présents: 26
Votants: 25
Favorables: 25
Abstenu: 1 (Viberti)
Le Conseil approuve.
Oggetto n. 7685 in data 17 ottobre 1986:
Concessione di un primo contributo alle scuole materne private
aderenti alla sezione valdostana della F.I.S.M. - Anno scolastico
1986/8 - Approvazione e liquidazione di spesa.
PRESIDENTE
: Ha chiesto la parola il Consigliere Cout; ne
ha facoltà.
COUT (P.C.I.):
Approfittiamo dell'approvazione di questa
deliberazione per chiedere all'Assessore alla Pubblica Istruzione
se le scuole materne private verranno finanziate anche questa volta
secondo la vecchia normativa, mentre poi saranno finanziate secondo
i nuovi criteri previsti dalla legge, appena quest'ultima sarà
vistata dalla Commissione di Coordinamento. Vorremmo sapere in
merito se sono state preparate e se sono state firmate le nuove
convenzioni con gli istituti privati, delle quali vorremmo anche
conoscere i contenuti e sapere se sono state elaborate e firmate
così come erano stilate nella bozza esaminata in sede di
Commissione o se sono state eventualmente modificate.
PRESIDENTE
: Ha chiesto la parola l'Assessore alla
Pubblica Istruzione Faval; ne ha facoltà.
FAVAL (U.V.):
Il n'y a pas longtemps que la loi
concernant le financement aux écoles privées a été signée par le
Président de la Commission de Coordination, donc aucune convention
n'a encore été signée par la Région et les écoles intéressées. Nous
les préparons actuellement et vérifions d'après la loi quels sont
les contenus que nous devons donner aux conventions; lorsque ces
dernières seront prêtes, la Région et les écoles intéressées
pourvoiront à leur vérification.
PRESIDENTE
: Se nessuno chiede la parola metto in
votazione la ratifica della deliberazione n. 7685:
ESITO DELLA VOTAZIONE
Presenti: 28
Votanti: 25
Favorevoli: 25
Astenuti: 3 (Breuvé, Pascale e Torrione)
Il Consiglio approva.
Oggetto n. 7707 in data 17 ottobre 1986
:
Concessione di un contributo straordinario all'Azienda Autonoma di
Soggiorno di Courmayeur per l'organizzazione
di
manifestazioni nell'ambito dei festeggiamenti per il bicentenario
della prima ascensione al Monte Bianco - Approvazione e
finanziamento di spesa.
PRESIDENTE
: Ha chiesto la parola il Consigliere Viberti;
ne ha facoltà.
VIBERTI (N.S.):
Vorrei avere alcuni chiarimenti in merito
a questo finanziamento.
Si dice che le spese sostenute ammontino a 200 milioni e si
decide di approvare una spesa di 200 milioni. Come dice la
deliberazione, 70 milioni sono stati spesi per i festeggiamenti
dell'8 agosto, anniversario dell'ascensione, naturalmente
dell'ascensione al Monte Bianco perché l'8 agosto non può essere
l'anniversario di quell'altra "Ascensione", come ben sa l'Assessore
al Turismo, il democristiano Borbey.
Da informazioni ricevute, risulterebbe che per l'anniversario
dell'ascensione sia stata fatta una "colletta" tra varie
associazioni di categoria (ristoratori, albergatori,
commercianti...). Io non ho informazioni precise, però più di una
persona mi ha detto che questi soldi sono stati effettivamente
raccolti, anche se non sono riuscito a sapere se nella misura dei
70 milioni spesi per i festeggiamenti dell'8 agosto, però pare che
ogni associazione abbia dovuto versare un contributo di circa 5
milioni.
Ammesso e non concesso che questo sia avvenuto, questi soldi
sarebbero stati versati all'Azienda Autonoma di Soggiorno.
Noi ci chiediamo se queste cose sono realmente avvenute e se
l'Assessore ne è al corrente. Ci chiediamo ancora come mai si
interviene presso l'Azienda di Soggiorno per coprire completamente
quel finanziamento molto consistente e sul quale gravano tutti i
dubbi che ho appena finito di esporre.
PRESIDENTE
: Ha chiesto la parola l'Assessore al Turismo,
Urbanistica e Beni Culturali Borbey; ne ha facoltà.
BORBEY (D.C.):
Come il Consigliere Viberti ben sa esiste
un Comitato, composto dal sottoscritto che ne è Presidente, dal
Sindaco di Courmayeur, dal Presidente dell'Azienda di Soggiorno,
dai rappresentanti degli albergatori, delle guide..., per un totale
di circa 20 membri, che si è occupato e si occupa delle
celebrazioni per il bicentenario dell'ascensione al Monte
Bianco.
Io mi ero riproposto, e sono ancora di quell'avviso, di portare
in sede di Commissione il conto consuntivo con tutti gli specifici
conteggi e di relazionare sull'interessamento della stampa italiana
ed estera.
Se qualche associazione di operatori turistici ha versato un
contributo, questo non è stato certamente conferito al Comitato che
ha gestito le manifestazioni per il bicentenario. Probabilmente
avrà sostenuto delle spese o fatto a Courmayeur qualche
manifestazione, in proprio o in collaborazione con altri operatori
turistici, ma diversa in ogni caso da quelle organizzate dal
Comitato.
Se ha versato delle cifre, queste cifre sicuramente non sono
state versate al Comitato che ha gestito le celebrazioni del
bicentenario.
PRESIDENTE
: Ha chiesto la parola il Consigliere Viberti;
ne ha facoltà.
VIBERTI (N.S.):
In attesa che venga chiarito per quali
festeggiamenti sarebbero stati raccolti questi soldi, io dichiaro
che mi asterrò dal votare questa deliberazione.
PRESIDENTE
: Se nessuno chiede la parola pongo in
votazione la ratifica della de liberazione n. 7707:
ESITO DELLA VOTAZIONE
Presenti: 29
Votanti: 28
Favorevoli: 28
Astenuti: 1 (Viberti)
Il Consiglio approva.
Oggetto n. 7774 in data 17 ottobre 1986:
Approvazione del programma-quadro regionale delle azioni
formative e di sostegno all'occupazione da realizzare nel 1987 ai
sensi della decisione 83/ /516/CEE e del regolamento (CEE) n.
2950/83, del Consiglio, entrambi in data 17 ottobre 1983.
PRESIDENTE
: Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Je voudrais avant tout préciser que
cette délibération a été présentée à l'approbation du Conseil
régional avec procédure d'urgence, du fait que les règlements,
devant être approuvés par le CIPE, ont été préparés en retard et
partant, la préparation au niveau des différents bureaux des
assessorats concernés qui avaient recueilli les propositions, ont
eu très peu de temps pour préparer les dossiers. Ainsi
l'application de la loi 28 qui prévoyait plusieurs obligations
n'a-t-elle pu être préparée.
Parallèlement, je voulais préciser que, comme les Conseillers
ont sans doute apprécié, par cette délibération sont introduites
certaines nouveautés. Sur les trois chapitres que représentent les
chois principaux de l'Administration régionale le premier chapitre
porte "azioni formative attuate direttamente dalla Regione"; le
deuxième chapitre "azioni formative in regime di convenzione"; le
troisième une nouveauté: "azioni di sostegno all'occupazione", en
application des dernières lois régionales. De plus, il y a eu cette
année la possibilité de présenter toute une série de dossiers à
l'attention de la CEE, contrairement aux autres années.
Ce résultat a pu être obtenu grâce à des consultations avec le
Ministère compétent et c'est justement pour ces raisons que nous
avons attendu, avant de les présenter à l'attention du Conseil. Par
ailleurs, sans entrer dans les détails des projets que les
Conseillers auront pu voir dans l'annexe de la délibération, il y a
cette année dans les 14 milliards du budget général de formation
professionnelle, un chapitre qui n'avait pas été présenté les
années précédentes: le projet de l'Institut Agricole Valdôtain qui
s'élève à 841 millions; compte tenu du fait qu'il s'agit d'une
formation spécifique, le dossier a été soumis à l'attention de la
commission compétente de la CEE en vue du financement.
Pour les autres projets inscrits au chapitre des actions gérées
par l'Administration régionale (Ier chapitre) il n'y a guère de
nouveautés: il y a toute une série de dossiers sur les chapitres
qui avaient été entamés les années précédentes. Pour le point II, à
savoir les actions de formation en convention avec les entreprises,
il y a des entreprises publiques et mixtes qui ont présenté des
dossiers: certains n'ont pas été approuvés; pour d'autres, en
revanche, la formation professionnelle a été acceptée.
Le troisième point est également intéressant: en application de
la dernière loi sur l'emploi et le chômage, l'action de formation
d'environ 110 personnes sera présentée à la Communauté européenne.
Inutile de dire combien le problème de l'emploi et de la formation
professionnelle visant à des places spécifiques est important pour
la région: plusieurs réponses dans ce sens constituent un premier
pas vis-à-vis des problèmes de l'ILSSA VIOLA et de la DELTASIDER,
par exemple, et des personnes concernées (586 personnes au-dessous
de 25 ans et 472 au-dessus).
Le budget dans son ensemble est de 14 milliards: une répartition
est prévue en pourcentages pour ce qui est des frais et dans la
partie de l'illustration de la convention les trois points sont
prévus. Pour les actions gérées par l'Administration régionale 50%
est assumé par la Région et 50% pris sur les fonds de roulement;
pour les activités en convention 40% est pris sur les fonds de
roulement à l'échelon européen, 40% sur les fonds de roulement
alloués à la Région et 20% à la charge des différentes
entreprises.
Dans le troisième point, tout est prévu par les lois régionales,
donc c'est une conséquence directe de ce qui a déjà été décidé par
le Conseil. Je crois qu'avec ce programme nous pouvons envisager de
modifier l'année prochaine la loi n° 28 sur la formation
professionnelle.
PRESIDENTE
: Ha chiesto la parola il Consigliere Cout; ne
ha facoltà.
COUT (P.C.I.):
Anche quest'anno non daremo il nostro
parere favorevole a questo progetto di azioni formative perché,
come ripetiamo tutti gli anni, non si può chiedere ai Consiglieri
regionali di votare programmi per ben 14 miliardi di lire senza che
se ne sia discusso in precedenza. C'è anzi da aggiungere che questo
progetto doveva essere inviato entro il 31 ottobre alla Comunità
Europea, cosa che io mi auguro sia già stata fatta, per cui non è
più possibile, anche volendo, apportarvi alcuna modifica.
Io non sono molto d'accordo con il Presidente della Giunta sui
motivi che hanno impedito a questo progetto di arrivare alla
discussione della Consulta e poi del Consiglio regionale, e che
sono stati attribuiti esclusivamente alle ultime disposizioni di
legge della CEE. A me risulta che le ultime disposizioni della CEE
risalgono al mese di giugno...
(...INTERRUZIONE...)
D'accordo, però, così come era stato fatto l'anno scorso, si
sarebbe potuta fare almeno una riunione con la Consulta ed una
riunione nell'apposita Commissione consiliare, anche perché, la
stessa deliberazione di Giunta e le precedenti disposizioni
stabilivano che il progetto doveva essere preparato entro tale
data, per cui era possibile giungere preparati alla sua
scadenza.
Non sono neanche d'accordo con il Presidente della Giunta sul
fatto che una delle motivazioni addotte lo scorso anno, per
precisare che questo progetto sarebbe stato preparato per tempo
negli anni a venire, era l'assenza di personale sufficiente presso
gli uffici regionali.
A questo punto mi chiedo se il personale nel corrente anno è
sufficiente o meno. Se si verifica quest'ultima possibilità, mi
chiedo che cosa aspettiamo ad assumere personale per riuscire a
mettere in piedi questi uffici in modo che i programmi possano
essere preparati e possano anche essere svolti tutti i compiti
relativi alla loro realizzazione.
Ci tengo quindi a sottolineare che, se qualcosa non ha
funzionato, ciò non è dipeso solo dalla nuova normativa CEE che è
arrivata in ritardo, ma anche da qualche altro motivo. Quindi non
ce la sentiamo di esprimere un parere positivo.
Entrando nel merito del programma, anche se in modo molto
superficiale perché non è questo il luogo più opportuno per
approfondirne i vari aspetti, ci tengo a sottolineare ancora una
volta che non si può arrivare in Consiglio per chiedere come mai
sono state apportate delle modifiche alle previsioni del piano
triennale ed anche rispetto a quanto era stato stabilito l'anno
scorso. Sono stati aggiunti infatti alcuni corsi a quelli già fatti
lo scorso anno (questa scelta è da considerare molto positiva),
però altri sono stati per superstrada.
A noi interessano le motivazioni che stanno alla base di questo
programma e notizie sufficienti per sapere come si è proceduto nel
modificare ciò che era stato presentato. Su tutto ciò noi avremmo
voluto offrire il contributo delle nostre indicazioni, ma non ci è
più possibile.
Ci sono anche degli aspetti positivi, non c'è dubbio, come ad
esempio i corsi previsti per i cassintegrati. Finalmente anche noi
in Valle d'Aosta, come è già stato fatto in altre Regioni,
riusciremo a preparare i cassintegrati ad affrontare un lavoro
diverso.
Però non possiamo assolutamente impegnarci a dare un parere
positivo sul programma inteso nel suo senso più generale. Ci
sarebbero anche altre osservazioni da fare, perché nel programma ci
sono dei corsi che possono essere considerati superati. Come già si
è detto in occasione della discussione su un'altra deliberazione,
alcune ditte organizzano ogni anno propri corsi. È giusto che ciò
accada, però credo che ci siano anche altre richieste ed altre
esigenze ed è opportuno che si provveda per tempo a far svolgere i
corsi a rotazione tra le varie aziende, tenendo conto delle
richieste presentate.
Invitiamo quindi il Presidente della Giunta e gli Assessori a
provvedere affinché, prima di modificare questa legge approvata
solo tre anni fa, si attui quanto è previsto nella legge,
cominciando dalla questione del personale e degli uffici che devono
essere pronti a predisporre il piano e ad attuare i vari interventi
programmati.
Noi ci asteniamo perché è ormai inutile chiedere delle
informazioni o al limite dare un parere, perché il piano è già
stato inviato alla CEE, e soprattutto perché siamo convinti che la
Regione è ancora molto lontana dalla possibilità vera e concreta di
operare in tal senso. Molto è infatti quello che resta ancora da
fare.
PRESIDENTE
: Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Je remercie le Conseiller Cout pour ses
observations, mais en particulier je n'ai pas rappelé le problème
du personnel pour une raison assez simple. Le Conseiller Cout sait
qu'il y a eu une modification sur l'organigramme régional,
notamment que le responsable a pris sa retraite, d'où ce changement
intervenu dans l'ensemble du bureau. Mais je ne voulais pas trouver
des coupables au niveau du personnel: je crois que là il s'agit
d'un ensemble qui, petit à petit, sera mis en place. Je partage le
voeu du Conseiller Cout que sur le plan de la formation un effort
particulier soit fait pour répondre le plus concrètement possible
au problème de l'emploi.
PRESIDENTE
: Se nessuno chiede la parola metto in
votazione la ratifica della deliberazione n. 7774:
ESITO DELLA VOTAZIONE
Presenti: 24
Votanti: 16
Favorevoli: 16
Astenuti: 8 (Bajocco, Breuvé, Cout, Dolchi, Mafrica, Millet,
Tonino e Torrione)
Il Consiglio approva.
PRESIDENTE
: Colleghi Consiglieri, vorrei riferirvi una
notizia di carattere statistico, ma abbastanza importante. Questa
mattina nel corso della ratifica delle deliberazioni, in poco più
di 1 ora, il numero dei Consiglieri presenti in aula è variato 82
volte! Ripeto 82 volte! Immaginando che cosa cioè significhi per il
Consigliere-Segretario e per i funzionari che devono tenere conto
di tutte le entrate e le uscite dei Consiglieri, vi pregherei di
rimanere quanto più possibile al vostro posto, limitando le uscite
ai casi di estrema necessità.
