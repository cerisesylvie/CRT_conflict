Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3156 del 22 ottobre 1987 - Resoconto
OGGETTO N. 3156/VIII - DESTINAZIONE DEL COMPLESSO DEL
CASTELLO DI AYMAVILLES. (Interrogazione e interpellanza).
PRESIDENTE:
Do lettura dell'interrogazione presentata dal
Consigliere Sandri, e dell'interpellanza presentata dal Consigliere
Torrione, che verranno discusse congiuntamente:
Interrogazione
APPRESO dagli organi di informazione dell'intenzione da parte
dell'Assessore regionale all'Agricoltura, Foreste e Ambiente
Naturale di dedicare tutto il complesso del Castello di Aymavilles
alla viticoltura e di costruire nel Parco la sede industriale della
"Cave des onze Communes ";
RITENUTO un affronto al patrimonio culturale della nostra
Regione devastare ai fini industriali un monumento così importante,
già peraltro segnato da una orrenda costruzione in cemento
costruita nelle sue vicinanze sul versante rivolto a nord e
facilmente visibile da chi transita sulla statale 26;
RICORDATO che il progetto autostradale
Quart-l'Eglise-Courmayeur prevede, malgrado le osservazioni dello
studio di impatto ambientale, un grande svincolo nelle immediate
vicinanze;
PREOCCUPATO per l'assenza di iniziative per la qualificazione
culturale e scientifica dei nostri monumenti e per l'abbandono del
progetto di attribuire a questo Castello il ruolo di simbolo e
accesso al Parco del Gran Paradiso;
il sottoscritto Consigliere regionale
Interroga
l'Esecutivo per conoscere:
-
se le notizie riportate dalla stampa siano
veritiere;
-
se esistono progetti di utilizzo di tale struttura
architettonica;
- quale sia stato il parere della Sovrintendenza ai beni
culturali e ambientali.
F.to G. Sandri
Interpellanza
In più occasioni il Consiglio regionale si è occupato del
problema relativo alla destinazione d'uso del Castello di
Aymavilles. Le proposte al riguardo non sono per la verità mancate
nel corso degli anni: da sede di università di lingue a centro
studi federalisti e ancora da "siège de l'Académie de St. Anselme"
a Centro di Biologia alpina per arrivare
a
quella di sede di
rappresentanza del Parco Nazionale del Gran Paradiso con annesso
centro di studi universitari legati alla tematica del
Parco.
Quest'ultima ipotesi oltre all'aspetto qualificante collegato
alla valorizzazione della presenza del Parco Nazionale del Gran
Paradiso sul nostro territorio racchiudeva una valenza politica di
indubbia portata in una fase di eventuale trattativa con lo Stato
per la definizione dell'annosa questione dei confini e degli altri
aspetti di aperta conflittualità fra l'Ente Parco e le Comunità
interessate. Una soluzione di questo tipo poteva infatti costituire
un segnale importante all'esterno della Valle e una risposta a
quanti accusavano e accusano tuttora la Regione di scarsa
attenzione se non addirittura di disaffezione nei confronti di
questo incompatibile patrimonio rappresentato appunto dal Parco,
dalla sua fauna e dalla sua flora. Questo aspetto non era certo
sfuggito alla sensibilità di una parte della classe politica
valdostana che aveva prima proposto eppoi caldeggiato
un'impostazione del genere che aveva tra l'altro il pregio di
collocare il Comune di Aymavilles al centro dell'attenzione del
mondo scientifico nazionale ed internazionale.
Ora con una caduta di tensione culturale "da basso impero", si
era invece approdati ad una ventilata e discutibile proposta
dell'Assessore Perrin di trasformare il complesso del Castello di
Aymavilles in una sorta di "cittadella del vino" adibendo la
fattoria e le antiche scuderie, dopo opportune opere di
ristrutturazione, a enoteca regionale e a Museo della viticoltura,
il Castello vero e proprio a sede permanente del Cervim (centro
ricerca viticoltura di montagna) e costruendo infine ex novo
all'interno del bellissimo parco la sede della "Cave des onze
Communes".
Questo "improbabile" progetto sembra ormai avviato a
concretizzarsi, in contrasto peraltro con precisi impegni e
categoriche affermazioni di qualificati esponenti del Governo
regionale che per lo meno l'edificio del castello avrebbe comunque
avuto una utilizzazione consona all'indubbio valore monumentale
della costruzione.
Tutto ciò premesso, il sottoscritto Consigliere
regionale
Interpella
l'Assessore competente per conoscere:
a) se corrisponde a verità quanto riportato da notizie di stampa
circa la destinazione d'uso del complesso monumentale del Castello
di Aymavilles, secondo le indicazioni e le soluzioni citate in
premessa;
b) il parere espresso dalla Sovraintendenza regionale ai Beni
Culturali e Ambientali specie in relazione all'utilizzazione "a
scopi enologici" del fabbricato della vecchia fattoria e delle
scuderie nonchè alla prospettata costruzione di un manufatto all'
interno del parco del castello;
c) se non ritiene opportuno e doveroso prima di assumere
decisioni definitive, di sottoporre l'eventuale progetto all'esame
e al vaglio delle Commissioni consiliari competenti;
d) in base a quale valutazione di ordine culturale si è arrivati
alla determinazione di dare la preferenza ad una soluzione come
quella prospettata, scartando in maniera definitiva e immotivata
proposte che tendevano a destinare il castello di Aymavilles a sede
di prestigiose istituzioni regionali (Accademia di St. Anselmo)
nazionali o internazionali.
e) se non ritiene di dovere aprire un dibattito con i
rappresentanti di tutte le associazioni culturali della Regione al
fine di acquisire pareri e suggerimenti altamente qualificati da
tenere in debito conto al momento di adottare qualsiasi
determinazione in merito al caso in esame.
F.to G.Torrione
PRESIDENTE:
Ha chiesto di illustrare l'interpellanza il
Consigliere Torrione, ne ha facoltà.
TORRIONE (P.S.I.) -
Per qualche verso, il problema
sollevato in questa interpellanza tocca il tema più vasto della
tutela ambientale e del rispetto per le testimonianze del nostro
passato.
Ho letto con rammarico il fatto che si sia pensato ad una
destinazione del castello di Aymavilles riduttiva rispetto a
proposte che erano state prospettate in un passato anche abbastanza
recente.
Di questo argomento si era già parlato in questo Consiglio e per
quanto riguarda la destinazione d'uso del castello vero e proprio,
c'erano stati anche alcuni impegni da parte dei componenti della
Giunta regionale. Si era detto in quella occasione, e ne fanno fede
i resoconti consiliari:
"tocchiamo minimamente quelle che sono
delle strutture adiacenti al castello di Aymavilles nel dare vita a
questa sorta di enoteca regionale, non tocchiamo assolutamente la
struttura".
Sto parlando adesso di destinazioni d'uso, non di
intervento sul castello. Invece adesso si parla di una sorta di
utilizzazione che ho definito come "cittadella del vino"
dell'intero complesso.
Voglio ricordare che in passato la destinazione del castello di
Aymavilles era stata configurata con un atteggiamento di tipo
diverso, varie sono state le considerazioni che si sono fatte sulla
utilizzazione di questa bellissima struttura: da seggio
dell'Accademia di S. Anselmo, a centro di biologia alpina, per
arrivare a quella sede di rappresentanza del parco con annesso
centro di studi universitari che credo sia l'elemento su cui
riflettere maggiormente. Nel contesto di conflittualità in cui ci
troviamo da anni per la vicenda del parco, con un segnale di questo
tipo all'esterno, dando al parco una sede prestigiosa, nonchè
riconoscendo l'importanza che esso riveste, con questa scelta
precisa, avremmo potuto stemperare certe polemiche che si sono
abbattute sul nostro capo e soprattutto su certi atteggiamenti che
la Regione avrebbe nei confronti della vicenda parco: questo senza
niente togliere alla vicenda che maggiormente ci tocca da vicino,
inerente a popolazione di Valsavarenche.
In merito a questa ultima vicenda, mi permetto di dire in questa
sede che ci sono stati degli equivoci grossolani anche sull'ultimo
atteggiamento che abbiamo avuto in sede di Consiglio regionale.
Credo che l'ordine del giorno, e ne approfitto per dirlo, anche se
poi risponderò all'articolista personalmente, che abbiamo
presentato in Consiglio fosse ispirato ad estrema moderazione e
senso di responsabilità, e non andava liquidato, come è stato
fatto, con un tono estremamente spocchioso ed ironico su un
settimanale locale; lo dico qui perchè lo ribadirò in una lettera a
colei che ha redatto il testo di quell'articolo, che era scritto a
commento della manifestazione di Valsavarenche.
Credo che una decisione sulla utilizzazione del complesso di
Aymavilles sia importante e tocchi da vicino il rispetto dei beni
culturali nella nostra Regione. Ho posto una serie di domande
all'Assessore, fra cui una sull'atteggiamento della Sovrintendenza
regionale ai Beni Culturali, per vedere qual è la risposta che il
Sovrintendente ha dato su questa ipotesi di utilizzazione del
complesso monumentale di Aymavilles.
L'altra cosa che mi interessa particolarmente è chiedere
all'Assessore se non sia il caso di aprire un dibattito prima di
imbarcarci in una avventura definitiva, quella di destinare a scopi
che riguardano la viticoltura in Valle d'Aosta il Castello di
Aymavilles, con quelle associazioni culturali che sono presenti sul
nostro territorio e che credo abbiano qualcosa da dire su questa
presa di posizione della Regione nei riguardi di una testimonianza
del passato fra le più prestigiose. Aspetto con ansia, senza voler
fare dei commenti ulteriori; certo, devo dire che se
l'utilizzazione sarà quella che hanno adombrato alcuni giornali
locali e che è probabilmente filtrata da informazioni che possono
essere più o meno esatte, credo che sotto il profilo culturale non
abbiamo fatto un favore alla nostra regione, perchè se così
andranno le cose, vorrà dire che c'è stato un calo di tensione
culturale nei confronti della utilizzazione di un castello che
proprio per il suo prestigio poteva a sua volta dare prestigio alla
nostra regione.
L'utilizzazione del complesso in funzione del parco con annesso
il centro di studi universitari avrebbe dato una dimensione ben
diversa che non quella localistica di un centro di viticoltura.
Avrebbe proiettato il paese di Aymavilles in un contesto di tipo
internazionale che avrebbe recato a mio avviso del prestigio non
solo alla località di Aymavilles stessa, ma all'intera Valle
d'Aosta.
PRESIDENTE:
Ha chiesto di parlare l'Assessore
all'Agricoltura, Foreste ed Ambiente Naturale Perrin, ne ha
facoltà.
PERRIN (U.V.) -
Je demande avant tout à M. Torrione de
séparer nettement les deux problèmes: l'un, celui de la
construction des caves coopératives pour la coopérative des onze
Communes et l'autre celui de l'utilisation des domaines historiques
du château d'Aymavilles.
Pour ce qui est du premier problème, en effet la construction
n'intéresse pas le parc et donc l'aire historique du château, mais
le domaine rural du château même. Il faut dire qu'ici, ensuite au
premier projet qui avait été présenté et qui avait été jugé
négativement de la part de la Surintendence aux biens culturels,
justement en accord avec la Surintendence, la Junte régionale avait
confié à l'architecte Valetti de donner des indications sur
l'emplacement de cette cave coopérative. L'Etude Valetti s'est
servi de jeunes valdôtains: il y
a eu quatre propositions
d'emplacement, quatre idées que la Surintendence a évaluées en
donnant aux projets d'idées présentés un cassement, et
l'Assessorat, quant à soi, a suivi l'indication de la Surintendence
en prenant l'idée qui avait été classée en tête aux quatre projets.
Donc, la construction de la cave coopérative n'intéressera pas ni
le parc ni la zone du château, mais sera déplacée dans la zone
rurale du côté est vers le vignoble.
Justement, lorsqu'on discutait avec les responsables de la
Surintendence de ce projet Valetti, de la part de la Surintendence,
puisque nous étions intéressés à occuper les anciennes caves de la
vielle grange, nous a été dit ceci: "Nous préférions ne pas
intéresser les immeubles de la part historique du château, morceau
par morceau, mais nous voudrions être mis face à un projet global
qui intéresse toute l'aire historique du château".
Face à cela, nous avons dit: "A côté des propositions qui ont
été avancées dans le temps, que M. Torrione a rappelées, qui
intéressent les agriculteurs valdôtains et de façon particulière la
viticulture, nous pourrions avancer une hypothèse, qui est celle de
l'utilisation, vu qu'il y aura la cave à côté du château, de tout
le domaine pour la viticulture. Donc on pourrait avoir là le siège
pour le centre international de viticulture de montagne, le musée
de la viticulture, et donc donner à la viticulture une image
approprié à l'intérêt économique que cette branche de l'agriculture
en Vallée d'Aoste est en train d'avoir".
C'était une simple proposition et en effet je ne peux pas
répondre en partie aux questions posés par M. Torrione, parce que
nous avons proposé cela, nous n'avons pas encore de réponses de la
Surintendance, et d'ailleurs nous avons avancé une hypothèse
d'utilisation qui sera discutée au moment où on devra utiliser le
château. Cette proposition sera, avec les autres, objet de
discussion et donc rien n'est arrêté définitivement.
La proposition qui a été avancée n'est pas absurde; nous avons
en Italie et ailleurs des exemples de beaux châteaux, de complexes
historiques d'une merveille exceptionnelle, qui ont été utilisés
pour la viticulture, et je crois qu'il n'y a pas besoin d'en citer.
Donc je voudrais simplement terminer en disant que le débat est
ouvert, et, vu que dans l'interpellation M. Torrione parle
"di
caduta di tensione culturale da basso impero",
je
dis que
cet empire est suffisamment vaste parce que de l'Italie à la
Suisse, à l'Autriche, à l'Allemagne, à la France, au Portugal, à
l'Espagne, tant pour citer des exemples que je connais
personnellement, des gouvernements de toutes tendances politiques
ont mis au service de la viticulture de leurs états des magnifiques
complexes historiques. Donc si la Vallée d'Aoste demain mettra à la
disposition de la viticulture Valdôtaine le château d'Aymavilles,
ou un autre château n'aura pas fait culture
"da basso
impero",
mais aura rendu service à la viticulture
valdôtaine.
PRESIDENTE:
Ha chiesto di parlare il Consigliere Sandri,
ne ha facoltà.
SANDRI (N.S.) -
Mi fa piacere che su questo tema
l'Assessore affermi che il dibattito è aperto, anche se
sostanzialmente ha confermato le notizie che erano apparse sulla
stampa e le preoccupazioni riguardo al parere della Sovrintendenza
ai Beni Culturali e Ambientali.
Volevo fare una osservazione che non mi pare sia stata recepita
dalla risposta dell'Assessore. Al punto 2 della premessa alla mia
interrogazione si dice che sul terreno agrario che contorna il
parco del castello già esiste una costruzione in cemento, di colore
grigio, molto imponente, che testimonia dell'opportunità di fare un
progetto complessivo del parco del castello e della zona rurale
circostante, perchè si possono sicuramente trovare delle tipologie
costruttive per fare dell'edilizia asservita all'agricoltura che
sia però conforme al nostro paesaggio. In questo senso mi sembra
che l'iniziativa delle Caves des onze Communes possa ritenersi
interessante, per quanto riguarda la gestione del territorio
agrario. Avrei qualche dubbio sull'utilizzo anche del parco del
castello. Visto che il dibattito è aperto, mi permetto di fare una
ipotesi: niente è meglio che presentare due o tre o quattro
elementi che caratterizzano la nostra Regione, per cui insieme ad
una enoteca è possibile presentare degli aspetti culturali, tipo
quello dell'ambiente naturale del parco nazionale del Gran
Paradiso, o altri elementi della nostra Regione. Non penso che
siano delle antitesi, ma forse è uno stimolo a cercare un progetto
che sintetizzi queste esigenze e che consenta a quella zona di
riacquisire una armonia e un utilizzo concreto.
Non mi sembra di aver sentito nelle parole dell'Assessore una
risposta ad un eventuale interessamento dell'area rurale del
castello di Aymavilles, a parte il progetto autostradale
Quart-L'Eglise-Courmayeur.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE (P.S.I.) -
Ringrazio l'Assessore per la sua
risposta e voglio fare una precisazione: la mia frase, che non
voleva essere offensiva, è collocata in un contesto ben preciso.
Fra le ipotesi di utilizzazione del castello che si erano fatte nel
passato, quella di utilizzarlo a favore dell'agricoltura mi sembra
denoti un calo di tensione. Questa è la mia opinione personale. Con
questo devo concordare con l'Assessore quando parla di esempi di
castelli utilizzati in funzione della viticoltura presenti sul
territorio nazionale. Il risultato finale è riduttivo rispetto alle
utilizzazioni che si erano previste in passato, anche se devo
riconoscere che l'osservazione che ha fatto l'Assessore che in
altre realtà queste cose sono successe, è una osservazione giusta e
giustificata.
Devo però dire che il problema resta aperto; per fortuna nostra
la Regione è disseminata di testimonianze del passato, e sarebbe
più opportuno pensare ad una utilizzazione complessiva di queste
risorse culturali che abbiamo, anzichè oggi dire che al Forte di
Bard collochiamo questo, e al castello di Aymavilles passiamo
attraverso il setaccio di diverse soluzioni per arrivare a
quest'altro. Trovo che sarebbe più opportuno che una visione
d'insieme consentisse di dire: al castello di Aymavilles
collochiamo l'enoteca perchè vogliamo sfruttare questo tipo di
utilizzazione, e al forte di Bard consideriamo questa ulteriore
possibilità. In questo caso si darebbe un ben diverso
dimensionamento di attenzione culturale nei confronti della nostra
Regione.
Mi fa piacere sentire che il dibattito non è chiuso, che stiamo
aspettando una risposta della Sovrintendenza, che stiamo aspettando
che l'Assessore, come uomo che si occupa momentaneamente di
agricoltura, ma che ha un suo passato culturale di assoluto
prestigio, tenga conto anche delle opinioni di queste associazioni
culturali che potrebbero dare delle indicazioni di un certo tipo
per l'utilizzazione del castello. È un atto di sensibilità nei
confronti di chi si occupa di agricoltura, che credo non sia
estraneo alla sensibilità dell'Assessore.
Pregherei l'Assessore, quando ha il parere della Sovrintendenza,
e prima di assumere una decisione definitiva, di informare la
Commissione competente, visto e considerato che si tratta ancora di
ipotesi, anche perchè così questa nostra iniziativa consiliare
sarebbe comunque la testimonianza di un impegno che l'Assessore
prende nei confronti dei Consiglieri che hanno sollevato il
problema della utilizzazione del castello di Aymavilles.
