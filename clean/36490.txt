Classificazione
ENERGIA



Oggetto del Consiglio n. 562 del 26 giugno 2014 - Resoconto
OGGETTO N. 562/XIV - Interpellanza: "Mancato pagamento dei
contributi richiesti ai sensi della legge regionale n. 3/2006,
recante disposizioni per la promozione dell'uso razionale
dell'energia".
Presidente
- La parola al Consigliere Ferrero. Ne ha la
facoltà.
Ferrero (M5S)
- Grazie Presidente.
L'interpellanza è stata parzialmente superata dall'inserimento
nel provvedimento dell'assestamento di bilancio del rifinanziamento
della legge a cui io facevo riferimento; che era sostanzialmente
una legge che poi è stata abrogata e che prevedeva degli aiuti per
quanto riguarda la pianificazione energetica e la promozione del
risparmio energetico. Era successa una cosa strana. Rifacendo una
nuova legge, in pratica, la precedente non era stata finanziata; e
quindi c'erano delle domande successive, che erano pervenute, che
erano passate e una buona parte di cittadini e alcune imprese, una
decina, si erano trovati improvvisamente con le domande sospese nel
vuoto. Peraltro, l'interpellanza era stata anche fatta per riuscire
a capire che cos'era successo effettivamente e perché gli uffici a
cui si erano rivolti i cittadini ancora circa una settimana prima
che fosse poi fatto fortunatamente questo provvedimento forse anche
in seguito alla nostra interpellanza...ecco...per sapere
effettivamente se erano rivolti agli uffici, che cosa succedeva. E
gli uffici avevano detto di no
.
In assestamento di bilancio
non si sarebbe affrontata questa problematica. Quindi volevamo
riuscire a capire che cos'era successo. Grazie.
Presidente
- La parola all'Assessore Marquis.
Marquis (SA)
- Grazie Presidente.
Per rispondere alla Sua interpellanza, collega Ferrero, è utile
ricorrere brevemente alcuni passaggi che hanno portato a prevedere,
nel disegno
di legge 24 che è stato discusso ieri, il
rifinanziamento di questa legge. Nell'ottobre del 2013, con due
delibere, è stata sospesa la ricevibilità delle domande di
contributi previste dalle leggi regionali, per le note ragioni di
mancanza di disponibilità finanziaria. Successivamente, nell'ambito
della discussione della legge finanziaria numero 18 del 2013, con
specifico emendamento, è stato proposto e deliberato lo
stanziamento per soddisfare le domande di contributi giacenti di
cui alle leggi regionali e la cui ricevibilità era stata sospesa
dalle delibere che ho richiamato prima. La legge 3/2006 in
argomento, in quanto abrogata e sostituita dalla legge 26/2012 con
decorrenza dal 1° Gennaio dell'anno 2013, non rientrava pertanto
tra quelle considerate nelle due delibere di sospensione
e
conseguentemente l'emendamento citato nella Finanziaria che ne ha
ripreso l'elenco delle leggi congelate non l'ha potuta
ricomprendere. Sono rimaste pertanto prive di finanziamento,
necessario alla corresponsione dei relativi contributi, le istanze
inerenti alla Legge 3 del 2006 presentate tra il 12 dicembre 2012 e
il 31 dicembre 2012; perché sino al 12 dicembre erano state
liquidate le domande che ne avevano avuto diritto. Le domande
ricomprese in questa casistica sono 307, la cui evasione è prevista
con una somma complessiva di 850.500 euro che è stata stanziata,
come dicevo prima, nell'assestamento. La soluzione di inserire
nella delibera di assegnazione dei 20 milioni un punto che
giustificasse il pagamento dei contributi della legge 3
del
2006 è stata verificata ma non è stata possibile percorrere in
quanto la legge 26 non si è potuta considerare la naturale
prosecuzione della legge 3. Pertanto abbiamo tenuto conto anche
dello stallo che c'è stato in questi mesi. L'unica possibilità era
quella dell'assestamento e, come avete potuto vedere, è stata
proposta ed è stata approvata. La riduzione dell'intensità del
contributo ammonta, in analogia agli altri tagli, al 25 percento e
dai prossimi giorni gli uffici si attiveranno per la liquidazione
di quanto dovuto che spero nel prossimo mese possa pervenire agli
aventi diritto. Grazie.
Presidente
- Per la replica, la parola al Consigliere
Ferrero. Ne ha la facoltà.
Ferrero (M5S)
- Grazie Presidente.
Io volevo solo puntualizzare una cosa. Come ha lasciato
intendere, ma in maniera un po' sfumata, l'Assessore, qui c'è stato
un errore nel momento in cui è stata fatta la legge successiva;
perché bastava inserire una disposizione transitoria che normava
anche quello che riguardava le domande precedenti e di conseguenza
non si sarebbe arrivati a questo punto e si sarebbe lasciato
tranquillamente un filo conduttore tra la precedente legge e la
nuova, come succede ed è successo per altri settori e in altre
leggi che riguardano i contributi. Quindi bastava normare e
dire...
le domande che sono rimaste, riguardanti la precedente
legge, verranno considerate
...e stabilire i criteri. Questo ha
creato un punto interrogativo per queste 300 persone, che sono
rimaste sospese per tutto questo tempo. Quindi, semplicemente, con
anche una comunicazione più efficace da parte degli uffici
dell'Assessorato si potevano tranquillizzare le persone.
Sostanzialmente, dal nostro punto di vista, è chiarissima la cosa.
Capita di sbagliare a tutti ma quando si sbaglia bisognerebbe porre
rimedio, se non altro andare incontro al cittadino e
dire.
..guardate, è successo questo comunque noi garantiamo che
si andrà incontro a quelle che sono le esigenze e gli impegni che
l'amministrazione si era assunta
. Quindi, semplicemente essere
un po' più chiari nei rapporti con i cittadini. Grazie.
Presidente
- Grazie. Punto 22.
