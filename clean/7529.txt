Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2052 del 29 maggio 1986 - Resoconto
OGGETTO N. 2052/VIII - DISEGNO DI LEGGE CONCERNENTE:
"CONTRIBUTO STRAORDINARIO AL COMUNE DI AOSTA PER L'ESECUZIONE DI
STUDI DIRETTI AL RECUPERO URBANISTICO-EDILIZIO DELLA CITTÀ DI
AOSTA".
PRESIDENTE
: Ha chiesto di parlare il Presidente della
Giunta, ne ha facoltà.
ROLLANDIN - (U.V.):
Ce projet de loi est lié aux
exigences qui, à maintes reprises, ont été examinées, soit au
niveau de Commission compétente qu'au niveau de Conseil régional;
il donne la possibilité à la Commune d'Aoste de prévoir une série
de travaux qui sont préalables aux exigences d'aménagement de la
ville d'Aoste.
Il s'agit d'une tentative de prévoir une solution aux problèmes
de la ville d'Aoste, surtout à ceux de l'urbanisation. Je crois que
là il y a toute une série d'examens qui sont nécessaires et qui ont
été déjà soulevés; le premier c'est d'avoir une connaissance la
plus complète possible des disponibilités à l'intérieur de la
ville, pour éviter qu'il y ait des interventions qui puissent faire
de dégâts vis à vis de la restructuration de la ville même.
Il y aura la possibilité d'examiner davantage la possibilité
d'intervention pour les problèmes de la ville d'Aoste, vu qu'il y a
cette disponibilité de prendre en considération de façon
particulière la situation de la Commune même. On l'a déclaré au
moment de la rencontre entre Administration communale et Junte
régionale, et donc avec des actes concrets: on prévoit de donner
une certaine solution aux problèmes qui ont déjà été examinés
préalablement.
PRESIDENTE
: È aperta la discussione generale.
Ha chiesto di parlare il Consigliere Tonino, ne ha la
facoltà.
TONINO - (P.C.I
.): Un breve intervento per dire che è
positivo il fatto che si tenti in qualche modo di sbloccare una
situazione ferma da troppo tempo, una inerzia che il Comune di
Aosta trascina su questo argomento da troppo tempo, che ha fatto sì
che il capoluogo di questa Regione abbia uno dei centri storici fra
i più degradati del nostro paese. Quindi, ben vengano provvedimenti
che mirano a proporre politiche di intervento per il centro storico
di questa città.
Nel suo contenuto generale questa legge ci trova concordi, però
ci sono alcune osservazioni, che abbiamo già fatto in Commissione e
che voglio ripetere in questa aula.
La prima riguarda questo strano meccanismo dell'intesa, che è
definito al 4° comma dell'articolo 1. Si stabilisce che occorre
un'intesa tra il Comune e la Regione, primo per quanto riguarda i
contenuti della variante generale al vigente piano regolatore, in
secondo luogo sui perimetri e sui contenuti dei piani urbanistici
di dettaglio, ed in terzo luogo per i criteri relativi
all'esecuzione del rilievo del centro storico.
Le osservazioni che abbiamo fatto in Commissione sono di questo
tipo: ci pare che questo meccanismo dell'intesa su temi di quel
tipo non sia giustificato, nel senso che si tratta di compiti
propri della potestà urbanistica dei Comuni. La Regione avrà la
possibilità sulla variante generale al piano regolatore, di
esprimere le sue opinioni e deduzioni, ma che questa entri nel
merito della perimetrazione dei piani urbanistici di dettaglio o
addirittura dei criteri per eseguire il rilievo del centro storico,
ci sembra che sia un'invasione nell'autonomia del Comune, che non
ci ha convinto.
Non si capisce neanche troppo bene, leggendo il comma 5
all'articolo 1, in cosa consista l'intesa e come si realizzi,
perchè in quel comma si prevede che le proposte del Comune di Aosta
siano inviate per l'esame della Giunta regionale, che esprime il
suo parere e lo notifica al Comune.
Quindi, in sostanza, chi decide è la Giunta regionale. Se il
Comune poi non accetta quanto viene notificato dalla Regione, cosa
succede?
È auspicabile che si raggiunga una intesa, ma il meccanismo,
così com'è formulato alla fine dell'articolo 1, non è certo un
meccanismo chiaro che consente un rapporto giusto fra Comune e
Regione.
Proponiamo, come sono allegati al disegno di legge e presentati
nella Ia Commissione consiliare, alcuni emendamenti; il 2° e 3°
emendamento sono sostanzialmente più formali e tuttavia hanno un
loro significato. Dove invece ci pare necessario insistere è per
quanto riguarda la lettera d) del 2° comma dell'articolo 1, là dove
si prevede che si costituisca il cosiddetto ufficio di piano, un
organismo tecnico-operativo che è di supporto all'ufficio tecnico
comunale, con il compito di coordinare le attività di cui alle
lettere a) e b), e cioè la variante e la formazione dei piani
urbanistici di dettaglio.
La richiesta che facciamo è di precisare nello stesso disegno di
legge che si tratta non di un organismo separato dall'ufficio
tecnico e urbanistico del Comune, ma che opera in collegamento con
l'ufficio; questo per due ordini di ragioni: la prima è quella di
far crescere la qualità del servizio del Comune, quindi farlo
partecipare all'intero processo, tenuto conto che l'ufficio di
piano si presume sia un organismo qualitativamente elevato da un
punto di vista professionale e delle competenze, e in secondo luogo
è e dovrà essere l'ufficio del Comune che dovrà gestire i contenuti
della variante generale e dei piani urbanistici di dettaglio,
quindi è opportuno che fin dall'inizio sia coinvolto appieno in
tutta la fase preparatoria.
PRESIDENTE
: Ha chiesto di parlare il Consigliere Tamone,
ne ha facoltà.
TAMONE - (U.V.):
Siamo d'accordo con questo disegno di
legge, soprattutto perchè vivendo sovente in simbiosi con i nostri
Consiglieri al Comune di Aosta ed anche con ex Amministratori
interessati alle vicende urbanistiche del Comune, ci siamo resi
conto che uno dei più grandi limiti cui andava incontro l'azione
del Comune di Aosta, nel contesto del discorso urbanistico, era
proprio quello della disponibilità finanziaria per poter eseguire
certe ricerche un po' su tutto. Per questo credo che quella legge
che ha modificato i fondi di rotazione sia venuta utile, perchè si
è potuto riprendere anche il discorso sul centro storico di
Aosta.
Dal confronto che c'è stato fra le Commissioni consiliari e le
Commissioni del Comune di Aosta sono venute fuori alcune proposte,
una delle quali è la trasformazione in legge di una richiesta che
era venuta un po' da tutti i Consiglieri del Comune di Aosta.
Quindi riteniamo che sia una buona legge, non solo, ma pensiamo
che vada approvata oggi, e nello stesso tempo speriamo che dia i
frutti dovuti nell'azione del Comune.
Vorrei ancora ricordare l'osservazione che ho fatto quando ho
dato il mio voto favorevole in Commissione, tenuto conto che anche
altri Comuni si troveranno, se il disegno di legge 273 sarà
approvato, nelle stesse condizioni del Comune di Aosta; per cui
chiederei ufficialmente in questo Consiglio di tener conto delle
esigenze degli altri Comuni che avranno i centri storici nella
stessa condizione di quello di Aosta, ed anche a questi bisognerà
dare il necessario aiuto finanziario per risolvere i loro
problemi.
Ci prepariamo a votare questo disegno di legge, anticipando già
quello che ho detto in Commissione, che, almeno per quello che
riguarda il nostro Gruppo, l'emendamento proposto dal Consigliere
Tonino all'articolo 1, non lo accetteremo.
PRESIDENTE
: Ha chiesto di parlare il Consigliere Viberti,
ne ha facoltà.
VIBERTI - (N.S.):
Siamo d'accordo con questo disegno di
legge che approva la concessione di un contributo di un miliardo al
Comune di Aosta. Con la proposta di legge regionale n. 206, che
ormai come una stella cometa ha attraversato il cielo di questo
Consiglio regionale più e più volte, con dei tempi quasi regolari
quanto il ritorno delle comete, chiedevamo all'articolo 9, punto
a): "l'erogazione di contributi al Comune di Aosta qualora questo
abbia deliberato di affidare al proprio ufficio tecnico in
eventuale collaborazione con liberi professionisti, la
predisposizione di piani di recupero e di quanto sia necessario per
la gestione degli interventi nel centro storico, nonchè di
controllare l'esecuzione degli interventi e di adempiere a quanto
necessario per la corretta e sollecita applicazione della presente
legge".
Nella sostanza direi che questo disegno di legge ha recepito
quella che era la nostra intenzione rispetto al Comune di Aosta, e
siamo felici di verificare che, seppure con parecchio ritardo,
delle cose, che andavamo dicendo già da tempo, sono finalmente
state capite e l'Amministrazione regionale si è resa conto della
necessità di mettere nelle condizioni finanziarie il Comune di
Aosta per mettere mano all'assetto tecnico e urbanistico del suo
centro storico.
È tuttavia indispensabile che, oltre agli altri due emendamenti
che sono non di sostanza ma di forma, si approvi anche
l'emendamento all'articolo 1, che non è di forma ma è di sostanza,
in quanto, senza l'emendamento proposto in Commissione, verrebbe ad
essere esautorato, a nostro avviso, l'ufficio tecnico comunale di
compiti propri e produrrebbe quei possibili guasti e quelle
difficoltà di intervento successivo da parte del medesimo ufficio
cui faceva cenno prima il Consigliere Tonino e che non mi sembra il
caso di ripetere.
Se non venisse approvato questo emendamento, saremmo portati a
sospettare che si voglia in qualche modo impedire al Comune di
Aosta, attraverso i suoi uffici, di intervenire là dove dovrebbe
intervenire con questo finanziamento; per cui riterremmo che la
Regione deliberi questo finanziamento, ma voglia poi mantenere il
controllo su quel gruppo che dovrebbe essere di supporto
all'ufficio tecnico, che in realtà diventerebbe poi uno strumento
nelle mani di chi non si capisce bene e senz'altro non in
collegamento con l'ufficio tecnico comunale.
Non voglio qui stare a ripetere il discorso del patrimonio
culturale che si innesca nelle persone che mettono in essere certi
lavori e poi praticamente li fanno, però voglio richiamarlo,
perchè, anche se ci rendiamo conto che è necessario seguire questa
strada, forse non è del tutto obbligatorio. Abbiamo l'impressione
che probabilmente ci sarebbero delle scappatoie legislative, che
permetterebbero, con finanziamenti tipo questo, però non così ben
articolati, al Comune di Aosta, di assumere dei cosiddetti
novantisti e di ripetere queste assunzioni, perchè abbiamo scoperto
che ci sono dei Comuni che seguono questa pratica e la Regione dà
quindi i finanziamenti, affinchè i Comuni possano svolgere certe
attività che con il personale normalmente a ruolo nei Comuni non si
possono svolgere.
È una notizia fresca che non abbiamo ancora potuto verificare,
ma, se non si approverà quell'emendamento, i nostri sospetti circa
una oscura volontà di controllo su questo gruppo che dovrebbe
occuparsi della formazione della variante del piano regolatore,
prenderebbero più sostanza.
Ci auguriamo che quello che può essere pensato non sia la
realtà, e che quindi gli emendamenti proposti in Commissione, che
peraltro vanno senz'altro nella direzione che tutti diciamo di aver
preso e di voler mantenere, cioè quella di permettere al Comune di
Aosta di mettere mano al suo centro storico, vengano approvati.
PRESIDENTE:
È chiusa la discussione generale. Ha chiesto
di parlare il Presidente della Giunta, ne ha facoltà.
ROLLANDIN - (U.V.):
Je crois que les interventions de MM.
Tonino, Viberti et Tamone ont souligné l'aspect positif de ce
projet de loi: le fait que finalement on donne à la Commune d'Aoste
les moyens financiers pour commencer un travail qu'on attendait
depuis de dizaines d'années.
Pour ce qui est des modifications qui ont été illustrées de la
part de M. Tonino, je crois que l'amendement n° 2 à l'article 1, où
le mot "notifica" est substitué par le mot "comunica", on peut
l'accepter.
L'amendement n° 3 à l'article 2, qui propose de substituer le
mot "Sindaco" par le mot "Comune", je crois qu'il n'a aucun sens,
d'autant plus que le représentant de la Commune c'est le Syndic,
donc toute requête doit être présentée par le Syndic. Cet
amendement, comme avait déjà anticipé M. Tonino, n'est pas de grand
relief.
Au contraire, pour la modification qui est prévue à l'article 1,
il ne s'agit pas d'avoir des soupçons vis-à-vis de la fonction de
ce bureau, je crois que là on a prévu qu'il y ait toute une série
de rapports entre l'Administration régionale et la Commune d'Aoste,
et en même temps qu'il y ait des instruments de soutien, tels que
ce bureau, aux fonctions que normalement sont accomplies par la
Commune. Là où on dit: "la costituzione e il funzionamento di un
organismo di supporto all'ufficio", on accepte le fait que cet
organe, ayant fonction de soutien, ne peut que travail ler en
stricte liaison avec les bureaux de la Commune, mais aussi avec les
bureaux de l'Assessorat compétent. Donc, on ne peut pas davantage
souligner le fait qu'il est quand même un bureau qui a une fonction
à la fois limitée et lié eaux travaux que la Commune décidera de
donner aux différents techniciens. Je retiens que c'est inutile
d'ajouter ce qui est très bien expliqué à l'article 1. Pour les
raisons que je viens de dire, on accepte l'amendement n° 2, on
s'abstient sur l'amendement n° 1 à l'article 1.
PRESIDENTE
: Si procede all'esame della legge dando
lettura dell'articolato. Do lettura dell'articolo 1.
Art. 1
1. È approvata la concessione di un contributo straordinario
di £. 1 miliardo a favore del Comune di Aosta per l'esecuzione,
mediante l'affidamento di incarichi professionali di rilievi, studi
e progetti, quali specificati nel secondo comma, diretti ad
attivare il recupero urbanistico ed edilizio della città di Aosta,
con particolare riferimento al centro storico.
2. Sono finanziabili con il contributo di cui al 1°
comma:
a) la formazione di una variante generale al vigente piano
regolatore generale comunale;
b) la formazione di piani urbanistici di dettaglio, di cui
all'articolo 3 della L.R. 2.3.1979, n. 11, concernente la
disciplina dell'edificabilità dei suoli e ulteriori norme in
materia urbanistica, riguardanti ambiti del centro storico;
c) il rilievo del centro storico;
d) la costituzione e il funzionamento di un organismo,
tecnico-operativo, di supporto all'ufficio tecnico comunale, con il
compito di coordinare e le attività di cui alle lettere a), b), c),
precedenti;
e) l'acquisizione di consulenze nelle materie urbanistica e
giuridica.
3.
Ai fini della presente legge il centro storico
della città di Aosta è costituito dalle zone omogenee A1, A2, A3,
A4, del vigente piano regolatore generale;
4.
Il Comune di Aosta definisce d'intesa con la
Regione:
a)
i contenuti della variante generale al vigente
piano regolatore generale comunale;
b)
i perimetri e i contenuti dei piani urbanistici di
dettaglio di ambiti del centro storico;
c)
i criteri per l'esecuzione del rilievo del centro
storico.
5. Ai fini dell'intesa, di cui al 4° comma, le proposte del
Comune di Aosta sono inviate per l'esame della Giunta regionale,
che esprime il suo parere e lo notifica al Comune.
PRESIDENTE
: Ha chiesto di parlare il Consigliere Viberti,
ne ha facoltà.
VIBERTI - (N.S.):
Le mie preoccupazioni non solo non sono
state fugate, ma sono state aumentate da quanto è stato detto dal
Presidente della Giunta.
Se alla lettera d) del 2° comma non si aggiunge, dopo "compito",
"in collegamento con il medesimo", questo compito spetterà a questo
organismo tecnico-operativo e l'ufficio tecnico comunale sarà, a
norma di questo articolo, escluso da questi compiti. Questa
perlomeno è l'interpretazione che do io.
Quando si dice "di supporto", parlando di questo organismo, vuol
dire che sostiene il lavoro dell'ufficio tecnico, ma può farlo
attraverso la produzione di masse cartacee, per cui queste persone
possono anche non vedersi mai. Non ho dubbi sulla buona fede del
Presidente della Giunta, e ripeto che voterò questo disegno di
legge perchè è comunque indispensabile che si faccia, però dico che
si corre il rischio che a controllare sia qualcun altro e finire
per non avere il reale collegamento, che è indispensabile con
l'Ufficio tecnico del Comune di Aosta, di questo organismo tecnico
operativo.
Certo, per come si è scaldato qualcuno in Commissione, i dubbi
non possono che essere aumentati, anche perchè non si è data
spiegazione al motivo per cui non si possa aggiungere una cosa che
secondo il Presidente della Giunta è superflua, che non inficerebbe
la validità dell'articolo. E se è una cosa ininfluente, perchè non
la mettiamo? Questo è il dubbio che mi rode. Secondo me è perchè
qualcuno ha già ben chiaro come dovrà funzionare questo organismo
tecnico operativo.
PRESIDENTE
: Ha chiesto di parlare il Consigliere Tonino,
ne ha facoltà.
TONINO - (P.C.I
.): Per ribadire che manteniamo questo
emendamento. Le osservazioni che ha fatto il Presidente della
Giunta nelle intenzioni ci possono anche soddisfare, ma la lettura
che facciamo di quel punto d) dell'articolo 1 è diversa; secondo
noi un'attività di supporto è quella che sta di fianco all'attività
dell'ufficio tecnico comunale e che porta un contributo a tale
ufficio; il coordinamento non può essere affidato a questa
struttura esterna ma deve coinvolgere l'Ufficio tecnico
comunale.
Ancora una battuta rispetto alla richiesta, che ha fatto il
Consigliere Tamone, che condivido: abbiamo una legge regionale che
già finanzia fino ad un massimo del 75% (se non ricordo male) le
spese sostenute dai Comuni per gli strumenti urbanistici in
generale, quindi rientrerebbero varianti, piani di recupero e
tutto, il che dimostra che, se avesse voluto, il Comune di Aosta
avrebbe già potuto utilizzare anche quella legge lì; valutiamo se è
il caso di aumentare questo contributo del 75% ... (interruzione
del Presidente della Giunta). Ho capito, potremmo chiarire questo
aspetto anche per gli altri Comuni modificando quella legge che è
fatta bene e che potrebbe essere interpretata inserendo non solo lo
strumento urbanistico, ma anche consulenze ed altre cose.
PRESIDENTE
: All'articolo 1 vi è un primo emendamento dei
Consiglieri Mafrica e Viberti, aggiuntivo al punto d) del comma 2,
per cui dopo le parole "con il compito", sono aggiunte le seguenti:
", in collegamento con il medesimo,".
Lo metto in votazione.
ESITO DELLA VOTAZIONE
Presenti: 27
Votanti: 6
Favorevoli: 6
Astenuti: 21 (Aloisi, Beneforti, Breuvé, Chabod, De Grandis,
Faval, Fosson, Lanièce, Lanivi, Maquignaz, Marcoz, Martin, Pascale,
Perrin, Pollicini, Ricco, Rollandin, Stévenin, Tamone, Torrione,
Voyat)
Il Consiglio non approva
PRESIDENTE
: All'articolo 1 vi è un secondo emendamento,
proposto dalla Commissione al punto 5, che modifica la parola
"notifica" con la parola "comunica".
Lo metto in votazione.
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Metto in votazione l'articolo 1 nel testo
così emendato.
Art. 1
1. È approvata la concessione di un contributo straordinario
di L. 1 miliardo a favore del Comune di Aosta per l'esecuzione,
mediante l'affidamento di incarichi professionali di rilievi, studi
e progetti, quali specificati nel secondo comma, diretti ad
attivare il recupero urbanistico ed edilizio della città di Aosta,
con particolare riferimento al centro storico;
2. Sono finanziabili con il contributo di cui al 1°
comma:
a) la formazione di una variante generale al vigente piano
regolatore generale comunale;
b) la formazione di piani urbanistici di dettaglio, di cui
all'articolo 3 della L.R. 2.3.1979, n. 11, concernente la
disciplina dell'edificabilità dei suoli e ulteriori norme in
materia urbanistica, riguardanti ambiti del centro storico;
c) il rilievo del centro storico;
d) la costituzione e il funzionamento di un organismo,
tecnico-operativo, di supporto all'ufficio tecnico comunale, con il
compito di coordinare le attività di cui alle lettere a), b), c),
precedenti;
e) l'acquisizione di consulenze nelle materie urbanistica e
giuridica;
3. Ai fini della presente legge il centro storico della città
di Aosta è costituito dalle zone omogenee A1, A2, A3, A4, del
vigente piano regolatore generale;
4. Il Comune di Aosta definisce d'intesa con la
Regione:
a) i contenuti della variante generale al vigente piano
regolatore generale comunale;
b) i perimetri e i contenuti dei piani urbanistici di dettaglio
di ambiti del centro storico;
c)
i criteri per l'esecuzione del rilievo del centro
storico;
5. Ai fini dell'intesa, di cui al 4° comma, le proposte del
Comune di Aosta sono inviate per l'esame della Giunta regionale,
che esprime il suo parere e lo comunica al Comune.
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'articolo 2.
Art. 2
1. Il contributo di cui al 1° comma dell'articolo 1 è erogato
con deliberazione della Giunta regionale, su proposta
dell'Assessore regionale al turismo, urbanistica e beni culturali,
previa richiesta del Sindaco di Aosta.
PRESIDENTE
: All'articolo 2 vi è un emendamento proposto
dalla Commissione che prevede di sostituire la parola "Sindaco" con
la parola "Comune".
Lo metto in votazione.
ESITO DELLA VOTAZIONE
Presenti: 27
Votanti: 6
Favorevoli: 6
Astenuti: 21 (Aloisi, Beneforti, Breuvé, Chabod, De Grandis,
Faval, Fosson, Lanièce, Lanivi, Maquignaz, Marcoz, Martin, Pascale,
Perrin, Pollicini, Ricco, Rollandin, Stévenin, Tamone, Torrione,
Voyat)
Il Consiglio non approva
PRESIDENTE
: Metto in votazione l'articolo 2 nel suo testo
originale.
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'artico lo 3.
Art. 3
(Finanziamento)
1. L'onere derivante dall'applicazione della presente legge
previsto in lire 1.000.000.000 per l'anno 1986 graverà sul cap. n.
22787 che viene istituito sul bilancio di previsione per
l'esercizio in corso.
2. Alla copertura dell'onere di cui al comma precedente si
provvede mediante riduzione di pari importo dallo stanziamento
iscritto al cap. 50000 (fondo globale per il finanziamento di spese
per l'adempimento di funzioni normali - spese correnti) a valere
sull'accantonamento previsto all'allegato n. 8 del bilancio per il
corrente esercizio relativo al finanziamento della spesa per quota
interessi su mutui da contrarre.
3. Su detto intervento rimane disponibile la minor somma di £.
814.000.000.
PRESIDENTE
: Metto in votazione l'articolo 3.
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'articolo 4.
Art. 4
1. Al bilancio di previsione della Regione per l'esercizio
1986 sono apportate le seguenti variazioni:
Parte spesa
Variazione in diminuzione
Cap. 50000 "Fondo globale per il finanziamento di spese per
l'adempimento di funzioni normali-spese correnti".
£. 1.000.300.000
Variazione in aumento
Settore 2.1. Interventi a carattere generale
Programma 2.1.1. Finanza locale Codificazione
2.1.2.3.2.3.08.27.09
Cap. 22787 (di nuova istituzione) "Contributo straordinario
al Comune di Aosta per l'esecuzione di studi diretti al recupero
urbanistico-edilizio della città"
L.R. n.
£. 1.000.000.000
PRESIDENTE
: Metto in votazione l'articolo 4.
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Si passa alla votazione segreta sul complesso
della legge.
VOTAZIONE PER SCRUTINIO SEGRETO
ESITO DELLA VOTAZIONE
Presenti: 26
Votanti: 26
Favorevoli: 25
Contrari: 1
Il Consiglio approva
