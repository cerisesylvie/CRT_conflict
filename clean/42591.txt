Classificazione
ARTIGIANATO
SPORT E TEMPO LIBERO
Manifestazioni sportive
TURISMO E INDUSTRIA ALBERGHIERA



Oggetto del Consiglio n. 138 del 3 dicembre 2020 - Resoconto
OGGETTO N. 138/XVI - Interpellanza: "Proposte per la
riorganizzazione del settore delle manifestazioni sportive,
enogastronomiche e dell'artigianato".
Bertin (Presidente) -
Punto n. 25 all'ordine del giorno.
Per l'illustrazione, il consigliere Brunod, ne ha facoltà.
Brunod (LEGA VDA) -
Ho presentato questa interpellanza in
quanto ho preso atto che molte manifestazioni sportive,
enogastronomiche e dell'artigianato hanno dovuto spostare e in
alcuni casi annullare lo svolgimento dei loro eventi in base alle
limitazioni dovute alle misure di contenimento al contagio da
Covid-19 definite dai vari DPCM. Constatato che diversi
organizzatori stanno valutando di spostare nel periodo
primavera-estate la data di svolgimento degli eventi in quanto
ritenuto più congeniale per quanto riguarda le restrizioni imposte
dai vari DPCM, visto che, purtroppo, diversi eventi dello stesso
settore sono stati organizzati in date concomitanti: per esempio,
mi viene da pensare a "La Thuile Trail" 24-25-26 luglio 2020
insieme al "Monterosa Walser Trail" nelle stesse date, piuttosto
che "Marché au Fort" 10-11 ottobre e "Mele Vallée", la stessa
manifestazione nello stesso settore ad Antey. Troppi eventi
ravvicinati o concomitanti nello stesso settore sicuramente non
possono portare a dei grandi risultati organizzativi, a grandi
risultati a livello tecnico, qualitativo e mediatico in quanto sia
il numero dei partecipanti che le risorse a disposizione sono di
fondamentale importanza per ottenere dei grandi successi. Sappiamo
che la Valle d'Aosta è piccola, se ci sono degli eventi dello
stesso genere nelle stesse date, per forza di cose i partecipanti
si suddividono, quindi questo è un grande danno per chi organizza.
Lo stesso vale per il discorso dei partner e degli
sponsor
che possono partecipare e aderire a questi eventi, la Valle d'Aosta
è piccola, quindi sappiamo che sono più o meno sempre gli stessi
questi partner, quindi o devono fare delle scelte: o uno o l'altro,
o a volte, per non scontentare nessuno, devono andare incontro alle
esigenze di tutti con delle cifre magari non così grandi, quindi
anche questo è un danno.
Evidenziato quindi che sarebbe importante una riorganizzazione
di tutto il settore delle manifestazioni, si interpella il Governo
regionale per conoscere quale sia l'intendimento per risolvere
questa problematica.
Presidente -
Per la risposta, la parola all'assessore
Sapinet.
Sapinet (UV) -
Ringrazio il collega Brunod per aver posto
all'attenzione questa questione. Inizierò con una prima risposta
legata in particolar modo al settore agricolo, poi eventualmente
l'assessore Guichardaz integrerà per la parte di sua competenza.
Ringrazio per l'attenzione prestata al settore degli eventi e delle
manifestazioni, in modo specifico per quanto attiene alle strategie
di promozione e all'azione di
marketing
, che siamo
consapevoli, in una fase come questa, siano sempre più decisive per
un corretto rilancio e per lo sviluppo integrato dell'offerta
complessiva della Valle d'Aosta, un'offerta che sia capace di
integrare gli aspetti prettamente turistici legati alla montagna a
quelli culturali identitari, a quelli, infine, legati
all'enogastronomia e agli aspetti agro-culturali della nostra
regione.
Relativamente al settore agricolo, numerose sono le iniziative
che vengono organizzate ordinariamente per la valorizzazione del
settore agro-alimentare, per la promozione delle eccellenze di
filiere eno-gastronomiche di qualità. Tra le iniziative consolidate
si segnalano, previste annualmente in ordine cronologico e nel
rispetto dei calendari agricoli legati ai prodotti valorizzati
dall'evento specifico, le seguenti manifestazioni: appuntamenti di
show cooking
nei mesi estivi in diverse località del
territorio al fine di promuovere i prodotti locali e il loro
utilizzo in cucina; "Marché au Fort", appuntamento annuale di
promozione delle filiere dell'enogastronomia con vendita mercato
cui partecipano solitamente un centinaio di espositori; Concorso
Mieli; "Vins Extrêmes", dedicato ai vini doc, che è un evento a
carattere biennale; Modon d'Or, concorso nazionale di fontina
d'
alpage
. Ad eccezione dell'evento "Vins Extrêmes", che si
svolge biennalmente, le altre iniziative, nel rispetto delle misure
di sicurezza e prevenzione richieste dai decreti in corso, si sono
svolte anche nel 2020 con opportune modifiche, che si sono rivelate
necessarie per il contenimento degli assembramenti e del rispetto
delle direttive fornite per la sicurezza delle persone. Si rimarca
inoltre la partecipazione dell'Assessorato in una serie di attività
per la valorizzazione delle produzioni DOC, DOP, IGP e PAT
indirizzate a
target
di pubblico differenti, finalizzate a
favorire la conoscenza dei prodotti del territorio e lo sviluppo
della filiera a chilometri zero, molte delle quali sono organizzate
in collaborazione con i partner istituzionali quali Coldiretti,
CERVIM, VIVA, AREV, Consorzio Tutela Doc Fontina, Slow Food. Il
calendario in tal caso è frutto di una sintesi tra i vari soggetti
coinvolti nelle varie iniziative.
Accanto alle attività di organizzazione diretta o svolte in
partnership
, si trovano poi numerosi e variegati eventi
organizzati da soggetti esterni all'Amministrazione regionale,
quali Comuni, Pro-loco, Enti di promozione territoriale, che sul
territorio regionale si occupano a vario titolo di promuovere in
modo particolare il prodotto agricolo e favorire la conoscenza di
specifiche filiere di produzione: lattiero-casearie,
ortofrutticola, vitivinicola, carni, eccetera, con un'attenzione
particolare al chilometro zero e alle produzioni locali. Per queste
iniziative che trovano sostegno economico da parte
dell'Amministrazione attraverso specifici contributi sulla legge
del settore, l'Assessorato nel corso del tempo ha curato un
calendario promozionale proprio per poter veicolare all'esterno le
proposte più legate al
food
in un'ottica di proposta
territoriale e stagionale.
Presidente -
Per l'integrazione alla risposta,
l'assessore Guichardaz risponde da remoto, ne ha facoltà.
Guichardaz J. (PCP) -
Grazie collega Brunod per questa
interpellanza, che permette anche di parlare e di chiarire
l'aspetto sportivo. Come lei ha giustamente segnalato nella
premessa della sua interpellanza, l'emergenza Covid in atto non ha
permesso lo svolgimento di numerose manifestazioni sportive
nell'anno 2020, sia a livello locale, sia a livello nazionale.
Normalmente le manifestazioni sportive, come lei sa sicuramente
meglio di me, che siano
trail
,
martze a pià
[traduzione letterale dal patois: corse a piedi], corse su strada e
sci, tra novembre e dicembre, vengono programmate per l'anno
successivo. Quest'anno il clima di incertezza rende l'aspetto
organizzativo molto complicato. Noi sappiamo, per interlocuzioni
avvenute con i vari soggetti interessati, che alcuni enti
organizzatori stanno ragionando sull'opportunità o meno di
calendarizzare le manifestazioni sportive, altri cercheranno di
riproporre sulla carta le date degli eventi, come quelli dell'anno
precedente, con appuntamenti che negli anni sono già ricorrenti
nelle localizzazioni e nei periodi dell'anno, vedi i
tour
trade
, eccetera, altri sono in attesa di capire l'evolvere
della situazione epidemiologica.
Per quanto concerne le competizioni sportive, che rientrano nei
calendari nazionali, faccio presente che, trattandosi appunto di un
livello nazionale, non si può scegliere la data, ma certo si può
lavorare affinché non si incastrino in maniera "competitiva" con
altri eventi. A titolo esemplificativo, il calendario FIDAL per il
2021 non riporta ancora nessuna competizione, quanto meno al
momento in cui abbiamo preparato la risposta. Ovviamente non è
possibile pensare che la calendarizzazione per l'anno 2021 possa
essere definita in modo blindato, purtroppo, a seconda
dell'evolversi della situazione epidemiologica, si potranno avere
annullamenti, modifiche di programma e ricalendarizzazione, come
peraltro è già avvenuto nell'anno in corso. Guardando al di fuori
della Valle, anche enti organizzatori di livello nazionale stanno
manifestando incertezze sulla possibilità di calendarizzare o meno
eventi di portata anche internazionale e noi siamo consapevoli
quindi che potranno esserci competizioni, eventi e sagre in diversi
luoghi della Valle d'Aosta, per rispondere anche alla sua domanda,
che sicuramente potranno sovrapporsi.
A tale proposito, se gli enti organizzatori, quindi i privati,
le associazioni sportive, i Comuni, le pro loco, manifesteranno la
loro esigenza - e lo dico pubblicamente -, noi, come Assessorato e
come Dipartimento, potremmo attivarci, anche assieme al collega
Sapinet e alle sue strutture, in modo da aprire un tavolo e fare da
facilitatori in qualche modo, cioè dare un aiuto per il
coordinamento degli eventi. Questo lo dico sempre nel rispetto
dell'autonomia di ciascun ente organizzatore, perché, come ben
sappiamo, poi ci sono degli eventi che sono di carattere
esclusivamente locale legati al patrono, legati quindi a situazioni
che non possono essere né facilitate, né determinate.
Nell'attesa di tornare a una situazione stabile, inoltre, è
nostra intenzione portare avanti una sorta di consulta per la
promozione coordinata di eventi culturali, sportivi,
eno-gastronomici e per le manifestazioni di rilevanza regionale,
affinché non solo non si sovrappongano ma, anzi, si
implementino.
Ovviamente i DPCM che si susseguiranno potranno condizionare
fortemente i programmi dei comitati organizzatori degli eventi
sportivi, oggi ne abbiamo una traccia, quindi sappiamo che è
difficile prevedere ed è difficile fare dei programmi.
Le segnalo, inoltre, per chiudere, che i contributi per gli
eventi sportivi di alto livello tecnico e di interesse
turistico-promozionale di cui al capo quinto della legge regionale
n. 3/2004 non sono sospesi e godono di uno stanziamento di bilancio
che potrà sostenere le iniziative che gli organizzatori intendono
comunque definire e le modalità saranno le solite, cioè quattro
bandi annuali per l'accesso a questi contributi.
Presidente -
Per la replica, ha chiesto la parola il
consigliere Brunod, ne ha facoltà.
Brunod (LEGA VDA) -
Ringrazio tutti e due gli Assessori
per avermi dato una risposta in merito alla mia interpellanza, un
tema al quale sono molto legato e ci tengo parecchio a queste
manifestazioni, che, come ricordava anche l'assessore Sapinet,
anch'io condivido pienamente che sono tutti eventi quelli
eno-gastronomici di fondamentale importanza per la promozione della
nostra Regione. Questo periodo legato al Covid ha accentuato questa
problematica, però anche già negli anni passati sussisteva questo
problema di molte volte troppi accavallamenti, concomitanze degli
eventi, quindi credo sia un tema veramente importante prenderlo in
mano in quanto questo sistema di organizzazione e pianificazione
degli eventi va affrontato con attenzione in quanto altrimenti si
rischia di assistere a una competizione tra eventi, che non può che
portare all'autodistruzione di un sistema: quello delle
manifestazioni in generale, che è di fondamentale importanza per
promuovere e valorizzare a livello turistico in campo regionale ma
ancor più guardando in ambito nazionale e internazionale tutte le
ricchezze e peculiarità che la nostra meravigliosa regione
possiede.
Questo è l'invito, perché essere a conoscenza della
problematica, va bene, siamo tutti d'accordo, però prima,
purtroppo, di arrivare a un punto dove magari certe discipline...
com'è successo anche negli anni passati, quando ci sono troppi
accavallamenti, troppe concomitante, molte volte è la fine per una
disciplina, bisogna magari anticipare e prevenire questi tempi
portando avanti le azioni giuste. Ovviamente comprendo che non è
così facile, però con delle sensibilizzazioni, con magari delle
iniziative, degli incentivi che l'Assessorato può portare avanti si
può risolvere questa problematica e quindi tutelare l'immagine
della nostra Regione, di tutti gli eventi e di tutti gli
organizzatori, che sempre più hanno delle grosse difficoltà, in
quanto è agli occhi di tutti che, per esempio, le Pro-loco stanno
scomparendo sempre di più e sono gli enti che sono fondamentali per
la promozione della nostra regione.
