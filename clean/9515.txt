Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 595 del 7 giugno 1989 - Resoconto
OGGETTO N. 595/IX - PROGETTO DI RECUPERO DEL PATRIMONIO
REGIONALE DI EDILIZIA RESIDENZIALE PUBBLICA. (Reiezione di
mozione)
PRESIDENTE:
Do lettura della mozione in oggetto,
presentata dai Consiglieri Mafrica, Bajocco e Riccarand ed iscritta
al punto 36 dell'ordine del giorno.
MOZIONE
CONSTATATO che diventano sempre più numerose le proteste di
inquilini dell'Istituto Autonomo Case Popolari per il cattivo stato
di conservazione degli alloggi da loro abitati;
VERIFICATO che il bilancio dell'IACP non consente interventi di
manutenzione straordinaria su un patrimonio edilizio che, in buona
parte, con il passare degli anni, diventa sempre più degradato;
CONSIDERATO che una buona conservazione del patrimonio di
edilizia residenziale pubblica, oltre che rivestire aspetti di
carattere sociale, rientra negli interessi generali della
Regione;
Il Consiglio regionale
della Valle d'Aosta
IMPEGNA
la Giunta regionale, d'intesa con l'Istituto Autonomo Case
Popolari e con le Commissioni consiliari competenti, a predisporre
e finanziare un progetto di recupero del patrimonio regionale di
edilizia residenziale pubblica.
PRESIDENTE:
Ha chiesto la parola il Consigliere Bajocco;
ne ha facoltà.
BAJOCCO (PCI):
Mi auguro che questa mozione venga
approvata, perché tratta di un problema piuttosto grave. Penso che
gli alloggi amministrati dallo IACP nella nostra Regione siano più
di 1.000: ce ne sono, infatti, a Pont St. Martin, Hône-Bard,
Champdepraz, Verrès, Issogne, Châtillon, Chambave, Aosta, Morgex e
Courmayeur. Una parte di queste case è stata costruita prima della
seconda guerra mondiale, una parte dopo la guerra, mentre un'altra
parte è stata costruita in tempi più recenti.
Come tutti sanno, si tratta di case costruite con criteri di
massima economicità e con materiali scadenti; scarsissima poi è
stata la loro manutenzione. Più volte in questo Consiglio è stato
sollevato il problema dei serramenti. Nelle case costruite 15 o 20
anni fa, da Pont-Saint-Martin a Courmayeur, vi è una perdita di
calore pari a circa il 30% o 40%. Il sottoscritto, inoltre, più
volte ha invitato i Consiglieri a visitare quegli stabili, per
prendere direttamente in esame le loro manchevolezze.
I problemi sono gravi in tema di grondaie e pluviali di scarico.
Gli inquilini hanno chiesto più volte al Presidente dello IACP ed
al Sindaco di far riparare i tetti, perché l'acqua penetra negli
ultimi piani; di far imbiancare le pareti esterne e le scale
interne, che sono in una condizione di degrado poco onorevole; di
far riparare le ringhiere che stanno crollando e le fogne che non
scaricano; nonché di far sistemare le strade ed i piazzali, per
attraversare i quali a volte occorre una barca.
Dicevo prima che, per ristrutturare tutto questo patrimonio
presente nella nostra Regione, occorrono circa 5 miliardi. Sono
tanti? Sono pochi? Si tratta in ogni caso di 5 miliardi che, se
dilazionati in qualche anno, possono restituire delle case degne e
decorose a coloro che le abitano.
Non vorrei che si dicesse che questa gente paga una minima parte
dell'affitto, perché, con la legge n. 15 del 1987, anch'essa paga
il dovuto, cioè quanto questo consesso ha votato, anzi paga anche
piuttosto salato.
I rappresentanti di scala delle case appartenenti allo IACP, nel
corso di diversi incontri con il Presidente di quell'istituto hanno
ripetutamente chiesto quanto ho testé accennato, ma il 90% di tali
richieste è stato respinto. Ciò non è imputabile a lui, perché,
onestamente, la sua risposta è sempre stata la seguente: "A noi,
come IACP, mancano i finanziamenti per poter intervenire sul nostro
patrimonio immobiliare". Questo patrimonio, però, non deve essere
abbandonato a se stesso. Più volte il Presidente della Regione ha
detto: "Ben vengano certe richieste, perché noi siamo a
disposizione per concorrere al risanamento di certi patrimoni
immobiliari, sia quelli del quartiere Cogne sia quelli dello
IACP".
Per quanto stabilito dalla legge statale n. 457, la Regione
incamera ogni anno vari miliardi. C'è una commissione regionale,
presieduta dall'Assessore ai Lavori Pubblici, che stabilisce dove
indirizzare questi soldi: una parte viene assegnata alle
cooperative, un'altra parte ai Comuni, mentre solo una minima parte
viene assegnata allo IACP. Tuttavia, si tratta sempre di soldi che
vengono utilizzati per nuove costruzioni, mentre almeno una parte
potrebbe essere destinata allo IACP per la manutenzione dei propri
stabili. Vorrei proprio che alcuni Consiglieri si recassero a
visitare qualche caseggiato dello IACP, per rendersi effettivamente
conto di persona del tipo di degrado al quale possono andare
incontro queste case.
E' per questo motivo che gli inquilini di queste case e di
questi quartieri chiedono che, se lo IACP non ha la possibilità
finanziaria e visto che i suoi rappresentanti sono stati votati da
questo Consiglio e che il suo Presidente è un uomo di fiducia del
Presidente del Consiglio regionale, questo Consiglio dia allo IACP,
con dei contributi sostanziosi, la possibilità di risanare queste
abitazioni e questi quartieri che da Pont-Saint-Martin sono
presenti sino a Courmayeur, consentendo anche ai loro abitanti di
vivere dignitosamente in una casa migliore.
Grazie.
PRESIDENTE:
Ha chiesto la parola il Presidente della
Giunta, Rollandin; ne ha facoltà.
ROLLANDIN (UV):
Les considérations faites à propos de
l'exigence d'intervenir pour aménager à nouveau le patrimoine
existant aux différents niveaux sont certainement à partager. Je
crois que dans ce sens l'Administration régionale a déjà donné son
exemple pour ce qui est de son patrimoine et là où il était
possible. En effet il faut distinguer de différentes attitudes et,
surtout, de différents propriétaires. Il y a la propriété des
Communes, celle de l'Administration régionale et celle de
l'Institut Autonome des Maisons Populaires.
On parle de
"patrimonio regionale di edilizia residenziale
pubblica",
mais ce patrimoine est en partie de l'Institut
Autonome et en partie de l'Administration régionale. Evidemment ce
son deux chapitres différents. Pour ce qui est du patrimoine
régional, je crois qu'il y a déjà eu des investissements
remarquables et les Assesseurs compétents sont en train de
reprendre, dans l'ensemble, les interventions nécessaires pour
prévoir, dans le budget de l'année prochaine, une intervention
satisfaisante selon les requêtes des Communes où l'Administration
possède son patrimoine. Je crois que à ce moment-là nous aurons la
possibilité de donner une réponse positive aux questions sur ce
sujet.
Pour ce qui est de l'Institut Autonome des Maisons Populaires,
nous avons déjà alloué des sommés pour le réamenagement spécifique
de l'Institut. Etant donné que on doit présenter une loi pour
prévoir la régionalisation de l'Institut, on peut prévoir aussi le
système d'intervenir d'une façon concrète et remarquable, face aux
requêtes qui, en effet, existent. Je crois qu'à ce moment là on
évaluera les possibilités d'intervention, les priorités avec
l'Institut même et, par conséquent, on allouera la somme
nécessaire.
Je pense, donc, qu'on s'abstiendra sur cette proposition. Je
voudrais aussi souligner le fait que, pour ce qui est de
l'attention dédiée à ce problème, on a déjà fait des pourparlers
avec l'Institut et on instituera une série de Commissions qui
travailleront sur ce problème, afin d'avoir la possibilité
d'évaluer toutes les exigences et, ensuite, de prévoir le
financement nécessaire. Donc, avec cette abstention on ne veut pas
nier le fait que le problème existe, mais, au contraire, on propose
d'avoir un plan à examiner avec l'Institut même.
PRESIDENT:
Le Conseiller Bajocco a demandé la parole; il
en a la faculté.
BAJOCCO (PCI):
Vi voglio leggere queste quattro
pagine...
(...Interruzione...)
Sì, proprio per la vostra astensione.
Il 2 giugno 1987, un Comitato di quartiere ha inviato la
seguente lettera al Presidente ed al consiglio di amministrazione
dello IACP, in Corso XXVI Febbraio n. 29:
"In più di un'occasione il Comitato di quartiere ha inoltrato
le dovute richieste agli organi sopracitati, ma quelle più
necessarie vengono a volte dimenticate. Le richieste sono le
seguenti:
1°) ripristino e sostituzione delle guarnizioni in gomma dei
serramenti;
2°) imbiancatura delle scale, più volte promessa, ma mai
eseguita;
3°) verniciatura delle ringhiere esterne dei balconi;
4°) sostituzione degli attuali giochi dei bambini, dietro la
Casa-Famiglia, diventati pericolosi, con altri giochi (pallamano e
pallacanestro) e con asfaltatura, possibilmente colorata,
dell'area;
5°) ripristino delle caditoie con lo scarico dell'acqua e
pavimentazione completa del quartiere e dei marciapiedi, perché è
sufficiente recarsi nel quartiere nei giorni di pioggia o di neve
per rendersi conto delle pozzanghere che vi si creano;
6°) sistemazione della viabilità interna, con la predisposizione
di cartelli di precedenza e di divieto di sosta, nonché la
predisposizione della completa segnaletica dei parcheggi-macchina
non numerati, per regolamentare meglio il posto-macchina, dando
così la possibilità ai vari mezzi di trasporto di circolare meglio
all'interno del quartiere (camion della nettezza urbana e dei
Vigili del Fuoco, nonché autovetture della Croce rossa...);
7°) manutenzione urgente dei box, per porre rimedio
all'infiltrazione dell'acqua, in seguito alla quale gli intonaci si
scrostano; per risolvere questo inconveniente è necessario
rimuovere la terra nel lato nord, facendo un'intercapedine; mentre
per tutti gli altri muri è necessaria una manutenzione
generale;
8°) come da accordi verbali presi a suo tempo, per quanto
concerne l'autogestione dell'area verde, cortesemente si richiede
l'intervento del Presidente nei confronti di quegli inquilini che
si rifiutano di versare la quota dovuta al Comitato stesso.
Rimanendo in attesa di avere un incontro con il Presidente, se
possibile, o con alcuni membri del Consiglio di amministrazione,
per esporre a voce le nostre richieste, ringraziando, porgiamo i
nostri distinti saluti".
Questa lettera, come vi dicevo, è stata inviata all'IACP il 2
giugno 1987.
Al Presidente del Comitato di quartiere, signor Avati Girolamo,
è stata data risposta in data 9 settembre 1987, con una lettera
inviata dal Presidente dell'IACP, nella quale si dice
testualmente:
"Si comunica che quanto segnalato da codesto Comitato, con
lettere del 2 giugno 1987 e del 27 agosto 1987, è stato inserito
nell'ordine del giorno della prossima adunanza del Consiglio di
amministrazione, indetta per il giorno 17 c.m.
Relativamente a quanto inserito, sulla chiusura di questa
presidenza nei confronti del Comitato di quartiere, si precisa che
le problematiche manutentive sollevate in precedenza sono sempre
state esaminate e discusse in Consiglio e le conseguenti
conclusioni rese note ai rappresentanti del Comitato stesso.
Si è citata ad esempio l'istanza avanzata in data 9 maggio 1986,
esaminata dal Consiglio e dall'Assemblea il giorno 12 giugno 1986
(oggetto 17/a), seduta nella quale veniva preso atto dei lavori
affidati, (ripristino marciapiedi e pavimentazione piazzali nei
tratti maggiormente dissestati, rimozione panchine deteriorate e
sostituzione delle stesse, revisione...)..."
(...Interruzione del Presidente Rollandin...)
... Come hai detto Presidente? Dimmi, Presidente, perché non ho
capito quello che hai detto.
ROLLANDIN (fuori microfono):
Questa l'abbiamo già
sentita.
BAJOCCO (PCI):
Beh! Te la ripeto lo stesso; comunque è la
prima volta che te la leggo. Del resto questa è solo la seconda
lettera, perché ce ne sono altre due.
... Il Comitato di quartiere, nella riunione svoltasi presso
la sede il 25 settembre 1986.
Recentemente è stata disposta la rimozione delle attrezzature
giochi-bambini deteriorate, che interessano l'area verde
centrale..."
Come dicevi, Mario?
ANDRIONE (fuori microfono):
Ci vuole un po' più di
sentimento nella lettura.
BAJOCCO (PCI):
Va bene, allora diamo un po' più di
sentimento.
"... allo studio predisposto dagli uffici per un programma di
intervento manutentivo, atto... Distinti saluti".
Arriviamo ad una lettera inviata dal Comitato di quartiere, in
data 27 agosto, al signor Presidente dello IACP ed al Presidente
della Giunta:
"Sono trascorsi ormai tre mesi da quando il Comitato di
quartiere chiedeva un incontro con Lei e con il Consiglio di
amministrazione, per poter esaminare le richieste più volte
avanzate dal Comitato stesso...".
Poiché non voglio stancare troppo i Consiglieri, dico solo che
il Comitato richiedeva quanto già era stato richiesto altre volte e
si lamentava dell'assenza di un incontro e di una risposta
positiva.
C'è poi la risposta del Presidente della Giunta regionale, al
quale era stata indirizzata per conoscenza una precedente lettera,
ad un cittadino di quel quartiere, nella quale si dice:
"Osservazioni in merito ai lavori manutentivi necessari
all'interno del Quartiere di viale Europa.
In relazione alla lettera del 27 agosto 1987, inviata per
conoscenza a questa Presidenza e relativa all'oggetto, si comunica
che il Presidente dello IACP della Valle d'Aosta, interpellato in
merito alla situazione segnalata, ha fatto presente che, nella
prossima adunanza del Consiglio di amministrazione dell'Istituto
stesso, indetta per il giorno 17, verranno esaminati gli eventuali
interventi manutentivi ai difetti all'interno del quartiere.
Lo stesso Presidente ha precisato altresì che le problematiche
manutentive sollevate in passato sono sempre state esaminate e
discusse in Consiglio e le conseguenti decisioni sono state rese
note ai rappresentanti degli stessi.
Si invita pertanto la SV a portare a conoscenza degli altri
componenti del Comitato di quartiere il contenuto della presente,
nella speranza che le problematiche ed i problemi sollevati possano
trovare definitiva soluzione".
Il problema è che, se questo IACP non ha alcuna disponibilità
finanziaria, ditemi voi che cosa può fare per provvedere alla
manutenzione di tutto questo patrimonio edilizio. E' vero che una
parte del patrimonio amministrato dallo IACP è di proprietà dei
Comuni o della Regione ed è altresì vero che la manutenzione di
queste case viene fatta dai Comuni o dalla Regione. Tutte le altre
case, però, sono più di 1.000 e se questo ente viene privato dei
fondi che vengono dati dallo Stato alla Regione e che a loro volta
dovrebbero essere assegnati allo IACP per la ristrutturazione di
queste abitazioni o di questi quartieri, io non so come lo IACP
possa risolvere tutti questi problemi, visto che l'Amministrazione
regionale, la Giunta, il Presidente della Giunta o l'Assessore ai
Lavori Pubblici, dirottano altrove questi soldi. Io mi domando come
si possa provvedere alla manutenzione di questo patrimonio
edilizio, quando non si dispone di una sola lira.
PRESIDENTE:
Il Consigliere Bajocco ritiene che la mozione
debba essere messa ai voti?
BAJOCCO (PCI):
Certo!
PRESIDENTE:
Ha chiesto la parola il Consigliere Mafrica;
ne ha facoltà
MAFRICA (PCI):
E' dal 1982, cioè dall'approvazione della
legge n. 182, che la nostra Regione ha la possibilità di legiferare
in materia di IACP e, volendo, si poteva utilizzare l'opportunità
offertaci dallo Statuto di inserire questa materia nei Lavori
Pubblici.
Il Presidente della Giunta, invece, fa in sostanza il
ragionamento che segue: "Voi parlate di conservazione del
patrimonio residenziale pubblico, ma solo una parte di questo
patrimonio è dei Comuni o della Regione, mentre un'altra parte è
dello IACP. Sul patrimonio del Comune e della Regione si interviene
e porteremo i programmi per interventi futuri; mentre per il
restante patrimonio bisognerà predisporre un disegno di legge per
la regionalizzazione dello IACP".
C'è da osservare tuttavia che, mentre avvengono queste cose, una
parte del patrimonio dello IACP continua a deteriorarsi. Io credo
che le date delle lettere lette dal Consigliere Bajocco dimostrano
che è da tempo che gli inquilini pongono dei problemi, ma che è
anche da tempo che quei problemi non vengono risolti.
Ora è curioso che la nostra Regione già da due anni, con la
legge n. 15 del 1987, abbia stabilito come e quanto far pagare di
affitto agli inquilini di quelle abitazioni, mentre resista alla
possibilità di intervenire, probabilmente perché lo IACP è più
collegato allo Stato che non alla nostra Regione. Io penso che,
quando con il tempo si arriverà alla regionalizzazione dello IACP,
sicuramente si dovrà intervenire su quelle case; ma, più tempo sarà
trascorso a quella data, più sarà degradato quel patrimonio e
maggiori saranno gli interventi finanziari.
Il Consigliere Bajocco prima parlava di svariati miliardi. Se
con l'approvazione della mozione si assume l'impegno di affrontare
in tempi più brevi la questione, io credo che sicuramente ci sarà
poi un minore esborso finanziario e sarà più facile il recupero di
quelle abitazioni. Tutto questo, ovviamente, senza parlare della
questione sociale, perché non è sicuramente bello vivere in mezzo a
strade dissestate, con fognature che perdono o con infissi
cadenti.
Noi quindi siamo dispiaciuti del fatto che si tenga conto solo
in modo parziale della mozione e non si voglia affrontare questo
problema, che è uno dei tanti che noi abbiamo e che comunque
interessa un migliaio di famiglie.
PRESIDENTE:
Se nessuno chiede la parola, pongo in
votazione la mozione in oggetto.
ESITO DELLA VOTAZIONE
Presenti: 26
Votanti: 5
Favorevoli: 5
Astenuti: 21 (Agnesod, Andrione, Beneforti, Bich, Faval, Fosson,
Lavoyer, Limonet, Louvin, Marcoz, Martin, Mostacchi, Perrin,
Rollandin, Rusci, Stevenin, Trione, Vallet, Vesan, Viérin e
Voyat)
Il Consiglio non approva
