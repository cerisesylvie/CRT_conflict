Classificazione
CONSIGLIO REGIONALE
Attività consiliare d'aula
INFORMAZIONE
Sistema informativo
ISTRUZIONE PUBBLICA
Personale docente e non docente



Oggetto del Consiglio n. 3311 del 15 marzo 2018 - Resoconto
OGGETTO N. 3312/XIV - Ritiro di risoluzione: "Reperimento di
risorse per garantire un organico di supporto per la tecnologia e
l'informatica nella scuola secondaria di primo grado".
Farcoz (Président) -
Point n° 23.02 de l'ordre du jour.
La parole à la collègue Certan pour l'illustration.
Certan (ALPE) -
Questa risoluzione era nata come ordine
del giorno. Era un po' l'emendamento di cui avevo già parlato in
Commissione per inserire un articolo nell'
omnibus
, ma poi,
per diversi motivi, abbiamo valutato di predisporla come
risoluzione. Sono state discusse già anche altre iniziative su
questo, ma non potevamo saperlo. Noi chiediamo che venga posta
un'attenzione immediatamente realizzabile riguardo alla scuola
secondaria di primo grado, per tutte le motivazioni che abbiamo
enunciato, perché in questo momento è necessario, altrimenti non si
riesce neanche a ripartire con l'anno scolastico 2018 e con la
situazione precedente, perché con l'organizzazione, soprattutto con
gli insegnanti di tecnologia e tutta la parte di organizzazione
plurilingue, molte scuole hanno avuto difficoltà a predisporre gli
orari. Questo è il primo passaggio.
L'altro passaggio riguarda un'attenzione che noi vorremmo dare
proprio a quella parte di informatica che sappiamo avere obiettivi
molto diversi, ma che potrebbe essere insegnata dagli stessi
insegnanti. Così verrebbero almeno potenziati i principi sani e
interessanti che la "buona scuola" metteva in evidenza, perché poi
di fatto, benché noi avessimo ripreso tale legge con la legge n.
18, non sono più stati ripresi: potenziare le capacità e le
competenze informatiche e tecnologiche dei ragazzi.
A mio avviso, come primo passaggio, sarebbe interessante
sicuramente il ripristino della situazione ante
adaptation
,
ma ancora più interessante sarebbe mettere a disposizione un
insegnante in più, che funga un po' da
pivot
all'interno
della scuola e che possa potenziare anche tutta la parte dei
progetti, e allora sì che anche la parte dei progetti sul
plurilinguismo e sul bilinguismo potrebbero essere potenziati. Devo
dire che stavamo facendo una valutazione su quante risorse
effettive necessiterebbero e non so se adesso è immediatamente
fattibile, ma sicuramente la situazione attuale è
insostenibile.
Chiederemmo pertanto un impegno al Governo regionale e per il
momento ascoltiamo quali sono le sue proposte, Assessore. Siamo
anche disponibili a cambiare il testo e lo dico adesso perché, se
poi viene chiusa la discussione, non possiamo più dirlo.
Président -
La parole à l'Assesseur Rini.
Rini (UV) -
In realtà, più che di emendare, io le
chiederei se è possibile ritirare questa risoluzione. Ne
discuteremo sicuramente in maniera approfondita nella prossima
seduta, poiché stiamo lavorando per trovare una soluzione condivisa
anche con il tavolo sindacale. La sua è un'ipotesi, in realtà
l'ipotesi uscita con il confronto con i sindacati è un'altra
ancora, sempre di valorizzazione di risorse, è quella che ho
cercato di riassumere questa mattina. Abbiamo in realtà già
quantificato le risorse e le stiamo reperendo. Credo che con la
prossima settimana manifesteremo la totale volontà politica di
trovare una soluzione a questa criticità - l'abbiamo garantita,
abbiamo preso l'impegno stamattina e glielo ribadisco ora - come ad
altre. Si potrà fare un ragionamento complessivo della parte
istruzione durante la discussione della variazione al bilancio, e
lì ci sarà l'occasione per analizzare anche questa situazione.
Président -
La parole à la collègue Certan.
Certan (ALPE) -
Credo di poter fare la sintesi anche per
quanto riguarda gli altri gruppi. Ad oggi - perché venerdì noi
abbiamo letto un comunicato stampa di incontri fra il Presidente,
lei e le organizzazioni sindacali con quel calcolo che credo porti
a circa sette unità - l'incremento delle sette unità riporta la
situazione prima delle
adaptation
.
Assessore, dobbiamo essere abbastanza chiari, perché lunedì io
non ho trovato traccia di quanto lei ha detto sulla variazione che
si andrà a discutere la prossima settimana, di dove verrà inserito,
quindi per ora non c'è ancora nulla. Noi rimaniamo sulla sua
parola: che state facendo altre valutazioni, eventualmente anche
altri calcoli, e che porterete questo in variazione. Oggi però noi
non ne abbiamo trovato traccia da nessuna parte. Ritiriamo comunque
la risoluzione.
Il Consiglio prende atto del ritiro della risoluzione.
Président -
C'était le dernier point à l'ordre du jour.
Le Conseil a terminé ses travaux.
---
La réunion se termine à 19 heures et 7 minutes.
