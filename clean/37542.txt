Classificazione
TRASPORTI E VIABILITÀ
Autostrade e trafori alpini



Oggetto del Consiglio n. 1293 del 11 giugno 2015 - Resoconto
OGGETTO N. 1293/XIV - Reiezione di mozione: "Impegno per la
revisione delle concessioni autostradali ed il miglioramento del
modello gestionale".
Presidente -
Punto 43 all'ordine del giorno. Per
l'illustrazione, la parola al collega Bertschy.
Bertschy (UVP)
- Grazie Presidente.
Buon pomeriggio a tutti. Continuiamo i lavori del Consiglio.
Torniamo, come gruppi ALPE e UVP, sull'argomento dei trasporti per
dare continuità alle risoluzioni che abbiamo approvato. Come le
avevamo annunciato, Assessore, negli scorsi Consigli, cerchiamo
attraverso questa mozione, quella successiva e quelle che porteremo
poi su ferrovia e aeroporto di dare concretezza al lavoro politico
che è stato fatto durante il Consiglio straordinario, dove, seppur
qualcuno magari si aspettava fuochi d'artificio, quello che a noi
interessava in quel momento era trovare una linea di indirizzo che
ci portasse nei mesi poi a venire a dare continuità al lavoro e per
cercare di risolvere dei problemi. Rispetto all'autostrada, sono
state tante le iniziative proposte nel corso di questi due anni di
legislatura. Dopo aver analizzato a fondo la situazione nelle varie
interpellanze e appunto durante il Consiglio straordinario noi
riteniamo che sia giunta l'ora di produrre dei documenti che non
siano solo più delle semplici risoluzioni, ma dei documenti che,
insieme alla forza politica che speriamo di avere...come Consiglio
regionale...vadano a sostenere nelle sedi competenti, soprattutto
presso il Ministero - e forse poi potrebbe essere anche la Comunità
europea a darci una mano -, l'estremo disagio con il quale
conviviamo ormai da parecchi anni rispetto al costo delle nostre
autostrade e alle difficoltà di viabilità che hanno prodotto. Ci
sono quindi degli impegni con delle scadenze e una serie di
interventi che noi riteniamo opportuni, appunto, per arrivare da
qui all'autunno con chiarezza a determinare un percorso. Non
crediamo sia il vangelo quello che abbiamo scritto, però quanto
meno mettiamo, appunto, tempo e metodo al lavoro che le risoluzioni
hanno indicato soprattutto nelle discussioni, ma non hanno
organizzato nel sistema di lavorare. Visto che abbiamo votato
all'unanimità questi documenti, speriamo e riteniamo che il testo
proposto possa essere accolto e emendato, eventualmente,
migliorato, però proposto per dimostrare anche alla popolazione, ai
cittadini che quel Consiglio non ha partorito semplicemente delle
risoluzioni che rimarranno vuote e senza significato, ma ha dato il
via ad un sistema di lavoro differente nel settore dei
trasporti.
Presidente
- Grazie collega. C'è qualcuno che chiede la
parola? Nessuno chiede la parola? Chiudiamo la discussione
generale? Si chiude la discussione generale. Per la replica, la
parola all'Assessore Marguerettaz.
Marguerettaz (UV)
- Grazie Presidente.
Sicuramente il collega Bertschy ha avuto modo di ricordare
questo percorso fattivo e costruttivo che ha caratterizzato i
lavori della IV Commissione e i lavori del Consiglio regionale,
dove si è trovata una sintesi e vi è stata l'approvazione di
diverse risoluzioni all'unanimità. Direi che i contenuti della
mozione sono in larga parte coerenti con quanto approvato, ma
proprio per una questione di serietà, e una questione pratica - e
questo vale per questa mozione, ma anticipo anche la nostra
posizione sulla mozione n. 45: quella sul bacino di traffico -,
crediamo che possa essere opportuno definire, questa tempistica e
queste fasi, con un incontro che possiamo fare a
tambour
battant
in commissione e con il confronto dei tecnici proprio
per capire e andare a creare delle situazioni sequenziali dove le
date che andiamo ad introdurre siano delle date sostenibili. Anche
se sono delle date sfidanti, delle date che spronano e velocizzano
il lavoro. Rispetto a tutto questo discorso, parto solo dalla prima
dizione:
"attivare entro il mese di giugno un confronto con il
Ministero delle infrastrutture"
, non è che il confronto con il
Ministero delle infrastrutture è un atto unilaterale che dipende da
noi. È un atto che ovviamente, per essere fattivo e costruttivo,
deve avere dall'altra parte una disponibilità.
La nostra posizione sarà una posizione di astensione, ma non
tanto perché le mozioni non sono accoglibili dal punto di vista
della sostanza, ci sono dei passaggi che sicuramente potremmo
andare a modificare, potremmo discutere, ma non è questa la
sostanza. Riteniamo che vogliamo fare un lavoro corretto ed era
stato detto: "facciamo un calendario con gli uffici, dove andiamo a
capire quelle che possono essere le fasi che sono importanti e a
quel punto costruiamo i lavori", per cui per le mozioni n. 43 e n.
45 la posizione è una posizione di astensione, ma questa è
l'estrema
ratio
. Io chiederei, proprio per un clima di
collaborazione che si è instaurato, di ritirare queste due mozioni
e al Presidente della IV Commissione di coinvolgere subito e
convocare subito una riunione apposita in modo tale che per il
prossimo Consiglio abbiamo già un cronoprogramma condiviso.
Presidente
- Grazie Assessore. Ricordo che siamo in fase
di dichiarazione di voto e di replica dei proponenti. La parola
alla collega Morelli.
Morelli (ALPE)
- Merci Président.
Prendiamo atto delle parole dell'Assessore relativamente
all'impegno a riprendere un lavoro in commissione sulle azioni
concrete da portare avanti per quanto riguarda il problema dei
trasporti. Rileviamo però che quest'iniziativa, Assessore, me lo
lasci dire, avrebbe già dovuto essere messa in atto. Con la nostra
mozione quindi abbiamo voluto sollecitare e chiedere impegni
puntuali perché, insomma, va bene il lavoro che è stato fatto in
commissione, è stato un lavoro interessante, di approfondimento, un
lavoro condiviso che ha portato ad una seduta straordinaria dei
trasporti che ci ha visto siglare insieme delle risoluzioni di
intenti, ma, finché queste risoluzioni non hanno poi attuazione con
un programma, con un cronoprogramma, con impegni puntuali, beh,
rimangono poi un pochino semplicemente delle buone intenzioni. La
nostra posizione è quella di mantenere questa mozione per lasciare
anche traccia di quest'impegno e, naturalmente, augurarci che al
più presto il lavoro possa riprendere e possa dare i risultati
concreti e proficui che tutti si attendono. Siamo all'inizio di
un'altra stagione estiva, di un'altra stagione turistica e sappiamo
bene quanto i pedaggi autostradali esosi delle tratte valdostane
condizionino l'andamento e l'accesso, l'afflusso turistico in Valle
d'Aosta. Ribadisco quindi che noi siamo per mantenere la mozione e
al più presto calendarizzare delle azioni concrete. Grazie.
Presidente
- Grazie collega. Altri? La parola al collega
Bertschy.
Bertschy (UVP)
- Vorremmo porre una questione di metodo.
Ci è stato ricordato in due Conferenze di Capigruppo, l'ultima
questa mattina, alla quale ha presenziato il Vice Capogruppo Elso
Gerandin, che le risoluzioni non possono essere discusse, perché
alcune arrivano in ultimo minuto e non ci si può preparare, le
mozioni arrivano 15-20 giorni prima, si possono approfondire, si
possono emendare, si può dire che non si è d'accordo, ma non si può
dire che non si può lavorare su una mozione, perché uno può anche
dire: "tutti i punti non vanno bene, ve ne presento un altro", ma
se dopo 20 giorni non siamo capaci di emendare una mozione, è
chiaro che poi sui trasporti arriviamo sempre in ritardo, cioè le
mozioni hanno questo senso. La collaborazione va bene, Assessore,
però oggi lei ci viene a dire: "con calma ci rivedremo", arriverà
luglio, poi arriverà settembre, cioè l'autostrada continua a
costare cara, costa cara da anni. Ci sono anche altre segnalazioni
che non sono solo sull'autostrada, cioè produrre un documento, non
so quali sono i tempi dei nostri tecnici, ma si può lavorare. Ha
avuto il tempo di verificarla questa mozione, come le altre; tra
l'altro, le avevamo anche anticipato che questo lavoro sarebbe
arrivato. Allora, mi chiedo che senso ha produrre un documento se
poi qui non lo discutiamo?
Il lavoro che abbiamo fatto è un ottimo lavoro e il Presidente
Isabellon ne è stato un attore e un buon regista del sistema di
lavorare. Era aprile quando abbiamo fatto il Consiglio
straordinario, noi arriviamo a giugno e ci troviamo alle porte
dell'estate a chiederle...ci dica: "presentiamo un cronoprogramma,
la prossima settimana organizziamo una Commissione trasporti,
presentiamo un cronoprogramma e andiamo avanti", ecco, e proviamo a
fare delle cose, oppure ci dice semplicemente che non si può fare
niente e andremo avanti un po' come possiamo, però c'è stato il
tempo di lavoro necessario per fare una discussione. Se poi i
tempi, giugno...è vero che è un atto unilaterale, se uno deve
parlare con un Ministero, un Assessorato, non può deciderlo da
solo, ma noi stiamo dicendo: "attiviamolo noi". Ci risponderanno
poi il prossimo mese, come stanno facendo per la questione della
ferrovia e ci portano da un anno all'altro, lei verrà qua e si
giustificherà. Se però noi non facciamo partire il nostro dialogo,
dall'altra parte è difficile che facciano partire loro
risposte.
Proprio perché ci ha detto che anche la risoluzione sul TPL farà
la stessa fine, io le dico: allora, questo non è il metodo di
lavoro che a noi interessa. Se questo è il sistema, è inutile che
produciamo delle mozioni. A questo punto facciamo un percorso
separato sulle cose da fare, ci muoviamo come gruppi e produciamo i
nostri documenti. Le chiederei quindi un atteggiamento e
un'attenzione diversa rispetto agli sforzi che facciamo. Ripeto:
possono essere cose giuste o sbagliate, i tempi si possono
dilazionare, però i suoi tecnici potevano dirci: "è impossibile
che, entro giugno 2015, saremo in grado di produrre una relazione
inerente le potenziali forme di abbonamento e di pedaggio
autostradale in tempo per il periodo di vacanza", oppure "siamo
impossibilitati a produrre, entro la fine di settembre 2015, un
dossier con l'analisi dettagliata degli attuali colli di bottiglia
del sistema gestionale", e ripeto gli altri. Ci dice di no, che non
si può fare? Non che ritorniamo in commissione però, "vediamo e
discutiamo", sennò il Consiglio regionale perde anche un po' del
suo interesse e della sua potenzialità. Ripeto: proprio perché ci
avete detto alla fine dello scorso Consiglio e ce lo avete ribadito
stamattina, sulle risoluzioni, non siamo più tanto d'accordo di
discuterle se non se ne rileva l'urgenza, che poi più tardi
capiremo chi la deve rilevare quest'urgenza. Le chiederei quindi,
Assessore, magari un supplemento di discussione, se si può prendere
qualche impegno, altrimenti chiaramente noi voteremo la nostra
mozione e cercheremo di portare avanti l'attività così come
l'abbiamo prodotta, sicuramente in IV Commissione con la
collaborazione di coloro che parteciperanno.
Presidente
- Grazie collega Bertschy. La parola
all'Assessore Marguerettaz.
Marguerettaz (UV)
- Grazie Presidente.
Sicuramente questo non è un metodo per sottrarsi al dialogo e
sottrarsi al confronto. Al di là dell'aspetto dei tempi perché lei
sa benissimo che varie mozioni, vari documenti sostanzialmente
arrivano alle varie strutture otto giorni prima del Consiglio. Voi
ovviamente li presentate quando li presentate, ma arrivano nelle
strutture il lunedì o il martedì della settimana prima, se il
Consiglio è mercoledì... A noi quindi l'elenco è stato trasmesso
dagli uffici della Presidenza del Consiglio lunedì e poi il giorno
stesso o il giorno successivo arrivano i documenti, per cui non è
che dobbiamo parlare di 20 giorni, parliamo di 8 giorni, primo;
secondo, poi, ovviamente, i documenti che noi scriviamo sono dei
documenti che creano delle aspettative. Ora, quando ho detto: è
bene soffermarsi e capire, le faccio solo un esempio, ma non tanto
perché questa mozione riguarda gli uffici dell'Assessorato dei
trasporti...lei sa benissimo che i dossier delle autostrade sono
seguiti dalla Presidenza, dall'Assessorato dell'ambiente, dove sono
radicati dei provvedimenti che sono finalizzati a dare degli sconti
ai residenti e sui quali, ovviamente, dobbiamo lavorare, per cui
non è un'attività che riguarda l'Assessorato dei trasporti in modo
specifico. Vede, quando si dice:
"produrre entro il mese di
luglio un'analisi e una relazione inerenti potenziali forme di
abbonamento di pedaggio autostradale..."
, dobbiamo creare una
serie di ipotesi, anche, torno a dire, ambiziose, anche
ottimistiche, ma che siano realizzabili. Se noi cioè facciamo un
elenco e diciamo: "dobbiamo dimezzare il costo dei trasporti",
abbiamo detto sicuramente una cosa che può essere interessante, che
può far piacere a chi l'ascolta, ma poi, dal punto di vista della
fattibilità, credo sia più impegnativo. Allora, ecco perché dico:
facciamo un'analisi non sotto i riflettori del Consiglio, dove il
rischio è di proporsi come il soggetto attivo per difendere gli
interessi della Valle d'Aosta, che poi non trovano una concreta
applicazione. Allora, facendo un'analisi in commissione acquisiamo
tutti gli elementi con le commissioni e con le audizioni, mettendo
attorno al tavolo le varie strutture, costruiamo un documento, che
è un cronoprogramma sostenibile: ecco perché le dico che la
ascoltiamo. Qua non si tratta di emendare una data, si tratta di
creare un percorso condiviso, quindi lo dico in questo senso. Io
però non è che posso entrare nel merito, se ritenete di dover
lasciare una traccia, poco male. La nostra non è un'astensione
ostile, è un'astensione che serve per andare a creare un tavolo di
lavoro per arrivare all'obiettivo finale.
Presidente
- Grazie Assessore. Altre dichiarazioni di
voto? La parola al collega Bertschy.
Bertschy (UVP)
- Senza che diventi un botta e risposta,
la replica è migliore dell'esordio, quindi cambio anch'io
atteggiamento nell'ultimo intervento. Quello che io volevo
sottolineare è il fatto che le mozioni noi le presentiamo 15-20
giorni prima, che poi arrivino otto giorni prima a lei la dice
lunga sul lavoro che il prossimo Presidente del Consiglio dovrà
ancora fare: ecco perché mi sembra che è un tempo di percorrenza
molto elevato di...no, scusi Presidente, non volevo riferirmi a
lei...porti pazienza, perché la vedo già agitarsi, ma c'è qualcosa
che non funziona. Non dico più Presidente del Consiglio, dico:
l'organizzazione del Consiglio e neanche la Dirigenza, noi le
presentiamo il venerdì, se a voi arrivano otto giorni prima,
diamoci un altro metodo di lavoro, poi c'è qualcosa...è più
difficile, ma...
Presidente
- Scusi, collega Bertschy, è solo per
precisare di modo che evitiamo di dire cose non corrette. La
scadenza a termine è il venerdì a mezzogiorno, dopodiché nel primo
pomeriggio gli uffici preparano tutto quello che deve essere
preparato e il lunedì mattina viene tutto inviato, non credo quindi
che si possano fare in tempi diversi...saranno nove...noi le cose
le facciamo e sono sempre state fatte...non per dire adesso, prima
o sette anni fa che...i tempi sono brevissimi.
Bertschy (UVP)
- ...non vuole essere una polemica, ma se
ci viene risposto che non c'è il tempo necessario per analizzare le
cose, mettiamola così, allora c'è qualcosa di nuovo che non quadra.
Ecco, noi presentiamo i documenti per poterli discutere. Sui
documenti si può essere d'accordo o no, però se poi è una questione
di tempi...non ho mica tirato fuori io che è una questione di
tempi, ce l'ha detto in questo momento qua l'Assessore, è un altro
discorso... Chiudiamo l'argomento, non è questo il problema.
Allora, il nostro discorso...e, tra l'altro, non siamo qui a fare
demagogia, perché per tanti anni i movimenti che adesso sono in
maggioranza hanno fatto la demagogia sugli sconti dell'autostrada.
Erano già in maggioranza, così evitiamo anche di creare altri...e
noi siamo qua a sostenere un tipo di percorso che ci ha portato,
per fortuna, negli ultimi due anni a non avere più aumenti
esagerati. Forse l'attenzione di tutti i gruppi del Consiglio, di
tutta la politica della Regione Valle d'Aosta, di tutti quelli che
si interessano dell'autostrada, così siete tutti contenti, ci ha
portato a mettere la pressione giusta sui consigli di
amministrazione e le tariffe non sono più aumentate in maniera così
importante negli ultimi due anni.
Al di là di questo, però a noi interessa capire, Assessore, se
lei nelle prossime due settimane è in grado di portarci - l'impegno
lo manteniamo, perché rimanga traccia di un lavoro - in IV
Commissione un calendario, con argomenti anche diversi, ma che ci
dica qual è il percorso che facciamo per dare concretezza alle
risoluzioni, che, come ben si ricorda, sono state anche frutto di
un compromesso politico tra tutti...una sintesi, una capacità di
trovare una mediazione, ma così come sono non risolvono nessun
problema, come le cose che faremo, ci metteremo del tempo forse a
risolvere dei problemi, quindi in questo senso manteniamo gli
impegni. Siamo disponibili in commissione a riorganizzare il lavoro
con tutto quello che serve.
Presidente
- Grazie collega. Possiamo quindi passare alla
votazione? Ha chiesto la parola il collega Donzel.
Donzel (PD-SIN.VDA)
- Per dichiarazione di voto. Non
entro nel merito su chi è più bravo a fare pressione sui consigli
di amministrazione, perché ne abbiamo poca esperienza. So per certo
che, già nell'altra legislatura i consigli di amministrazione
venivano chiamati a rendere conto delle tariffe autostradali e
degli aumenti e quindi è una battaglia, come si suol dire, di lungo
corso. Battaglia di lungo corso che è poi confluita in una grande
Commissione allargata, una Commissione dove, appunto, come mai
precedentemente si è aperto uno straordinario dialogo tra tutte le
forze politiche. Una commissione che non riusciva neanche ad
operare all'interno della sala adibita alle commissioni, perché si
è tenuta quasi regolarmente in questo Consiglio regionale tanti
erano i soggetti e gli attori che hanno partecipato a questa grande
Commissione sui trasporti, che è confluita in un grande documento
di sintesi e, sostanzialmente, credo che ne sia venuta fuori una
sorta di grande mediazione tra tutte le sensibilità all'interno del
Consiglio regionale.
Ora, per quanto ci riguarda, rispetto al fatto che bisogna
accelerare i tempi per dare risposte ai cittadini, ne siamo
assolutamente convinti. È però vero che nella mozione vengono messe
delle date che, per quanto ci riguarda come gruppo, noi dobbiamo
assolutamente valutare all'interno di un confronto con persone, con
dei tecnici esperti, in grado di dirci se giugno è una data
corretta, o luglio, o un altro mese. L'accelerazione su questi temi
è condivisibile, tant'è che tutto il Consiglio ha votato il
documento. Ci lascia un po' più perplessi una tabella di marcia
decisa da alcuni gruppi senza che ci sia un passaggio in
commissione per condividerlo con tutti, come abbiamo fatto per il
resto dei lavori, quindi, da questo punto di vista, sarebbe
stato...di solito si chiede prima al presidente di commissione di
accelerare dei tempi e poi si arriva con la mozione. Ognuno però è
libero di lasciar traccia del suo passaggio. Noi, rispetto a questa
cosa, ci asterremo.
Presidente
- Grazie collega. Possiamo aprire la
votazione? La votazione è aperta. La votazione è chiusa.
Presenti: 34
Votanti: 14
Favorevoli: 14
Astenuti: 20 (Baccega, Bianchi, Borrello, Donzel, Farcoz,
Follien, Fontana, Fosson, Guichardaz, Isabellon, La Torre, Lanièce,
Marguerettaz, Marquis, Péaquin, Perron, Restano, Rini, Testolin,
Marco Viérin)
Il Consiglio non approva.
Punto 44 all'ordine del giorno.
