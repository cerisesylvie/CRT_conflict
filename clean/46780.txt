Classificazione
TRASPORTI E VIABILITÀ
Strade di interesse regionale
TURISMO E INDUSTRIA ALBERGHIERA



Oggetto del Consiglio n. 3159 del 11 gennaio 2024 - Resoconto
OGGETTO N. 3159/XVI - Approvazione di mozione: "Impegno del
Governo a pubblicare sul sito internet dedicato al Cammino Balteo i
profili altimetrici delle singole tappe e del percorso
completo".
Bertin (Presidente) -
Punto n. 57. La parola al
consigliere Brunod per l'illustrazione della mozione.
Brunod (RV) -
Richiamati i due comunicati stampa
pubblicati sul sito della Regione Autonoma il 17 marzo 2023 dove
vengono riportate le seguenti informazioni: "La Valle d'Aosta alla
XIX edizione della fiera "Fa la cosa giusta" dove l'Assessore del
turismo, sport e commercio comunica che dal 24 al 26 marzo si
svolgerà a Milano la XIX edizione della fiera "Fa la cosa giusta".
L'Assessorato sarà presente con uno
stand
istituzionale
personalizzato nell'area dedicata al "turismo consapevole, grandi
cammini e
outdoor
" e sarà l'occasione per presentare
l'offerta relativa al
trekking
e ai grandi itinerari come il
Cammino Balteo e la Via Francigena, senza dimenticare le Alte Vie e
i
tour
internazionali che si sviluppano ai piedi dei quattro
"Giganti delle Alpi" che rendono la Valle d'Aosta unica per chi ama
la natura e i paesaggi mozzafiato".
L'altro comunicato è: "La Valle d'Aosta a Firenze per
"TourismA", il salone internazionale dell'archeologia e del turismo
culturale, gli Assessorati del turismo, sport e commercio e dei
beni e attività culturali comunicano che la Valle d'Aosta sarà
presente a "TourismA", importante salone internazionale dedicato
all'archeologia e al turismo culturale, che si svolgerà a Firenze
dal 24 al 26 marzo 2023. La Regione Autonoma Valle d'Aosta
parteciperà, con uno stand dedicato, alla ricca e variegata offerta
turistica regionale, con particolare attenzione al patrimonio
culturale, nonché alle numerose opportunità legate alla pratica di
disciplina outdoor e in un contesto naturale, suggestivo e
unico".
Ricordiamo anche un ulteriore comunicato stampa del 21 marzo
2023, sempre sul sito della Regione Valle d'Aosta riportante le
seguenti notizie: "La Valle d'Aosta, alla XV edizione del "Salon du
Randonneur" a Lione. L'Assessorato comunica che la Valle d'Aosta
sarà presente dal 24 al 26 marzo 2023 presso la Cité Internationale
- Centre des Congrès di Lione, alla XV edizione del "Salon du
Randonneur", appuntamento annuale specializzato in escursionismo a
piedi, in bici, a cavallo, molto apprezzato dai professionisti
dell'
outdoor
e da un pubblico esigente e qualificato. In
particolare l'Assessorato sarà presente con uno stand istituzionale
personalizzato, condiviso con le Regioni Piemonte e Liguria,
collaborazione nata tra i tre partner italiani del progetto europeo
"PITEM Modelli Integrati" per il turismo outdoor nello spazio
Alcotrà, terminato a fine 2022, e consolidata, dopo la
partecipazione congiunta, all'edizione 2022 dell'evento che ha
accolto 13.438 visitatori in tre giorni".
Evidenziamo che sul sito di riferimento del "Cammino Balteo
Vda", www.balteus.lovevda.it, vi si ritrovano parecchie
informazioni sia da un punto di vista tecnico, sia legate alla
promozione delle diverse tappe che compongono l'itinerario "Cammino
Balteo".
Abbiamo rilevato che, per quanto riguarda i dettagli e le
informazioni tecniche, sia delle singole tappe che dell'itinerario
nel suo complesso, sono riportate le planimetrie del percorso e le
relative tracce GPX e KML, ma non vi sono riportati i profili
altimetrici né del percorso complessivo, né delle singole
tappe.
Tenendo conto che nella tabella riepilogativa delle tappe
presenti nel sito infatti vi sono inserite diverse informazioni
tecniche relative al numero di tappa, l'inizio, la fine, località,
comune, lunghezza, dislivello positivo complessivo della tappa,
dislivello negativo complessivo della tappa, tempo di andata, tempo
di ritorno e il periodo consigliato, anche sul portale di
riferimento, catasto e sentieri Valle d'Aosta, all'interno della
sezione "Percorsi tematici", vi è inserito il percorso "Cammino
Balteo" con le relative relazioni tecniche, cioè sempre la mappa
del percorso e i
file
KML e file GPX.
Riteniamo che il fatto di conoscere il dato del dislivello
complessivo, positivo e negativo sia un'informazione un po'
limitante per descrivere nel migliore dei modi la difficoltà e le
caratteristiche tecniche del tracciato che l'utente avrà da
affrontare nella sua escursione, mentre poter disporre all'interno
del sito anche della rappresentazione grafica del profilo
altimetrico dell'intero tracciato e delle singole tappe potrebbe
fornire in modo rapido, preciso e intuitivo la tecnicità e
difficoltà del percorso che si dovrà affrontare, informazioni
strategiche per gli appassionati degli itinerari outdoor.
Concludiamo queste premesse dicendo che il progetto "Cammino
Balteo Valle d'Aosta", come già evidenziato in diverse altre
iniziative, ha delle grandi potenzialità per lo sviluppo e la
promozione delle eccellenze presenti sul nostro territorio, in modo
particolare una delle sue grandi potenzialità è il fatto di poter
allungare le stagioni turistiche in quanto il percorso di tale
progetto è percorribile per diversi mesi all'anno.
Il Consiglio regionale impegna gli Assessori competenti a
portare avanti tutte le azioni necessarie affinché, in vista della
stagione primaverile 2024, i frequentatori e tutti i potenziali
interessati all'itinerario del "Cammino Balteo" possano trovare
all'interno del sito, il riferimento, oltre alle planimetrie
esistenti del percorso intero delle singole tappe, anche i profili
altimetrici del percorso completo delle singole tappe in modo tale
da avere a disposizione un'indicazione grafica e immediata delle
difficoltà e particolarità tecniche del percorso.
Presidente -
La discussione generale è aperta. Segnalo
che è stata consegnata una modifica alla mozione, concordata tra il
Governo e il promotore. Lo anticipo. Consigliere Grosjacques, a lei
la parola.
Grosjacques (UV) -
Solo molto brevemente per illustrare
l'emendamento, anche a nome dell'assessore Carrel, con il quale
stiamo lavorando su questa tematica.
Rispetto alle richieste dell'impegnativa, la proposta è quella
di modificare le premesse nel capoverso che inizia con "Ritenuto",
eliminando la frase: "Non sia un'informazione così performante e
dettagliata per descrivere nel migliore dei modi la difficoltà e le
caratteristiche del tracciato che l'utente avrà da affrontare nella
sua escursione, mentre...", quindi ci fermiamo lì e inseriamo:
"Associato alla possibilità di poter disporre all'interno del sito"
e poi per quel che riguarda l'impegnativa: "Gli Assessori
competenti a completare in tempi brevi le attività propedeutiche
attualmente in corso affinché i frequentatori e tutti i potenziali
interessati all'itinerario possano trovare all'interno del sito le
informazioni che vengono richieste dalla mozione", sulle quali si
sta lavorando. L'attività è attualmente in corso da parte dell'INVA
per conto della Struttura foreste e sentieristica; una volta
completata, l'ipotesi è quella di chiudere entro il primo semestre
dell'anno in corso e verrà poi caricato sul sito
balteus.lovevda.
Presidente -
Grazie Assessore. La parola al consigliere
Brunod.
Brunod (RV) -
Ovviamente ringrazio gli Assessori
competenti per la disponibilità e per aver raccolto, attraverso
questa mozione, l'impegnativa e il contenuto. Siamo ben
disponibili, come è già stato concordato con gli Assessori di
riferimento, ad accettare gli emendamenti proposti in quanto in
modo più elegante si va tutti insieme verso la stessa direzione,
quindi ovviamente ci fa piacere che ci sia attenzione per un
settore che c'è molto interesse da parte dell'Assessorato
competente, ma sono sicuro che tutti condividono lo stesso
pensiero, quindi ringraziamo per l'attenzione.
Presidente -
Possiamo chiudere la discussione generale.
Ci sono delle repliche o diamo come già fatta anche la replica? Ci
sono dichiarazioni di voto? Non ne vedo. Metto in votazione la
mozione così come modificata. La votazione è aperta. La votazione è
chiusa.
Presenti, votanti e favorevoli: 34
La mozione è approvata all'unanimità.
