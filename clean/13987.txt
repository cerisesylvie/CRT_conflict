Classificazione
FINANZA REGIONALE E LOCALE
STATUTO


Resoconto integrale del dibattito dell'aula
Oggetto del Consiglio n. 510 del 23 febbraio 1994 - Resoconto
OGGETTO N. 510/X - Proposta di regolamento: "Interpretazione
autentica del Regolamento regionale 29 gennaio 1973 (Regolamento
recante norme per l'applicazione della legge 3 agosto 1949, n. 623
e successive modificazioni concernente la immissione in consumo in
Valle d'Aosta di determinati contingenti annui di generi e di merci
in esenzione fi­scale)".
Articolo 1 - (Interpretazione autentica)
1. L'utilizzazione nei processi produttivi di cui al regolamento
regionale 29 gennaio 1973 (Regolamento recante norme per
l'applicazione della legge 3 agosto 1949, n. 623 e successive
modificazioni concernente la immissione in consumo in Valle d'Aosta
di determinati contingenti annui di generi e di merci in esenzione
fiscale), e successive modificazioni, di generi e merci in
esenzione fiscale, ai sensi della legge 3 agosto 1949, n. 623
(Concessione alla Valle d'Aosta della esenzione fiscale per
de­terminate merci e contingenti), e successive modificazioni, nel
territorio della Regione Valle d'Aosta deve essere considerata, a
tutti gli effetti, consumo nel territorio regionale.
Presidente -
Ha chiesto la parola il relatore,
Consigliere Bionaz.
Bionaz (UV) -
L'articolo 1 della legge statale 3
agosto 1949, n. 623, e successi­ve modificazioni e integrazioni,
consente, in attesa dell'attua­zione del regime di zona franca, di
immettere in consumo nel territorio regionale per il fabbisogno
locale alcuni prodotti.
Il regolamento regionale di attuazione di detta legge prevede,
all'articolo 15, che l'assegnazione di zucchero debba essere
ef­fettuata anche alle industrie che utilizzano lo zucchero nel
pro­cesso produttivo. Ciò nonostante, si è dubitato che le
industrie che impiegano zucchero assegnato in esenzione per
produrre beni non contingentati possano commercializzare il loro
prodot­to fuori del territorio regionale.
Anche alla luce del fatto che tale interpretazione danneggia
gravemente le aziende operanti nel settore alimentare, appare
opportuno chiarire la portata del regolamento con una norma di
interpretazione autentica, che specifichi in modo inequivocabile
ciò che è ragionevole desume­re attualmente, vale a dire che la
nozione di consumo ricom­prende l'utilizzo di contingenti oltre che
per gli usi finali, anche per l'ambito dei processi produttivi.
L'adozione di tale norma permette, oltre che di superare i dubbi
manifestati in ordine al regime dello zucchero, anche di evitare
che in futuro possano sorgere analoghe questioni in relazione ad
altri generi in esenzione fiscale.
Il tutto è rinchiuso in un articolo, che dice:
"L'utilizzazione nei processi produttivi di cui al regolamento
regionale 29 gennaio 1973 (Regolamento recante norme per
l'applicazione della legge 3 agosto 1949, n. 623 e successive
modificazioni concernente la immissione in consumo in Valle d'Aosta
di determinati contin­genti annui di generi e di merci in esenzione
fiscale), e successi­ve modificazioni, di generi e merci in
esenzione fiscale, ai sensi della legge 3 agosto 1949, n. 623
(Concessione alla Valle d'Ao­sta della esenzione fiscale per
determinate merci e contingenti), e successive modificazioni, nel
territorio della Regione Valle d'Aosta deve essere considerata, a
tutti gli effetti, consumo nel territorio regionale".
Presidente -
Dichiaro aperta la discussione
generale. Qualcuno intende chiedere la parola?
Se nessuno chiede la parola, dichiaro chiusa la discussione
ge­nerale.
É un articolo unico, quindi si vota come votazione finale il
rego­lamento finale nel suo complesso. Lo pongo in votazione.
Presenti, votanti e favorevoli: 28
Il Consiglio approva all'unanimità
