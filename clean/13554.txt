Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 28 del 13 luglio 1993 - Resoconto
OGGETTO N. 28/X - Ratifica di deliberazioni adottate dalla
Giunta regionale in via d'urgenza.
Presidente
-
L'argomento in oggetto è iscritto al
punto 4 dell'ordine del giorno.
Oggetto n. 12159 in data 24 dicembre 1992:
Approvazione dei progetti esecutivi delle reti fognarie al
servizio delle frazioni Ricourt, Plane Sup., Plane Inf., Singles di
mez­zo e Corè Inf. nei comuni di Issime e di Fontainemore e delle
frazioni Sendelabas, Grangette, Santuario di Wury, Stein, Cascine
Enel e Champrion nei comuni di Gaby e Issime. Approvazione ed
impegno di spesa.
Presidente
-
Ha chiesto la parola il Consigliere
Linty.
Linty (LN) -
Il Gruppo consiliare della Lega Nord ritiene
di dover assumere la seguente posizione in merito alla ratifica
delle deliberazioni assunte dalla Giunta regionale in via
d'ur­genza ed iscritte al punto 4 dell'ordine del giorno.
Poiché al momento dell'adozione di tali provvedimenti la nostra
forza politica non era presente in Consiglio regionale e, di
ri­flesso, neppure nell'esecutivo, riteniamo opportuno astenerci
dalla votazione. Pur riconoscendo in alcuni argomenti trattati il
carattere dell'urgenza e l'utilità di alcune opere pubbliche, ci
asteniamo in considerazione del fatto che all'epoca della loro
adozione non ci era possibile procedere alle funzioni di controllo
e di indirizzo cui è istituzionalmente preposto il Consiglio
re­gionale.
Nei confronti di questa specifica deliberazione, in
considera­zione dell'insindacabile utilità delle opere pubbliche
approvate con la deliberazione in esame, riteniamo di dover
comunque ri­chiamare l'attenzione del Consiglio regionale e degli
Assessori competenti affinché si giunga in breve tempo ad una
pro­grammazione degli interventi che si prefigga un ordine di
priorità rapportato, ovviamente, alle risorse finanziarie della
Regione e che consideri sullo stesso piano gli enti locali
interes­sati. Ciò per evitare che alcuni di essi possano ottenere i
bene­fici generati dall'intervento diretto della Regione e altri
invece debbano attingere ai fondi FRIO, che, per l'esasperante
buro­crazia di tale istituto, richiedono tempi molto più
lunghi.
Presidente
-
Ha chiesto la parola il Consigliere
Collé; ne ha facoltà.
Collé (DC) -
Visto che la deliberazione è stata assunta
il 24 dicembre 1992, vorremmo sapere come mai arriva solo oggi in
Consiglio regionale per la ratifica.
Presidente
-
Ha chiesto la parola l'Assessore dei
lavori pubblici, Ferrero.
Ferrero (Ass. tec.)
- Anch'io ero rimasto colpito dalla
data, ma gli uffici mi hanno fornito alcuni elementi ed ora sono in
grado di chiarire che le cose stanno nei termini che seguono.
I due progetti fanno parte di un intervento più ampio, che è
in­serito nel piano dei lavori dell'Assessorato sia per il 1992 sia
per il 1993.
In particolare, nel piano del 1992 era previsto l'avvio dei
lavori per il completamento del collettore fognario principale
della rete dei quattro comuni. Verso la fine dell'anno è emersa una
disponibilità finanziaria che ha permesso di programmare an­che il
tratto successivo. Da qui trae origine la deliberazione del 24
dicembre.
Per un errore materiale, ravvisabile in una semplice
dimenti­canza, la deliberazione, pur superando di 922 milioni la
soglia di finanziamento prevista nel piano lavori 1992 - pari ad 1
mi­liardo -, è stata approvata senza riserve di sottoposizione al
Consiglio. Pertanto, il 29 gennaio è stata adottata una
delibe­razione di integrazione per sottoporre il provvedimento a
ratifi­ca del Consiglio.
Il 18 febbraio la Commissione di Coordinamento annullava questa
seconda deliberazione per mancanza dei requisiti di ne­cessità ed
urgenza in base ai quali la Giunta può assumere de­liberazioni di
competenza del Consiglio. Tuttavia, il 21 maggio - ecco perché la
deliberazione arriva solo oggi in ratifica - veni­va restituita la
deliberazione iniziale, cioè quella in oggetto, in quanto "atto non
più soggetto a controllo di legittimità", anche se non legittimo,
in quanto effettivamente non era nei poteri della Giunta superare
quanto previsto dal piano dei lavori.
L'approvazione di oggi da parte del Consiglio va a sanare
que­sta situazione.
Presidente -
Se nessuno chiede la parola, pongo in
votazione la rati­fica della deliberazione n. 12159.
Esito della votazione
Presenti: 31
Votanti e favorevoli: 23
Astenuti: 8 (Bavastro, Chiarello, Collé, Lanièce, Linty, Rini,
Tibaldi e Viérin)
Il Consiglio approva
Presidente -
Colleghi consiglieri, gli oggetti n. 2053,
2804, 2805 - e non 2850, come è stato erroneamente scritto
nell'allegato all'oggetto n. 4 - 2816, 2839, 3105 e 3106 sono già
stati ra­tificati con provvedimenti assunti dal Consiglio
prece­dente. Per un errore tecnico sono stati riproposti in questo
Consiglio.
Pertanto, si passa all'esame dell'oggetto n. 3374.
Oggetto n. 3374 in data 9 aprile 1993:
Concessione di
un contributo di lire 6.500.000 allo Sci Club Granta Parey nelle
spese previste per l'organizzazione della gara di sci alpinismo
denominata "Trofeo Robert Rollandoz", in programma a
Rhêmes-Notre-Dame il 1° maggio 1993 (legge regionale 31/92).
Approvazione e impegno di spe­sa.
Presidente -
Se nessuno chiede la parola, pongo in
votazione la rati­fica della deliberazione n. 3374.
Esito della votazione
Presenti: 31
Votanti e favorevoli: 27
Astenuti: 4 (Bavastro, Chiarello, Linty e Tibaldi)
Il Consiglio approva
Oggetto n. 3375 in data 9 aprile 1993:
Concessione di
un contributo di lire 7.000.000 all'Unione italiana ciechi -
sezione valdostana, nelle spese per l'organizzazione del "Raid
ciclistico nazionale in tandem", per disabili visivi, in programma
il 30 e 31 maggio 1993. Approvazione e impegno di spesa.
Presidente -
Se nessuno chiede la parola, pongo in
votazione la rati­fica della deliberazione n. 3375.
Esito della votazione
Presenti: 31
Votanti e favorevoli: 28
Astenuti: 3 (Bavastro, Linty e Tibaldi)
Il Consiglio approva
Oggetto n. 3822 in data 23 aprile 1993:
Concessione di
un contributo di lire 6.500.000 allo Sci Club Valpelline nelle
spese previste per l'organizzazione della gara di sci al­pinismo
denominata "Trofeo Angelo Bozzetti", svoltasi il 28 marzo 1993.
Approvazione ed impegno di spesa.
Presidente -
Se nessuno chiede la parola, pongo in
votazione la rati­fica della deliberazione n. 3822.
Esito della votazione
Presenti: 31
Votanti e favorevoli: 27
Astenuti: 4 (Bavastro, Chiarello, Linty e Tibaldi)
Il Consiglio approva
Oggetto n. 3824 in data 23 aprile 1993:
Concessione di
un contributo di lire 10.000.000 all'US Pont-Saint-Martin - sez.
atletica, nelle spese previste per l'organizzazione di una
manifestazione denominata "Estate atletica valdo­stana", in
programma dal 22 maggio al 3 luglio 1993. Approvazione ed impegno
di spesa. legge regionale 31/1922.
Presidente -
Se nessuno chiede la parola, pongo in
votazione la rati­fica della deliberazione n. 3824.
Esito della votazione
Presenti: 31
Votanti e favorevoli: 27
Astenuti: 4 (Bavastro, Chiarello, Linty e Tibaldi)
Il Consiglio approva
Oggetto n. 3875 in data 23 aprile 1993:
Concessione al
consiglio di istituto della scuola coordinata dell'IPR di
Saint-Vincent di un finanziamento straordinario di lire 11.000.000
per l'effettuazione di una visita di istruzione all'estero.
Approvazione e liquidazione di spesa.
Presidente -
Se nessuno chiede la parola, pongo in
votazione la rati­fica della deliberazione n. 3875.
Esito della votazione
Presenti: 31
Votanti e favorevoli: 27
Astenuti: 4 (Bavastro, Chiarello, Linty e Tibaldi)
Il Consiglio approva
Oggetto n. 3942 in data 23 aprile 1993:
Concessione di
un contributo alla cooperativa "Musica & Muse" scrl, di Aosta
per l'organizzazione di corsi di perfezionamento musicale. Anno
1993. Approvazione ed impegno di spe­sa.
Presidente -
Se nessuno chiede la parola, pongo in
votazione la rati­fica della deliberazione n. 3942.
Esito della votazione
Presenti: 31
Votanti e favorevoli: 27
Astenuti: 4 (Bavastro, Chiarello, Linty e Tibaldi)
Il Consiglio approva
Oggetto n. 4018 in data 30 aprile 1993:
Finanziamento
a favore dell'IPR di Aosta per l'acquisto di legname per la
realizzazione di mobili - Approvazione, impegno e liqui­dazione
della spesa di lire 15.000.000.
Presidente -
Se nessuno chiede la parola, pongo in
votazione la rati­fica della deliberazione n. 4018.
Esito della votazione
Presenti: 31
Votanti e favorevoli: 27
Astenuti: 4 (Bavastro, Chiarello, Linty e Tibaldi)
Il Consiglio approva
Oggetto n. 4019 in data 30 aprile 1993:
Concessione di
un contributo al Comune di Gressoney-St-Jean per il fun­zionamento
di un corso privato di preparazione agli esami di ammissione alla
Classe 2a della sezione addetti alla segreteria e amministrazione
d'albergo dell'IPR 1992/1993.
Presidente -
Ha chiesto la parola il Consigliere
Squarzino Secondina.
Squarzino (VA) -
Vorrei capire il senso di questa
iniziativa. Intanto vorrei sapere quanti sono gli utenti e qual è
stato l'esito. Certamente non mi preoccupa un contributo
re­gionale, che tra l'altro integra spese già sostenute dai comuni
e dalle famiglie, ma ho alcuni dubbi sul fatto che iniziative di
questo genere aiutino ad andare verso una qualificazione del
prodotto scolastico. Sarei preoccupata anche se questa fosse la
prima di una serie di iniziative che vanno in questo senso.
Mentre c'è una logica che tende ad organizzare possibili
com­plessi scolastici in cui sono più scelte per gli studenti, a me
sembra che l'iniziativa di isolare gruppi di alunni - non bam­bini
piccoli, ma giovani - nelle vallate non aiuti la formazione della
loro professionalità.
Vorrei, pertanto, qualche chiarimento non sul contributo
speci­fico, ma sulla linea cui tende una iniziativa di questo
genere.
Presidente -
Ha chiesto la parola l'Assessore della
pubblica istruzio­ne, Louvin.
Louvin (UV) -
La Commune de Gressoney-La-Trinité avait
décidé d'or­ganiser ce cours, un cours privé de préparation pour
l'admission aux examens de la deuxième année de l'Institut
Professionnel, étant donné que le siège plus rapproché de
l'Institut Professionnel à vocation touris­tique était à
Saint-Vincent.
Il s'agissait dans l'intentions de l'Administration communale de
sensibiliser la population pour ce qui concerne cette adresse dans
la formation professionnelle et la proposition avait donc été reçue
positivement par le Gouvernement régional, qui avait octroyé une
contribution pour les frais de gestion de ce cours, qui était donc
financé par la Commune et également par les parents des élèves.
Or, l'expérience avait été faite dans la direction de vérifier
s'il existait les conditions pour créer une section détachée de cet
Institut Professionnel, étant donné également la vocation
émi­nemment touristique de la haute Vallée du Lys.
Le cours s'est régulièrement déroulé avec une présence de 8
élèves et 6 enseignants et tous les étudiants ont régulièrement
soutenu les examens pour l'admission à la deuxième année.
Or, suite à des renseignements que j'ai voulu demander à
l'Administration communale, il m'a été précisé que cette
expé­rience n'aura pas concrètement de suite, étant donné que
d'après les évaluations qui ont été faites il n'existe pas les
conditions pour créer dans l'immédiat cette section détachée.
J'insiste donc sue le caractère éminemment expérimental que
cette tentative a eu et pour cela de l'opportunité de donner cette
contribution, afin de manifester l'intérêt que portait
l'Administration régionale sur une tentative de ce genre,
jus­tement dans le cadre de vérifier s'il existait les conditions
pour la création d'une section détachée de cet Institut
Professionnel.
Presidente -
Se nessuno chiede la parola, pongo in
votazione la rati­fica della deliberazione n. 4019.
Esito della votazione
Presenti: 29
Votanti e favorevoli: 25
Astenuti: 4 (Bavastro, Chiarello, Linty e Tibaldi)
Il Consiglio approva
Oggetto n. 4030 in data 30 aprile 1993:
Concessione e
li­quidazione di contributo di funzionamento per l'anno 1993 al
"Liceo linguistico di Courmayeur srl" e indica­zione della quota di
iscrizione da richiedere per l'anno scolastico 1993/94.
Presidente -
Ha chiesto la parola il Consigliere
Tibaldi.
Tibaldi (LN)
-
Poiché è innegabile l'utilità
sociale del Liceo linguistico di Courmayeur, unica scuola superiore
in tutta la Valdigne, non mi voglio riferire al servizio svolto da
tale istitu­to, quanto piuttosto al modo in cui l'istituto sembra
essere ge­stito.
Con la delibera sottoposta all'attenzione e all'approvazione del
Consiglio regionale si stabiliscono due cose fondamentali: la
li­quidazione di un contributo di mezzo miliardo al "Liceo
lin­guistico di Courmayeur srl" e l'aumento della quota annuale di
iscrizione e di frequenza a 2,5 milioni.
Le nostre osservazioni riguardano l'entità del contributo della
quota annuale pro-capite, visto che il contributo finanziario della
Regione è quasi raddoppiato rispetto al 1990, essendo ora di 650
milioni (150 anticipati il 2 giugno dello scorso anno e 500 che,
presumo, verranno approvati oggi), mentre nel 1990 era di 360
milioni. Sembra, però, che ciò sia dovuto all'incre­mento delle
perdite d'esercizio, anch'esse pressoché raddoppia­te in questi tre
anni.
Purtroppo, al dato economico non corrisponde un proporzionale
aumento degli alunni, cioè degli utenti del servizio scolastico in
questione, che invece sono sensibilmente diminuiti in questi ultimi
due anni. Risultano quindi sufficientemente motivate le perdite di
esercizio di questi ultimi anni, tali comunque da giustificare il
cospicuo intervento regionale.
La seconda questione riguarda la quota annuale, che aumenta
secondo un trend inflazionistico, ma che dovrebbe diminuire di
fronte ad un così generoso contributo della Regione. Proponiamo
almeno un rapporto tra la quota annuale di iscri­zione e frequenza
e la posizione reddituale di ogni singola fa­miglia, in modo da
rendere effettivo il diritto allo studio anche a coloro che hanno
maggiori difficoltà economiche.
Un'ultima osservazione sul servizio scolastico che ultimamente è
decaduto alquanto. Ho raccolto alcune impressioni degli stessi
utenti, cioè dei ragazzi che frequentano l'istituto, ed è emerso
che manca un telefono pubblico all'interno dello stabile, l'aula
tecnica con le cuffie non viene assolutamente utilizzata perché si
dà più spazio alla teoria che alla pratica e si rileva un
sostanziale calo di interesse per questo istituto, che emerge
an­che dalle minori iscrizioni al primo anno di corso.
In poche parole, ci sembra che il servizio scolastico privato
non si è evoluto proporzionalmente con l'intervento finanziario
pubblico. Chiedo cortesemente all'Assessore competente di vo­lerci
fornire delle delucidazioni in merito.
Presidente -
Ha chiesto la parola l'Assessore della
pubblica istruzio­ne, Louvin.
Louvin (UV) -
Il s'agit d'une intervention qui se fait
sur la base de la convention de 1988, comme le Conseiller Tibaldi
le sait. Je voudrais remarquer à ce propos qu'il y a eu une
augmentation considérable des frais généraux pour l'exercice de
cette école et par contre l'augmentation de la participation
financière qui est demandée aux élèves trouve une contrepartie dans
les bourses d'études qui sont régulièrement octroyées pour la
participation à ces écoles, de sorte que la charge pour les
familles diminue considérablement.
Or, il me paraît utile, puisque les questions évoquées par le
Conseiller, concernent aussi des aspects de détail dans la ges­tion
et dans l'organisation de cet Institut, que l'on puisse
éventuellement, au cours d'une réunion de Commission, discu­ter
dans le détail de cette école et de son fonctionnement, afin que,
s'il y a lieu, l'on intervienne éventuellement par des
modi­fication de la convention actuellement en cours.
Presidente -
Se nessuno chiede la parola, pongo in
votazione la rati­fica della deliberazione n. 4030.
Esito della votazione
Presenti: 31
Votanti e favorevoli: 27
Astenuti: 4 (Bavastro, Chiarello, Linty e Tibaldi)
Il Consiglio approva
Oggetto n. 4066 in data 30 aprile 1993:
Concessione di
un contributo di lire 30.000.000 a favore del Comune di Ayas per
l'acquisto di apparecchiature da assegnare al centro
traumatologico.
Presidente -
Se nessuno chiede la parola, pongo in
votazione la rati­fica della deliberazione n. 4066.
Esito della votazione
Presenti: 31
Votanti e favorevoli: 27
Astenuti: 4 (Bavastro, Chiarello, Linty e Tibaldi)
Il Consiglio approva
Presidente -
Colleghi consiglieri, l'oggetto n. 4090 è
stato inserito in ratifica per un disguido tecnico, in quanto gli
uffici hanno appreso solo in questi ultimi giorni che lo stesso era
stato annullato dalla Commissione di Coordinamento. Si passa
pertanto all'esame dell'oggetto n. 4221.
Oggetto n. 4221 in data 7 maggio 1993:
Aumento della
per­centuale del contributo regionale concesso al COMIS per
l'organizzazione delle giornate olimpiche invernali della gioventù
europea 1993.
Presidente -
Ha chiesto la parola il Consigliere Linty;
ne ha facoltà.
Linty (LN) -
Dopo aver analizzato la deliberazione in
oggetto, ribadiamo la necessità di chiarezza nel conoscere come
sono stati impiegati i fondi elargiti dalla Giunta regionale. Di
fronte a tali stanziamenti ci chiediamo, inoltre, quali tangibili
benefici siano derivati alla nostra Regione dall'organizzazione
della manifestazione, considerando che la scarsa partecipazione di
atleti ha praticamente dimezzato le spese di ospitalità. Risulta
contraddittorio il periodo, tenuto conto che la manife­stazione si
è conclusa da tempo, perché è il sintomo della più assoluta carenza
di organizzazione e programmazione negli interventi finanziari.
Inoltre è anche discutibile il carattere di urgenza attribuito al
provvedimento in questione, trattandosi di una manifestazione che
poteva fornire elementi preventivi di valutazione circa i costi
della sua realizzazione.
Auspichiamo pertanto che in un prossimo futuro tali decisioni
vengano necessariamente prese in quest'aula piuttosto che al piano
soprastante.
Presidente
-
Ha chiesto la parola il Consigliere
Florio; ne ha facoltà.
Florio (VA) -
La Regione, il Comune di Aosta, le
Associazioni sportive ed il Coni hanno prestato grande attenzione
alla mani­festazione cui si riferisce la deliberazione in oggetto.
A suo tempo ci era stato detto che si trattava di una sorta di
biglietto da visita della città di Aosta e dell'intera Regione
verso la gio­ventù europea e gli sport invernali da essa praticati.
Ci era stato detto che le spese di organizzazione e di gestione
sarebbe­ro state coperte in parte dall'Amministrazione regionale,
con un importo di 1,2 miliardi, pari a circa il 45 per cento
dell'im­porto massimo, in parte dal comune di Aosta ed in parte dal
Coni, per un importo di 400 milioni. Tutto questo ci era stato
illustrato con dovizia di particolari.
Come consigliere di Aosta, a suo tempo io mi astenni nei
con­fronti di questa decisione, rilevando che, come al solito, mi
sembrava che le fonti di finanziamento fossero individuate con
indicazioni estremamente superficiali, non definite, non concre­te,
non precise. Ci era parso di capire che, pur trattandosi di una
manifestazione positiva, che non aveva nulla a che vedere con
quella di cui in quel periodo si discuteva duramente - quella per
la candidatura della città di Aosta per le olimpiadi del 1998 -
peccasse di chiarezza nei contenuti e nelle entrate.
Nonostante il rendiconto delle spese sia stato fornito dal COMIS
con sufficiente prontezza, a differenza di quello relativo alla
candidatura di Aosta per i giochi olimpici del 1998, risul­tano
confermati i sospetti, i dubbi, le paure ed i timori che ave­vamo
all'inizio. Il Coni non ha tenuto fede ai moltissimi impe­gni
assunti da Pescante e compagnia, come in occasione della seduta del
Comitato europeo dei Coni dei Paesi europei in cui venne assegnata
alla città di Aosta l'organizzazione di tale manifestazione ed alla
quale ho partecipato personalmente.
Il finanziamento, infatti, non è arrivato e questa è
un'ulteriore riprova che nell'organizzare manifestazioni di questo
genere non si pongono tutta l'attenzione e la serietà necessarie,
in­nanzitutto perché si tratta comunque di manifestazioni di una
certa importanza e poi perché le ricadute che tali manifesta­zioni
finiscono per avere sul bilancio delle altre amministra­zioni che
vi prendono parte.
Sta di fatto che noi teniamo fermo l'importo del contributo pari
ad 1,2 miliardi, passando dal 45 per cento al 57 per cento
dell'importo, per una manifestazione che, purtroppo, non ha avuto
l'impatto pubblicitario che l'aveva giustificata, nonché la
partecipazione sperata.
Per tutto questo, nonché per l'atteggiamento tenuto in passato
al Comune di Aosta e all'interno in quest'aula dai consiglieri
Verdi, il Gruppo di cui faccio parte si astiene dal votare la
deli­berazione in oggetto.
Presidente -
Ha chiesto la parola il Consigliere
Marguerettaz; ne ha facoltà.
Marguerettaz (DC)
-
Qui si parla dei giochi
invernali per la gioventù europea che si sono svolti nello scorso
febbraio in al­cune località della nostra Regione. Tale
manifestazione era stata pensata alcuni anni or sono e, se non
ricordo male, era stata approvata all'unanimità dal consiglio
comunale di Aosta, ma poi è stata gestita in una fase di passaggio
tra un ribaltone ed un controribaltone.
Di tale manifestazione abbiamo già discusso nel Consiglio
co­munale di Aosta e ne abbiamo dato un giudizio complessiva­mente
negativo per il modo in cui è stata gestita. Questo non per un mero
gioco delle parti, come spesso purtroppo accade, ma a ragion
veduta.
Qui si tratta di approvare un aumento percentuale del
contri­buto regionale al COMIS. Non si tratta di un aumento
finan­ziario in senso proprio, dal momento che, essendo venute meno
determinate entrate che pure erano previste, la partecipazione
della Regione aumenta proporzionalmente, passando dal 45 al 57 per
cento.
La manifestazione non ha avuto successo sostanzialmente per due
motivi: da una parte ci sono state minori entrate, come recita la
deliberazione che dovremmo ratificare, e dall'altra, co­sa a mio
avviso assai più grave, c'è stata una grossa riduzione della
manifestazione rispetto alle aspettative.
Sulla prima questione, se non leggo male, è venuto
completa­mente a mancare il contributo del Coni di 400 milioni. La
cosa dispiace, anche perché il Coni aveva fortemente caldeggiato
l'iniziativa, promettendo un sostegno organizzativo, che credo ci
sia stato anche se in minima parte, ma anche un sostegno di tipo
finanziario.
Spiace ancora di più - questa considerazione non vuole essere
polemica, ma vuole difendere la persona di Lanivi - che questo
contributo del Coni sia venuto meno proprio durante la sua
presidenza della Giunta regionale.
Direi che, come minimo, si è trattato di un atto di
indelicatezza del Coni nei confronti del suo Delegato regionale.
Credo sia comunque più importante, come ho già accennato, la
mancata partecipazione, la disattenzione che c'è stata nei
con­fronti delle aspettative che ruotavano attorno a tale
manife­stazione.
É certamente vero quanto ricordato dal Consigliere Florio, cioè
che noi in Consiglio comunale abbiamo avuto occasione di ve­dere
una rendicontazione del bilancio del COMIS; non so se i consiglieri
regionali hanno potuto fare lo stesso.
Quello che a mio avviso è venuto a mancare - e sarebbe
oltre­modo necessario che noi, consiglieri regionali, a fronte
della spesa di 1,2 miliardi, ne fossimo comunque a conoscenza - è
il cosiddetto ritorno provocato da questa manifestazione. L'impegno
di spesa non è stato indifferente, per cui sarebbe utile che il
COMIS ad una relazione meramente finanziaria, ne affiancasse
un'altra, altrettanto particolareggiata, sulla rile­vanza data
dalla stampa europea alla manifestazione, sui ser­vizi
radiotelevisivi che l'hanno sostenuta...
Poiché ricordo che la manifestazione era stata inquadrata an­che
nell'ottica dell'amicizia fra i popoli, come una possibilità di
conoscenza, di scambio culturale e di amicizia fra i giovani
val­dostani e quelli di tutta l'Europa, sarebbe interessante
cono­scere quali benefici positivi hanno potuto trarre in
quest'ottica i ragazzi valdostani.
Data la rilevanza della manifestazione e della spesa sostenuta,
sarebbe interessante sapere se, muovendo sempre dalla stessa
manifestazione, si sono previste ulteriori iniziative, sempre
nell'ottica degli scambi tra i giovani dei vari Paesi
partecipanti.
Chiaramente, mentre sollecito l'Assessore sulle cose che ho
te­sté detto, annuncio che la Democrazia Cristiana si asterrà dal
votare la deliberazione in oggetto.
Presidente
-
Ha chiesto la parola il Consigliere
Lanivi.
Lanivi (PVA) -
Dal momento che il Consigliere
Marguerettaz è tra i nuovi entrati in questo Consiglio, è giusto
che un Consigliere più anziano, come può essere il sottoscritto,
faccia il punto della situazione e ricordi alcune cose.
Cerco innanzitutto di definire che cosa si intende per
"ribaltone" e "controribaltone". Poiché mi è parso di cogliere
nell'intervento del Consigliere Marguerettaz un certo livella­mento
fra i due termini, vorrei sottolinearne le differenze.
"Ribaltone" è stata un'operazione di potere, i cui frutti si
sono visti in tutti i sensi, dalle tangenti al profondo ricambio
della Democrazia Cristiana; è il frutto di un impegno fra poche
per­sone, rimasto segreto finché non se ne sono capite appieno le
motivazioni sulle quali il tribunale sta lavorando.
Il "controribaltone" è stato invece una svolta politica per
rimet­tere nella giusta rotta la navigazione della barca regionale.
Non si tratta, quindi, di ribaltone e di controribaltone, ma di un
ribaltone all'insegna del potere e di una svolta, non ancora
completamente avvenuta, per riparare gli ingenti danni pro­dotti
dal ribaltone sulla vita politica ed amministrativa della Regione
autonoma Valle d'Aosta.
Nel ribaltone ci stanno sia la gestione del discorso relativo
alle olimpiadi, avvenuta a prescindere dal Coni regionale, sia
l'av­vio della vicenda dei giochi europei della gioventù, che è
avve­nuto senza il coinvolgimento della Delegazione regionale del
Coni, perché anche il segretario nazionale del Coni mi ha dato dei
riferimenti politici, non sportivi, relativamente tanto alla prima
quanto alla seconda vicenda.
Contributo del Coni. Le trattative con il Coni non sono state
tenute dal Coni regionale, che non è mai stato coinvolto nella fase
della definizione e della indicazione della sede di Aosta, ma sono
state tenute da altri.
Parlando molto terra terra, è probabile che il contributo del
Coni sia venuto meno semplicemente perché essendo diminuite le sue
disponibilità, che derivano dai proventi del totocalcio, sono
evidentemente venute meno anche le possibilità di inter­vento del
Coni in favore delle delegazioni regionali. Quest'anno, infatti,
abbiamo visto ridotti a circa un terzo gli interventi del Coni per
le delegazioni regionali a causa di una caduta pressoché verticale
delle entrate del totocalcio.
Potrei quindi affermare che l'indelicatezza nei confronti della
delegazione regionale del Coni si situa nella fase "a",
allor­quando queste decisioni sono state assunte a prescindere
dalla delegazione regionale del Coni, ma con dei forti agganci
nelle segreterie dei partiti regionali valdostani.
Qualcuno ha sottolineato il termine "ricaduta". Facendo delle
considerazioni sul costume e sulla cultura di oggi, si può
osser­vare che lo sport in senso proprio non fa notizia. Fanno
notizia le influenze di Gullit, ma non fa notizia la fase nazionale
dei giochi della gioventù, che pure rappresenta la parte finale
dell'attività di quasi quattro milioni di ragazzi. La fase
nazio­nale dei giochi della gioventù fa notizia solo se ad essa
presen­zia il Papa o il Presidente della Repubblica.
I giochi della gioventù, che tanta importanza hanno nella
dif­fusione dello sport tra i giovani, vengono totalmente ignorati
dai grandi mezzi di comunicazione. L'Italia è l'unico Paese al
mondo che ha quattro o cinque quotidiani sportivi che si
inte­ressano delle vicende sentimentali e personali delle stelle
dello sport o di particolari attività sportive, che spesso operano
ad­dirittura al di fuori del Coni.
La loro attività è intesa più come spettacolo che come sport
propriamente detto, che non le centinaia di attività sportive, che
fanno emergere sforzi e valori umani anche ai bassi livelli
dilettantistici e giovanili di tante società sportive che
coinvolgono in modo disinteressato nello sport tante passioni
disinteressate.
Non dobbiamo pensare che questo sia un fatto scandaloso,
pro­prio perché rientra nella norma; mentre ciò che è veramente
vicino all'attività sportiva vera e propria viene praticamente
ignorato dai grandi mezzi di informazione.
Torno a ripetere che durante i campionati ogni domenica
cen­tinaia di migliaia di persone solcano i campi di calcio, ma
ven­gono enfatizzate solo poche decine di partite della serie A o
della serie B, mentre tutte le altre vengono del tutto
ignorate.
Ciò non toglie, ovviamente, che la nostra manifestazione aves­se
un suo significato ed un suo valore. Soprattutto nel 1993, anno di
apertura dello spazio europeo, la candidatura di Aosta poteva
avere, come ha avuto, un suo significato, sia pure nei limiti che
ho detto.
Presidente -
Ha chiesto la parola il Consigliere
Marguerettaz.
Marguerettaz (DC) -
Io non amo la polemica, ma credo che
mi sia consentita una brevissima risposta.
Con i termini "ribaltone" e "controribaltone" non volevo fare
al­cuna analisi di tipo socio-politico-economico, ma usavo
sempli­cemente dei termini che la maggior parte dei Valdostani usa
per definire un certo periodo della nostra storia. Credo che, al di
là di quanto detto dal Consigliere Lanivi, i Valdostani desi­derino
che questi concetti si concretizzino in scelte vere e pro­prie.
Bene ha fatto egli a ricordare che il processo di rinnova­mento in
atto dal primo ribaltone non è ancora terminato, an­che perché
pretendere ciò sarebbe stato comunque oltremodo pretenzioso.
Questa pretestuosità è l'aspetto che amareggia di più, perché,
quando si ha una visione manichea della storia, sembra che dietro
l'angolo ci siano sempre dei rischi. Invece, stando a quanto è
emerso nella precedente adunanza consiliare, il di­battito in corso
in seno alle varie forze politiche, a prescindere dalla distinzione
fra maggioranza e minoranza, indichi una reale volontà di cambiare
atteggiamento nei confronti delle scelte della politica.
Mi sia ancora consentito aggiungere un piccolo particolare
sull'argomento in oggetto. Mi è stato detto che l'allora
segreta­rio del Coni, che recentemente dovrebbe aver fatto
carriera, avesse dato al delegato regionale delle giustificazioni
esclusi­vamente politiche. Mi sorprende ora che il Consigliere
Lanivi dia successivamente, a fronte del mancato finanziamento del
Coni, delle giustificazioni non politiche, ma tecniche, dal
mo­mento che avvalora l'ipotesi che i 400 milioni non sono arrivati
per una riduzione delle entrate del totocalcio. Non vorrei invece
che l'iniziale scontro politico fosse poi continuato anche quando
si trattava di finanziare i 400 milioni al COMIS.
Presidente -
Ha chiesto la parola l'Assessore del
turismo, sport e beni culturali, Voyat.
Voyat (UV)
-
Ritengo opportuno fare una breve
cronistoria della manifestazione dello scorso febbraio.
Dopo che una nutrita delegazione valdostana era stata in Turchia
per presentare la candidatura e dopo che il CIO aveva assegnato i
giochi al Comune di Aosta, nessuno aveva più te­nuto i contatti con
il Coni, tant'è vero che verso il 10 giugno dell'anno scorso mi è
giunta una preoccupata telefonata dall'allora segretario Pescante,
in cui lamentava che dopo le varie pressioni dei politici e dei
rappresentanti del Comune di Aosta, più nessuno si aveva tenuto i
contatti con il Coni per l'organizzazione dei giochi. Poi mi disse:
"Dal momento che non possiamo più recedere, perché mancano solo sei
mesi alla mani­festazione, vi preghiamo di sopperire in qualche
modo a quanto non è stato fatto finora".
La Giunta regionale ha dovuto attendere ancora circa un mese, in
quanto i giochi erano assegnati al Comune di Aosta, che sta­va
attraversando una crisi politica, per cui solo intorno al 10 luglio
ci sono stati contatti concreti tra Regione, Comune e rappresenti
del Coni e da allora si è messa in modo tutta la macchina
organizzativa. Bisogna poi considerare che la manifestazione, a cui
inizial­mente doveva partecipare solo 12 Paesi, poi saliti a 41,
doveva essere preparata in circa sei mesi.
Il Comune e la Regione sono intervenuti finanziariamente: 1,5
miliardi la Regione e 600 milioni il Comune. É vero, come si
diceva, che il Coni aveva promesso circa 400 milioni e che altri ne
erano stati promessi dalla CEE e dal CIO. Questi ultimi hanno
versato un contributo inferiore a quello concordato, ma che, grazie
al momentaneo cambio favorevole del dollaro, ha comunque ha
raggiunto lo stesso importo.
L'Amministrazione regionale non ritenne opportuno istituire un
nuovo comitato e preferì avvalersi di quello già in funzione da
anni e che per conto dell'Amministrazione regionale gestisce tutte
le grosse manifestazioni di livello internazionale.
Come dicevo, quindi, sono stati avviati i primi contatti e si è
dato avvio a tutta l'organizzazione della manifestazione, con un
risultato che, considerati i tempi e le possibilità, può essere
ritenuto soddisfacente.
Qualcuno pensa che manifestazioni di questo genere
monopo­lizzino l'attenzione della televisione e della stampa; ciò
non è affatto vero. Tant'è che, ad esempio, quando ci siamo accorti
che la manifestazione si svolgeva contemporaneamente ai campionati
mondiali di discesa in Giappone, abbiamo chiesto un intervento
immediato del Coni presso il CIO per anticipare anche solo di una
settimana la nostra manifestazione, così avremmo potuto - il nostro
addetto stampa aveva già preso gli opportuni contatti - far
transitare gli atleti in Valle d'Aosta immediatamente dopo le
ultime gare in Europa e prima della partenza per il Giappone.
Purtroppo, visti i tempi e visto che prima nessuno aveva
cerca­to di fare alcunché, abbiamo dovuto patire la concomitanza
delle due manifestazioni. Come diceva il Consigliere Lanivi, è
evidente che Tomba attrae molto di più la stampa e la televi­sione
che non un qualunque George. Comunque, leggendo la relazione finale
sullo svolgimento della manifestazione, stilati dal Comis alcuni
mesi fa, si evince che ai giochi erano presenti ben 123
rappresentanti di organi di stampa o di enti radiote­levisivi. Non
ho qui con me una copia della relazione, ma i consiglieri
interessati la possono richiedere. Ebbene questa re­lazione
dimostra la serietà con cui il Comune, la Regione ed in modo
particolare il Comis hanno operato in quella occasione.
Veniamo ora alla contrazione del numero di atleti. Non è vero
che c'è stata una effettiva diminuzione; è vero invece che, dal
momento che all'inizio i Paesi partecipanti erano solo 12, mentre
poi sono diventati 41, il preventivo è stato ipotizzato sul numero
massimo di possibili partecipanti. Moltiplicando 41 per un numero
medio di partecipanti per ogni delegazione si otteneva un totale
complessivo di circa 1400 partecipanti, ma alcune nazioni, per
questioni interne loro, non hanno potuto essere presenti, mentre
altre hanno partecipato con un numero più ridotto di atleti. In
definitiva, i partecipanti effettivi sono stati 708, molto meno
quindi di quelli da noi previsti.
Ci è andata anche bene perché, come dicevo, c'è stata una
di­minuzione delle entrate, anche se bisogna precisare che quan­do
il Coni ci ha detto di non poter contribuire finanziariamente, ha
comunque garantito la disponibilità di mezzi e uomini. Certamente
lo spostamento di venti o trenta persone da Roma in Valle d'Aosta
per una settimana o dieci giorni ha dato una resa minore di quella
che si sarebbe potuta ottenere prendendo gente del posto. É chiaro
infatti che un delegato addetto all'or­ganizzazione delle gare o ai
trasporti, se non conosce il posto, ci mette molto più tempo e
quindi dà una resa inferiore. Dobbiamo comunque riconoscere che
l'impegno del Coni in uomini e mezzi c'è effettivamente stato.
Si è parlato di chiarezza nelle entrate e nelle spese. Io credo
che la chiarezza ci sia, anche se è evidente che in una
delibe­razione non si può inserire tutta la cronistoria delle varie
vi­cende o l'elenco di tutte le spese e di tutte le entrate. C'è da
di­re, inoltre, che noi ci eravamo impegnati per 1,2 miliardi, ma
stando alla relazione quasi definitiva relativa alla chiusura dei
conti dovremmo risparmiare la "modica" somma di 58 milioni, quindi
dovremmo spendere 1 miliardo e 142 milioni.
Veniamo ora alla questione della pubblicità. Erano presenti
molte televisioni europee e dalla lettura della rassegna stampa,
che chiederò al Comis e che farò distribuire in copia ad ogni
ca­pogruppo, si vedrà che le ore di trasmissione e la quantità di
articoli che hanno parlato di questa manifestazione sono state, a
nostro avviso, almeno buone, anche se non soddisfacenti.
In ogni caso, la presenza dei responsabili del settore sportivo
invernale in Valle d'Aosta in quel periodo ci ha dato la
possi­bilità di far conoscere la Valle d'Aosta e le manifestazioni
in­ternazionali che vi si possono effettuare. Questo è un aspetto
che a noi interessa molto.
Mi meraviglio che si possa dire che la manifestazione è stata
gestita male. Come ho già detto, tenuto conto del limitato pe­riodo
di tempo a disposizione per l'organizzazione ed esaminata la
rendicontazione, posso dire che non c'è stata cattiva gestio­ne, ma
si è fatta una gestione che ha dovuto tenere conto anche della
diminuzione delle entrate.
Nella relazione è possibile verificare tanto quanto dice il
comi­tato organizzativo regionale su ogni stazione e sulle persone
impegnate che le cifre che sono state spese. Oltre a far avere la
documentazione, mi posso eventualmente impegnare a presen­tarmi
alla Commissione competente, allargata ai Capigruppo o ai
consiglieri interessati, con i rappresentanti del Comune e del
Comis per svolgere una relazione più esauriente.
Non credo comunque che una manifestazione del genere possa
essere considerata solo sotto l'aspetto pubblicitario o sotto
quello dei benefici diretti conseguenti a certi soggiorni in Valle
per qualche settimana. Tengo a ribadire che in quel momento per noi
era doveroso tener fede ad un impegno assunto dal Comune di Aosta e
dai rappresentanti regionali nei confronti di una istituzione di
interesse mondiale e inoltre c'è da dire che non volevamo creare
alcun problema ad una manifestazione giovanile.
Credo che l'aumento dal 45 al 57 per cento, pari a circa 120
milioni, non sia tale da giustificare il rinvio della
deliberazione, specie a fronte della nostra già dichiarata
disponibilità, sem­preché vi sia anche quella della Commissione
competente e dei Capigruppo, ad organizzare un incontro con i
responsabili del Comune di Aosta, del Comis e dell'Assessorato al
turismo.
Presidente
-
Se nessuno chiede la parola, pongo in
votazione la rati­fica della deliberazione n. 4221.
Esito della votazione
Presenti: 33
Votanti e favorevoli: 21
Astenuti: 12 (Bavastro, Chiarello, Collé, Florio, Lanièce,
Linty, Marguerettaz, Riccarand, Rini, Secondina Squarzino, Tibaldi
e Marco Viérin)
Il Consiglio approva
Oggetto n. 4223 in data 7 maggio 1993:
Concessione di
un contributo di lire 20.000.000 allo Ski Club Gran Paradiso nelle
spese sostenute per l'organizzazione dell'edizione della staffetta
internazionale in notturna, svoltasi l'11 gennaio 1993. legge
regionale 31/1992. Approvazione e liquidazione di spesa.
Presidente
-
Se nessuno chiede la parola, pongo in
votazione la rati­fica della deliberazione n. 4223.
Esito della votazione
Presenti: 32
Votanti e favorevoli: 28
Astenuti: 4 (Bavastro, Chiarello, Linty e Tibaldi)
Il Consiglio approva
Oggetto n. 4292 in data 7 maggio 1993:
Approvazione
dell'integrazione del corso per casari attraverso l'eser­citazione
pratica presso caseifici regionali.
Presidente
-
Se nessuno chiede la parola, pongo in
votazione la rati­fica della deliberazione n. 4292.
Esito della votazione
Presenti: 32
Votanti e favorevoli: 28
Astenuti: 4 (Bavastro, Chiarello, Linty e Tibaldi)
Il Consiglio approva
Oggetto n. 4297 in data 7 maggio 1993:
Lavori di
bonifica idraulico-agraria di terreni idromorfi in località
Planaval nel Comune di Arvier - Estensione dell'invito per la gara
d'appalto.
Presidente -
Se nessuno chiede la parola, pongo in
votazione la rati­fica della deliberazione n. 4297.
Esito della votazione
Presenti: 32
Votanti e favorevoli: 28
Astenuti: 4 (Bavastro, Chiarello, Linty e Tibaldi)
Il Consiglio approva
Oggetto n. 4298 in data 7 maggio 1993:
Lavori di
ricostru­zione ponte sul torrente Bagnère in Comune di
Saint-Christophe. Estensione dell'invito per la gara di
appal­to.
Presidente -
Se nessuno chiede la parola, pongo in
votazione la rati­fica della deliberazione n. 4298.
Esito della votazione
Presenti: 33
Votanti e favorevoli: 29
Astenuti: 4 (Bavastro, Chiarello, Linty e Tibaldi)
Il Consiglio approva
Oggetto n. 4300 in data 7 maggio 1993:
Lavori di
sistema­zione pendice franosa in località Côte Marc del Comune di
Valgrisenche. Estensione dell'invito per la gara
d'ap­palto.
Presidente -
Se nessuno chiede la parola, pongo in
votazione la rati­fica della deliberazione n. 4300.
Esito della votazione
Presenti: 33
Votanti e favorevoli: 29
Astenuti: 4 (Bavastro, Chiarello, Linty e Tibaldi)
Il Consiglio approva
Oggetto n. 4670 in data 17 maggio 1993:
Approvazione
dei criteri e delle modalità d'intervento della Regione per i
minori che fruiranno di soggiorni marini e montani presso colonie
private, durante l'anno 1993.
Presidente -
Ha chiesto la parola il Consigliere
Marguerettaz; ne ha facoltà.
Marguerettaz (DC) -
Vorrei cortesemente chiedere
all'Assessore di fornirci delle sia pur brevi delucidazioni su
questa delibera ed in particolare sull'opportunità per i minori di
partecipare ai soggiorni organizzati da enti privati. Ci
piace­rebbe sapere se questi enti sono stati realmente individuati
oppure se si tratta genericamente di qualsivoglia ente privato
organizzi un soggiorno marino o montano per minori.
Presidente
-
Ha chiesto la parola l'Assessore
della sanità ed assisten­za sociale, Vicquéry; ne ha facoltà.
Vicquéry (UV) -
Si tratta di una deliberazione
predisposta dalla Giunta precedente; noi ci siamo limitati ad
aggiornare le rette sulla base del costo della vita.
In linea di massima, non c'è alcuna discriminazione nei
con­fronti degli enti privati, si tratta però di prendere in mano
il problema perché, come abbiamo appreso dagli organi di
infor­mazione, nella scorsa estate le famiglie hanno scelto in via
prioritaria i centri gestiti direttamente dalla Regione piuttosto
che quelli gestiti dal Comune di Aosta. É mia intenzione
verifi­care le ragioni di ciò, anche perché alcuni centri sono
stati ge­stiti dalla stessa associazione, cioè dall'Ansed. Mi
riservo co­munque di riferire in merito nel corso di una prossima
adunan­za.
Presidente
-
Se nessuno chiede la parola, pongo in
votazione la rati­fica della deliberazione n. 4300.
Esito della votazione
Presenti: 34
Votanti e favorevoli: 30
Astenuti: 4 (Bavastro, Chiarello, Linty e Tibaldi)
Il Consiglio approva
Oggetto n. 4970 in data 17 maggio 1993:
Conferma
dell'ap­provazione del progetto ai fini espropriativi e riappalto a
licitazione privata dello stralcio dei lavori di costru­zione del
secondo lotto dell'impianto di irrigazione a pioggia automatizzato
nella collina di Charvensod. Approvazione e conferma dell'impegno
di spesa.
Presidente -
Ha chiesto la parola il Consigliere Marco
Viérin; ne ha facoltà.
Viérin M. (DC)
-
Vorrei chiedere alcuni
chiarimenti sull'argomento in oggetto ed in particolare vorrei
sapere se ci sono stati dei problemi e perché si è preferito
confermare l'ap­provazione del progetto e riappaltarlo a
licitazione.
Presidente -
Ha chiesto la parola l'Assessore
dell'agricoltura, fore­stazione e risorse naturali, Vallet; ne ha
facoltà.
Vallet (UV) -
Je pense que les prémisses de la
délibération sont clai­res, dans le sens que le précédent contrat a
dû être in­terrompu face aux graves négligences de l'entreprise qui
avait fait le contrat. C'est pour cette raison que, étant donné que
les dépenses étaient déjà engagées, on prédispose une nouvelle
procédure pour compléter les travaux qui avaient été commencés.
Presidente
-
Se nessuno chiede la parola, pongo in
votazione la rati­fica della deliberazione n. 4300.
Esito della votazione
Presenti: 34
Votanti e favorevoli: 30
Astenuti: 4 (Bavastro, Chiarello, Linty e Tibaldi)
Il Consiglio approva
Oggetto n. 5002 in data 28 maggio 1993:
Approvazione
ap­palto a licitazione privata dei lavori di manutenzione ordinaria
e straordinaria delle aree verdi pubbliche di proprietà o in
gestione all'Amministrazione regionale, nel Comune di Aosta.
Approvazione ed impegno di spe­sa.
Presidente
-
Se nessuno chiede la parola, pongo in
votazione la rati­fica della deliberazione n. 4300.
Esito della votazione
Presenti: 34
Votanti e favorevoli: 30
Astenuti: 4 (Bavastro, Chiarello, Linty e Tibaldi)
Il Consiglio approva
Presidente -
Poiché l'oggetto n. 5087 deve essere votato
con scrutinio segreto, passiamo all'esame dell'oggetto n. 5094.
Oggetto n. 5094 in data 28 maggio 1993:
Approvazione
fi­nanziamento della spesa di lire 441.000.000 a titolo di
contributo al Comune di Aosta per l'istituzione e la ge­stione di
servizi rivolti ai cittadini extracomunitari per l'anno
1993.
Presidente
-
Ha chiesto la parola il Consigliere
Linty.
Linty (LN) -
Restiamo sbigottiti nel leggere il contenuto
di questa deliberazione. Mentre la città di Aosta e tutta la nostra
Regione sono provate dalla disoccupazione, dai problemi della casa
e dalla mancanza di spazi per i giovani, qualcuno non tro­va di
meglio che approvare consistenti interventi finanziari a favore
degli extracomunitari.
Questo provvedimento non contribuisce ad altro che a consa­crare
quanto sancito dalla legge Martelli, dando la possibilità legale
agli extracomunitari di insediarsi liberamente sul nostro
territorio.
Non possiamo restare indifferenti di fronte al dilagare della
prostituzione, della microcriminalità patrocinata dagli enti
pubblici, quando i nostri giovani sono senza lavoro ed i citta­dini
di Aosta senza casa.
Questa è un'offesa al popolo valdostano, nel nome di una
soli­darietà che allo sperpero del denaro pubblico tutto affianca,
specialmente in campagna elettorale, fuorché la soluzione del
problema degli extracomunitari.
Nel caso di profughi da zone colpite da guerre civili, la nostra
posizione sarebbe sicuramente diversa. Altri Stati europei ci
stanno dando l'esempio. Come possiamo rifiutarci di seguirlo e poi
pretendere di essere inseriti nel progetto europeo?
Questa è pura ipocrisia nei confronti dei cittadini che pagano
ingiustamente le tasse, ma si vedono le strade e le piazze
occu­pate da prostitute e venditori ambulanti.
Speriamo almeno che nel dormitorio sito in regione Tzambarlet
possano trovare ricovero gli sfrattati valdostani e che al Centro
informazioni di via Antica Zecca possano dire ai nostri ragazzi
dove trovare lavoro.
Presidente -
Ha chiesto la parola il Consigliere
Secondina Squarzino.
Squarzino (VA)
-
Io rimango sbigottita di fronte
alle parole che ho appena sentito, anzi mi vergogno che un
Valdostano dica queste cose.
Innanzitutto vorrei chiarire che in quel dormitorio, che per la
verità è costituito da baracche vergognose tanto che si dovreb­be
fare qualcosa per migliorare la situazione, è ospitata soltan­to
gente che lavora. Gli extracomunitari, che tra l'altro pagano
regolarmente l'affitto per soggiornare e dormire in quelle
ba­racche, sono gente che lavora e che paga le tasse come tutti gli
altri cittadini. Questo sia ben chiaro.
In secondo luogo, spero che ci si dia da fare per cambiare la
situazione, anche abitativa, di quelle persone. Non vorrei dav­vero
che qualche sfrattato fosse invitato ad andare lì e non vor­rei che
dall'intervento appena sentito emergesse una mozione dal tono che
segue: "Mandiamo via gli extracomunitari dalle baracche, per
lasciare posto agli sfrattati della città di Aosta che sono senza
tetto o a chi ne ha bisogno".
Pertanto, non solo do il mio voto favorevole a questa
delibera­zione, ma chiederei all'Assessore di impegnarsi
attivamente per miglio-rare anche il budget, perché questo
provvedimento è stato assunto nel 1988, la convenzione ha ormai due
o tre anni e quindi dovreb-bero essere riviste certe modalità.
Credo poi che dovrebbe essere affrontato in modo più completo anche
il pro­blema dei lavoratori - ripeto la parola "lavoratori" - che
sono qui in Valle d'Aosta, alcuni da diversi anni, e che, come
tutti i lavoratori e come tutte le persone, hanno il diritto di
avere un tetto ed una casa.
Presidente -
Ha chiesto la parola l'Assessore della
sanità ed assisten­za sociale, Vicquéry.
Vicquéry (UV) -
La problematica degli extracomunitari è
così delicata da non poter assolutamente essere risolta -
Consigliere Linty - con le battute o con gli slogan.
Noi, come movimento, eravamo contrari alla legge Martelli - lo
ribadiamo in questa sede, che è quella più istituzionale e giu­sta
- però l'abbiamo subita come subiamo tante altre leggi. Le Regioni
non possono far altro che regolamentare nel loro inter­no
disposizioni legislative statali che fissano certi criteri. Per
quanto concerne l'aspetto finanziario, si deve sapere che una buona
parte di questi investimenti vengono restituiti alle Regioni con i
trasferimenti ordinari attraverso la legge Martelli. Detto questo,
mi pare però che debba essere sottolineato - come è stato ben detto
dal Consigliere Secondina Squarzino - che si tratta di centri di
prima accoglienza. Il vero problema non sta nel non dare
accoglienza ai cittadini extracomunitari, ma nell'evitare che i
centri di prima accoglienza si trasformino in residenze stabili e
fisse, perpetuando nel tempo un'assurda si­tuazione di
precarietà.
In questi giorni ho avuto degli incontri con l'Assessore Favre
del Comune di Aosta su questo problema, che è grosso, difficile e
complesso, ma che verrà certamente riportato in Consiglio
regionale, anche perché questa deliberazione è una semplice
conseguenza di un impegno politico preso dal Consiglio regiona­le
nel 1988. Da allora ad oggi abbiamo continuato a fa­re
deliberazioni in via transitoria, invece va predisposto un piano
programmatico, perché oltre al centro di prima acco­glienza è già
in funzione il centro di via Antica Zecca e da una quindicina di
giorni è stato messo in piedi un centro diurno per evitare
situazioni deplorevoli come quelle che si sono verificate in questi
ultimi tempi.
Il problema, quindi, va visto in un'ottica globale
interdiscipli­nare assieme alle forze dell'ordine, perché il vero
problema è costituito dagli extracomunitari abusivi e non da quelli
che hanno il permesso di soggiorno.
Presidente -
Se nessuno chiede la parola, pongo in
votazione la rati­fica della deliberazione n. 4300.
Esito della votazione
Presenti: 30
Votanti e favorevoli: 27
Astenuti: 3 (Bavastro, Linty e Tibaldi)
Il Consiglio approva
Presidente -
Poiché l'oggetto n. 5096 deve essere votato
con scrutinio segreto, passiamo all'esame dell'oggetto n. 5094.
Oggetto n. 5450 in data 18 giugno 1993:
Affido dei
lavori, in economia diretta, di fornitura e posa in opera di una
struttura di servizio per i lavori di restauro della can­toria
nella cattedrale di Aosta, alla ditta Ottavianelli srl di Aosta.
Approvazione ed impegno di spesa.
Presidente -
Se nessuno chiede la parola, pongo in
votazione la rati­fica della deliberazione n. 5450.
Esito della votazione
Presenti: 29
Votanti e favorevoli: 25
Astenuti: 4 (Bavastro, Chiarello, Linty e Tibaldi)
Il Consiglio approva
Oggetto n. 5734 in data 28 giugno 1993:
Appalto a
licita­zione privata dei lavori di ampliamento e opere neces­sarie
per il superamento delle barriere architettoniche presso la
microcomunità e centro socio-sanitario di Cogne. Approvazione di
spesa.
Presidente -
Ha chiesto la parola il Consigliere
Collé.
Collé (DC) -
Vorrei chiedere all'Assessore competente se
que­sta struttura è di proprietà del Comune di Cogne o della
Regione.
Presidente -
Ha chiesto la parola il Consigliere
Chiarello.
Chiarello (DC) -
Io non mi formalizzerei tanto sulla
questione della proprietà, ma solleciterei la Giunta ad attuare
pienamen­te la legge dello Stato per l'abbattimento delle barriere
archi­tettoniche, perché durante la campagna elettorale ho girato
in vari comuni ed ho potuto constatare che tale legge è ancora
molto disattesa.
Presidente -
Ha chiesto la parola l'Assessore dei lavori
pubblici, Ferrero.
Ferrero (Ass. tec.) -
La proprietà dell'edificio è della
Regione, ma credo che questi lavori siano sempre a carico del
bilancio regionale.
Per quanto riguarda, invece, il problema sollevato dal
Consigliere Chiarello, faccio notare che già oggi sono in ratifica
ben tre deliberazioni che tendono ad adeguare le strutture alla
normativa vigente É evidente che si tratta di un problema reale su
cui si cercherà di intervenire nel miglior modo possibi­le.
Presidente -
Se nessuno chiede la parola, pongo in
votazione la rati­fica della deliberazione n. 5734.
Esito della votazione
Presenti: 32
Votanti: 29
Favorevoli: 29
Astenuti: 3 (Bavastro, Linty e Tibaldi)
Il Consiglio approva
Oggetto n. 5735 in data 28 giugno 1993:
Appalto a
licita­zione privata dei lavori di esecuzione dell'impianto
idro-termo-sanitario per l'ampliamento e opere neces­sarie per il
superamento delle barriere architettoniche presso la microcomunità
e centro socio-sanitario di Cogne. Approvazione di spesa.
Presidente
-
Ha chiesto la parola il Consigliere
Collé.
Collé (DC) -
L'Assessore ha detto che la Regione sarebbe
co­munque intervenuta in quest'opera, anche se la struttura fosse
stata di proprietà del Comune. Ora, poiché questo è molto
im­portante per le Amministrazioni comunali, chiedo che venga fatto
realmente.
Io cercherò di verificare alcune cose, anche perché mi risulta
che la Regione, rifacendosi ad una certa leg­ge, non è
assolutamente intervenuta in alcuni comuni.
Presidente -
Ha chiesto la parola l'Assessore
dell'agricoltura, fore­stazione e risorse naturali, Vallet.
Vallet (UV)
-
Vorrei precisare la legge n. 25 del
1992 prevede il rim­borso ai comuni della spesa totale ammessa per
gli in­terventi eseguiti per l'abbattimento delle barriere
ar­chitettoniche su edifici di proprietà comunale o di
amministrazioni locali.
Presidente -
Se nessuno chiede la parola, pongo in
votazione la rati­fica della deliberazione n. 5734.
Esito della votazione
Presenti: 32
Votanti: 29
Favorevoli: 29
Astenuti: 3 (Bavastro, Linty e Tibaldi)
Il Consiglio approva
Oggetto n. 5736 in data 28 giugno 1993:
Appalto a
licitazione privata dei lavori di realizzazione delle vie di fuga e
delle opere necessarie per il superamento delle bar­riere
architettoniche nell'edificio scolastico Istituto Tecnico
Commerciale Manzetti di Aosta. Approvazione ed impegno di
spesa.
Presidente -
Se nessuno chiede la parola, pongo in
votazione la rati­fica della deliberazione n. 5734.
Esito della votazione
Presenti: 31
Votanti: 28
Favorevoli: 28
Astenuti: 3 (Bavastro, Linty e Tibaldi)
Il Consiglio approva
Oggetto n. 5087 in data 28 maggio 1993:
Dipendente
re­gionale sig. Livio Vagneur. Conferimento dell'incarico della
reggenza del posto di dirigente del servizio rap­porti con gli enti
locali, gestione segretari comunali ed affari di culto.
Presidente -
Ha chiesto la parola il Consigliere Linty;
ne ha facoltà.
Linty (LN)
-
Vorrei fare una breve considerazione.
Visto che questo incarico di dirigenza all'interno del Servizio
rapporti con gli enti locali è molto importante, sollecitiamo
l'Assessore com­petente a bandire al più presto il relativo bando
di concorso.
Presidente -
Ha chiesto la parola il Presidente della
Giunta, Dino Viérin.
Viérin D. (UV)
-
Nous partageons le souci qui a
été expri­mé par M. Linty et, à cet effet, le concours à déjà été
lancé le 14 avril 93.
Il sera de notre devoir de solliciter le déroulement concret de
ce concours.
Presidente -
Se nessuno chiede la parola, pongo in
votazione per scrutinio segreto la ratifica della deliberazione n.
5087.
Votazione a scrutinio segreto
Esito della votazione
Presenti: 31
Votanti: 28
Favorevoli: 28
Astenuti: 3 (Bavastro, Linty e Tibaldi)
Il Consiglio approva
Presidente -
Purtroppo, come abbiamo già spiegato, si
tratta di un voto segreto che però consente di conoscere gli
astenu­ti; ciò però è prescritto dal Regolamento.
Oggetto n. 5096 in data 28 maggio 1993:
Dipendente
re­gionale Dott. Giuseppe Villani. Conferimento dell'inca­rico
della reggenza del posto di dirigente del servizio della sanità
dell'Assessorato della Sanità ed Assistenza Sociale.
Presidente -
Se nessuno chiede la parola, pongo in
votazione per scrutinio segreto la ratifica della deliberazione n.
5096.
Votazione a scrutinio segreto
Esito della votazione
Presenti: 31
Votanti: 28
Favorevoli: 28
Astenuti: 3 (Bavastro, Linty e Tibaldi)
Il Consiglio approva
