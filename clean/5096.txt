Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2161 del 9 luglio 1986 - Resoconto
OGGETTO N. 2161/VIII - APPROVAZIONE DEL L'ACCORDO PRELIMINARE
TRA LA REGIONE E LA CASA DI RIPOSO G.B. FESTAZ PER LA
REGOLAMENTAZIONE DEI RAPPORTI PATRIMONIALI E PER LA GESTIONE DELLA
CASA DI RIPOSO.
PRESIDENTE
: Do lettura della delibera in oggetto:
IL CONSIGLIO
Premesso:
- che l'Amministrazione regionale con atto rogito Notaio Guido
MARCOZ in data 13.7.1972 ha acquistato, tra l'altro, dall'Ospizio
di Carità di Aosta (Pensionato sorelle Galeazzo) la proprietà
dell'edificio sito in via E. Aubert, con i relativi terreni di
pertinenza;
- che l'Ospizio di Carità di Aosta nel contratto di vendita
all'Amministrazione regionale si era assunto l'impegno di
realizzare, con i proventi della vendita, la costruzione di una
nuova Casa di Riposo in località Pallin del Comune di Aosta;
- che tale costruzione non è stata realizzata da parte
dell'Ospizio in quanto il Comune di Aosta non ha mai rilasciato le
relative autorizzazioni per motivi di ordine urbanistico e
sociale;
- che la sede della nuova Casa di Riposo per Anziani è stata,
quindi, localizzata nelle adiacenze dell'attuale Ospizio in via E.
Aubert, su area di proprietà regionale;
-
che in relazione alla costruzione del nuovo stabile
si rende necessario regolare i reciproci rapporti tra la Regione
proprietaria dell'immobile e l'amministrazione della nuova Casa di
Riposo, che è stata intitolata a Jean Boniface Festaz;
-
che in tal senso si sono avviati incontri tra i due Enti
per definire il contenuto di un accordo di massima;
-
che i punti salienti di tale accordo si possono così
sintetizzare:
-
Modificazione della composizione del Consiglio di
Amministrazione della Casa di Riposo "G.B. Festaz" con
partecipazione in detto organo di 5 membri nominati dal Consiglio
regionale.
-
Cessione da parte dell'Amministrazione regionale alla Casa
di Riposo "G.B. Festaz" della nuova sede con relativa area di
pertinenza.
-
Cessione da parte della Casa di Riposo "G.B. Festaz" alla
Regione degli immobili di sua proprietà ivi compresi i terreni siti
nella Regio ne Pallin con l'esclusione dell'immobile sito in Piazza
della Repubblica n. 7 e in via Monte Grappa n. 2 denominato "Casa
Galeazzo".
-
Previsione di una apposita convenzione tra le due parti per
regolare i rapporti concernenti la gestione della Casa di
Riposo.
DELIBERA
1°) di approvare il sottoriportato testo dell'accordo
preliminare tra la Regione e l'Amministrazione della Casa di Riposo
"G.B. Festaz" per la regolamentazione dei rapporti patrimoniali e
per la gestione della Casa di Riposo che costituisce parte
integrante e sostanziale del presente provvedimento.
2°) di rinviare a successivi provvedimenti l'approvazione
degli atti conseguenziali all'accordo di massima di cui al punto
precedente.
(... Omissis ...)
PRESIDENTE
: Ha chiesto la parola l'Assessore alla Sanità
ed Assistenza Socia le Voyat; ne ha facoltà.
VOYAT (U.V.):
Comme le Conseil sait, en 1982,
l'Administration régionale avait acheté l'Hospice de Charité sis
rue E. Aubert et les terrains situés rue Festaz. L'Hospice de
Charité, à cette époque, aurait voulu construire un immeuble dans
le quartier Pallin. Chacun sait quelles ont été les vicissitudes
entre l'Hospice et la Commune d'Aoste pour la construction de cet
immeuble: cette dernière n'a jamais laissé construire un nouvel
hospice dans le quartier Pallin. L'Administration régionale avait
alors trouvé un accord avec l'Hospice de Charité en laissant
construire un nouvel immeuble sur les terrains achetés par
l'Administration régionale rue Festaz; il faudrait maintenant
conclure la question.
L'Hospice de Charité a dépensé, pour la construction de
l'immeuble, la somme de 1 milliard; le restant de la somme devrait
s'élever à quelque 2 milliards, dépenses par l'Administration
régionale. Cet immeuble passerait à l'Hospice de Charité et tous
les biens de l'Hospice seraient de l'Administration régionale.
L'autre alternative, consisterait à modifier le statut avec
participation de cinq membres nommés par le Conseil régional au
sein du Conseil d'Administration de l'Hospice de Charité. Par
ailleurs il serait bien de prévoir un accord de financement entre
l'Administration régionale et l'Hospice de Charité. Il est aussi
question (à l'annexe A) de faire passer des immeubles à l'Hospice
et (à l'annexe B) de faire passer es propriétés de l'Hospice à
l'Administration régionale.
Le nouveau Conseil d'Administration serait formé de 3 membres de
droit: l'évêque, le curé de Saint Jean et le curé de Saint Laurent,
3 membres du Conseil communal d'Aoste et 5 membres nommés par
l'Administration régionale.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
L'Assessore ci ha illustrato per sommi
capi il contenuto di questo accordo preliminare tra la Regione e la
Casa di riposo G.B. Festaz, ma io devo chiedergli alcune
precisazioni perché in passato, le forze politiche della nostra
Regione avevano condotto sull'operazione "Ospizio di Carità" una
vera e propria battaglia affinché non venisse realizzato in regione
Pallin ma all'interno del contesto cittadino. Credo che
quell'operazione sia stata giusta, perché una Casa di Riposo
costruita in regione Pallin avrebbe comportato un'ulteriore
emarginazione degli anziani che, invece, a mio avviso, devono
rimanere a contatto con la realtà in cui vivono e quindi a contatto
con la Città.
Anche se il termine è improprio, mi lascia un pò perplesso
questa regionalizzazione di una delle più nobili istituzioni
valdostane, che fa onore non solo alla città di Aosta ma all'intera
Valle d'Aosta. Il fatto che allora la cosiddetta "Casa di Riposo
Festaz" fosse guidata da un Consiglio di Amministrazione costituito
in prevalenza da laici espressione diretta del Consiglio comunale
di Aosta, è uno dei motivi che hanno portato a ridimensionare la
capacità ricettiva dell'Ospizio perché forse si pensava che al suo
interno venissero in qualche modo privilegiati, se mi si passa
l'espressione, gli anziani di Aosta.
Tanti anni fa, infatti, la struttura assolveva non solo alle
esigenze ed alle necessità dei cittadini aostani, ma anche di
coloro che venivano sradicati dalla loro realtà, per essere
inseriti nella Casa di Riposo Festaz e cioè in un ambiente a loro
del tutto estraneo.
Visto che d'ora in avanti tra i rappresentanti laici all'interno
del Consiglio di Amministrazione saranno preponderanti quelli di
espressione regionale, io mi chiedo se quest'opera di
regionalizzazione non sia il necessario presupposto dell'intento
della Regione di ospitare presso la Casa da Gioco, oppure...
pardon, Casa di Riposo (magari fosse anche quella una Casa di
Riposo! Il lapsus, comunque, non è certamente freudiano) non solo
gli anziani di Aosta ma anche quelli dei comuni periferici.
Non vorrei quindi che la prevalenza della rappresentanza
regionale all'interno del Consiglio di Amministrazione,
giustificasse anche l'inserimento di persone anziane che non
provengono dal Comune di Aosta. Io contesto questa possibilità e
questa opportunità, anche se mi rendo conto che un discorso che
riguardi solo ed esclusivamente Aosta può apparire molto
partigiano. Vorrei, comunque, che una certa prevalenza
dell'ospitalità fosse riservata agli anziani di Aosta, senza andare
ad "estirpare" un anziano dal Comune di Gressoney e dal suo
contesto umano e sociale per portarlo qui ad Aosta.
Stavo dicendo poc'anzi, che la diffusione sul territorio
regionale di micro-comunità per anziani e di servizi per anziani,
dovrebbe in qualche modo scongiurare questo pericolo, ma è
altrettanto vero che la possibilità di alloggiare l'anziano, quando
questa possibilità non esiste, la si trova presso un'altra realtà
ed in questo caso la si potrebbe trovare in quella aostana.
Queste erano le perplessità che volevo esprimere e mi auguro che
ad esse corrispondano puntuali chiarimenti da parte dell'Assessore.
Grazie.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
Purtroppo questo oggetto arriva nella
"seduta-fiume", in cui tutte le cose perdono un pò del loro profilo
perché sono immerse tra tante altre.
Questo provvedimento, forse, avrebbe meritato una seppur minima
discussione precedente e qualche chiarimento in sede di
Commissione, perché opera su di una istituzione di un certo
rilievo. Se passa in Consiglio in modo piuttosto veloce e
frettoloso, senza la dovuta attenzione, forse non ottiene
l'attenzione che meriterebbe.
Io vorrei sapere se la vecchia struttura diventa di proprietà
regionale e se il Comune di Aosta, che in passato aveva fatto i
suoi programmi particolari sui servizi socio-sanitari, è d'accordo
con questa impostazione o ha delle osservazioni da fare. Chiedo
questo perché noi non abbiamo avuto il tempo di verificare con il
Comune di Aosta il suo atteggiamento e quindi vorremmo sapere se
ciò è stato fatto dalla Giunta.
Vorrei esporre una considerazione un pochino complessa sul fatto
che, come Regione, sostituiamo una struttura o un ente morale che,
nella storia della Regione, ha avuto uno suo spazio ed una certa
tradizione. Anche se a fin di bene, come Regione interveniamo,
appropriandoci in qualche modo dello spazio che prima era occupato
dal Comune di Aosta e dalla Chiesa. Oggi la Regione mette i soldi,
costruisce l'immobile e provvede a coprire i finanziamenti.
Io ho l'impressione che, in qualche modo, (cosa che avrei voluto
verificare se avessi avuto più tempo) noi, con l'impronta della
Regione ricopriamo una parte della storia della Città e...
(Voce fuori microfono): "..Cattedrale.. faremo poi un
Ospizio...".
MAFRICA (P.C.I.):
Forse fra 300 anni riscopriremo un
Ospizio e l'Assessore Borbey provvederà in merito.
Io mi chiedo, perciò, se in questa operazione, noi, come
Regione, non assumiamo un ruolo che va al di là dei nostri compiti
e se non ci sostituiamo in parte alle attività che prima venivano
svolte da altri enti. È una considerazione molto generale che avrei
voluto approfondire con documenti alla mano, avendo a disposizione
la storia dell'Ospizio di Carità e altri atti documentali, perché
ho l'impressione che noi vogliamo risolvere tutto a suon di denaro:
"Paghiamo le spese, dateci 5 posti nel Consiglio di Amministrazione
ed il problema è risolto!"
PRESIDENTE
: Ha chiesto la parola il Vice Presidente
Consigliere Dolchi; ne ha facoltà.
DOLCHI (P.C.I.):
Anch'io prendo la parola su di un
argomento che ha appassionato ed appassiona quanti hanno avuto
occasione di essere amministratori del Comune di Aosta.
La mia è una richiesta di chiarimento che può essere formale ma
anche sostanziale.
L'Ospizio ha un suo statuto che ne regola la vita
amministrativa. Ora, come Consiglio regionale, siamo chiamati ad
autorizzare la firma di un accordo preliminare tra la Regione e
l'Amministrazione della Casa di Riposo, la cui attività è regolata
da quello statuto, tant'è vero che al punto 4 dell'accordo si
prevede anche come lo statuto possa essere modificato e già si
danno delle indicazioni sul nuovo statuto.
Non so se in questo caso la Regione mette un po' il carro
davanti ai buoi o mette i suoi 5 rappresentanti davanti agli 8 che
erano nominati dal Consiglio comunale di Aosta. Questo è il senso
della mia obiezione particolare, non per la regionalizzazione, ma
per l'alte razione dei rapporti Ospizio-Comune, che diventano
Ospizio-Comune-Regione, con una netta predominanza regionale.
Faccio solo un esempio. Lo statuto attuale prevede che di
diritto il Consiglio di Amministrazione sia presieduto dal Vescovo
e che il Vice Presidente sia il Sindaco di Aosta od un suo
delegato. Nell'accordo, e non nello Statuto che sarà stabilito
successivamente, noi diciamo già che il Vice Presidente verrà
nominato dal Consiglio di Amministrazione. Anch'io concordo con il
Consigliere Mafrica sul fatto che forse - soprattutto quelli che
hanno vissuto i rapporti non sempre facili fra il Comune di Aosta e
l'Ospizio - avremmo dovuto approfondire maggiormente questa bozza
di convenzione.
Rimane comunque la preoccupazione che in questo accordo
preliminare ci sia, non dico una prevaricazione, ma una presenza
pesante della Regione, che può essere anche in parte giustificata
dal notevole esborso fatto in questo settore, senza che si mantenga
quel carattere tipico e fondamentale, che aveva l'Ospizio, di
essere cioè un'organizzazione religiosa e anche laica, ma
profondamente legata alla vita della Città e ciò, proprio per
quello statuto che, per i tempi in cui era stato approvato, era un
modello di convivenza tra organizzazione religiosa e vita civile
della città di Aosta. Raccomando che questo equilibrio non sia
alterato oggi, per non annullare quel periodo storico
particolarmente valido, secondo me, della vita della nostra città.
Grazie.
PRESIDENTE
: Ha chiesto la parola l'Assessore alla Sanità
ed Assistenza Sociale Voyat; ne ha facoltà.
VOYAT (U.V
.): Io non parlerei di regionalizzazione della
struttura in quanto essa funzionerà così come prevede la legge n.
93, che stabilisce come devono funzionare tutte le case per
anziani, e sarà diretta dal suo Consiglio di Amministrazione, così
come le micro-comunità per anziani sono dirette dalla Giunta
comunale oppure da una Commissione apposita.
È vero che ora, sia nel Consiglio di Amministrazione che nel
numero dei ricoverati, è netta la prevalenza di coloro che
provengono da Aosta. Penso che anche in futuro, non cambierà nulla
per quanto concerne i ricoverati che saranno in massima parte di
Aosta perché l'Ospizio è ad Aosta, anche se vi sono e continueranno
ad esservi ricoverati provenienti da altri Comuni della Valle. Ciò
è anche giustificato dal fatto che il completamento delle strutture
sparse nel territorio per ospitare le micro-comunità, contribuirà
ad alleggerire notevolmente le richieste per l'Ospizio e per il
Rifugio.
Il Consigliere Mafrica diceva che forse questo accordo
preliminare è stato presentato troppo velocemente, ma io penso che
avremo ancora modo di discuterne quando dovrà essere approvato dal
Consiglio regionale il regolamento per il finanziamento,
dell'Ospizio. L'atto di oggi è solo l'approvazione di un primo
accordo da stipulare con l'attuale Consiglio di Amministrazione
dell'Ospizio, mentre in seguito si dovrà approvare un regolamento
per il suo finanziamento, sulla base di quanto è previsto dalla
legge n. 93.
Credo che il Comune di Aosta sia d'accordo con questa
impostazione, perché finora abbiamo avuto solo dispute sulla
questione dei rappresentanti. Inizialmente noi gli avevamo
accordato 2 rappresentanti, mentre il Comune ne richiedeva almeno 3
e noi non abbiamo opposto alcuna difficoltà ad accogliere la
richiesta avallata dall'assenso delle altre forze politiche. Non
credo che la Regione si sostituisca ad un ente morale, ma
partecipa, con l'attuale Consiglio di Amministrazione, a far
continuare la vita e le funzioni dell'Ospizio.
A questo punto occorre dire che l'Ospizio non aveva più alcuna
possibilità di continuare la sua attività in quanto non aveva fondi
e si era resa necessaria, così come è già avvenuto in questi ultimi
anni, la partecipazione dell'Amministrazione regionale. Se non
avessimo trovato un accordo con l'Ospizio, la Regione, d'accordo
con il Comune, avrebbe dovuto costruire altre micro-comunità nel
Comune di Aosta, affrontando una spesa analoga.
Nel merito di quanto diceva il Vice Presidente del Consiglio
Dolchi, riconosco che è vero che in questo accordo preliminare si
danno delle indicazioni per il nuovo Statuto ed in particolare
sulla composizione del futuro Consiglio di Amministrazione. Non si
è ritenuto di prevedere per statuto, come è stato finora, che il
Vice Presidente del Consiglio debba essere il Sindaco di Aosta,
anche perché, in questi ultimi anni, la maggiore preoccupazione del
Comune di Aosta è stata quella di nominare i propri rappresentanti
e non di prendere in considerazione e di intervenire sulle
obiettive necessità dell'Ospizio, per risolverle e per le quali è
sempre intervenuta l'Amministrazione regionale.
Sulla questione della religiosità o laicità dell'Ospizio io
credo che non cambierà assolutamente nulla, sia che la maggioranza
dei rappresentanti nel Consiglio di Amministrazione appartenga al
Comune di Aosta o alla Regione.
PRESIDENTE
: Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Je voudrais ajouter qu'un changement
est intervenu chez les représentants du Parti Communiste; un
changement qui est choquant. Je ne me souviens plus de la date
exacte, mais il y avait eu deux interpellations et une motion sur
la possibilité d'utiliser la loi sur les ex I.P.A.B. et de
régionaliser la maison en question. Aujourd'hui j'apprends que ce
changement est survenu; il n'y a rien d'étonnant. Ce matin le
conseiller Mafrica soutenait la thèse que les personnes âgées
devaient être déplacées et c'est ce que nous soutenions il y a huit
ans.
A ce moment-là des luttes acharnées s'élevaient contre ce
problème: on parlait de marginalisation etc.. Aujourd'hui, je suis
heureux de constater que les avis ont changé. La laïcité impliquée
par ce changement était obligatoire. A la place d'une soeur, la
nécessité imposait la présence de quatre personnes qui doivent
effectuer un certain horaire; les frais impliquent l'adoption de la
loi n. 413. Il s'ensuivra en tout cas que la commune d'Aoste pourra
utiliser cette structure car, à présent, il y a des personnes âgées
et de la commune d'Aoste et des autres communes. Il s'agit d'un
accord qui a été difficile à atteindre.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Sempre nello spirito del mio
precedente intervento ed a sostegno di quanto ha detto il collega,
Vice Presidente del Consiglio, Dolchi, desidero presentare un
emendamento, per ché mi sembra poco opportuno snaturare una
istituzione che ha un suo particolare significato storico e che ha
rappresentato qualcosa di veramente innovativo, in rapporto ai
tempi, nel campo dell'assistenza nella nostra Regione.
Non ripeto tutto il discorso che è già stato fatto, ma mi
permetto di aggiungere che bisogna pur garantire il legame tra
questa struttura così caratteristica e la città di Aosta. Propongo
pertanto un emendamento nel quale si dice che, restando valido il
numero di 5 membri del Consiglio di Amministrazione nominati dal
Consiglio regionale, 3 di essi siano residenti nel Comune di Aosta.
È sempre il Consiglio regionale che designa, ma almeno nel
Consiglio c'è una certa prevalenza di persone che risiedono nella
nostra città e conoscono la nostra realtà. Ciò ha un particolare
significato...
BALDASSARRE
(fuori microfono): "Tanto i Consiglieri sono
quasi tutti di Aosta".
TORRIONE (P.S.I.):
Credo che questo sia opportuno e
possibile, specie se vogliamo dare un significato a quello che
abbiamo appena detto. Se non glielo vogliamo dare, lasciamo che le
cose stiano come adesso. Comunque io propongo lo stesso il mio
emendamento.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
Siamo sempre dell'idea che, quando è
possibile, le strutture debbano essere pubbliche, ma non siamo così
ideologizzati da non capire che in alcuni settori le strutture
pubbliche hanno delle difficoltà ad operare. Diciamo quindi che la
posizione di principio deve anche confrontarsi con le realtà
concrete, specie nei settori della sanità e dell'assistenza. Noi
partiamo dall'idea della prevalenza del servizio pubblico, però, se
ci sono delle strutture assistenziali private che funzionano e che
difficilmente possono essere sostituibili, non ci mettiamo certo a
fare delle crociate per difendere il servizio pubblico.
Però, Signor Presidente, io avevo posto un problema diverso che,
forse, ha meglio formulato il Vice Presidente Dolchi, e cioè che
per questa particolare struttura, con questa trasformazione, in
qualche modo viene anche modificato un pezzo della storia della
Città. Infatti, in seguito a difficoltà di carattere economico
dell'Ospizio, la Regione, che ha costruito la nuova ala e che ha i
soldi disponibili per finanziare il servizio, con la sua notevole
presenza nel Consiglio di Amministrazione, impone molto
efficacemente il suo ruolo e quindi trasforma l'autonomia e la
collaborazione, che c'era stata per secoli, tra Comune e
Diocesi.
PRESIDENTE
: Ha chiesto la parola l'Assessore alla Sanità
ed Assistenza Socia le Voyat; ne ha facoltà.
VOYAT (U.V.):
Io ritengo che non sia da accettare
l'emendamento proposto dal Consigliere Torrione in quanto la
competenza della nomina di questi rappresentanti, spetta al
Consiglio regionale nel quale l'attuale maggioranza dei Consiglieri
è proveniente dal Comune di Aosta. Mi auguro, quindi, che essi
sappiano almeno difendere i propri interessi.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Oggi l'Assessore Voyat non finisce di
stupirci. Cosa vuol dire questa storia che la maggioranza dei
Consiglieri del Consiglio regionale è del Comune di Aosta? A parte
il fatto che ciò non è vero...
(...INTERRUZIONE...)
È del Comune di Aosta? Allora io pregherei di fare i conti e poi
non mi pare che un'affermazione del genere sia plausibile. Se altre
sono le considerazioni, che vengano esplicitate, perché questa è
puerile ed infantile!
PRESIDENTE
: Do lettura dell'emendamento presentato dal
Consigliere Torrione:
Emendamento
- 8° riga
.... cinque nominati dal Consiglio regionale di cui 3
residenti nel Comune di Aosta.
PRESIDENTE
: Se nessuno chiede la parola, pongo in
votazione l'emendamento testé letto:
ESITO DELLA VOTAZIONE
Presenti: 28
Votanti: 9
Favorevoli: 9
Astenuti: 19 (Beneforti, Bondaz, Bor-bey, De Grandis, Faval,
Fosson, Lanièce Lanivi, Maquignaz, Marcoz, Martin, Perrin,
Pollicini, Ricco, Rollandin, Stévenin, Tamone, Viberti e Voyat)
Il Consiglio non approva.
PRESIDENTE
: Pongo in votazione la delibera in
oggetto:
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
