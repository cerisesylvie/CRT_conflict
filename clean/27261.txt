Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 263 del 15 novembre 1971 - Resoconto
OGGETTO N. 263/71 - Controllo produzione e vendita di pane di
tipo comune. (Mozione)
Vice Presidente Fosson (U.V.) -
La parola al Consigliere
Dolchi.
Dolchi (P.C.I.)
- La mozione è stata presentata in data
31 luglio 1971 in seguito all'aumento notevole - circa dal 10 al
15% - dell'aumento del prezzo del pane su tutti i tipi e su tutte
le pezzature, ad accezione del tipo di pane comune fabbricato con
farina di tipo 0.
Non ritengo che la mozione sia sorpassata perché il problema che
abbiamo - la collega Bianco-Siggia ed io - indicato come
dispositivo di deliberazione di questa mozione rimane. Rimane anche
se, in seguito ad una discussione che c'è stata all'intervento di
periodici locali e della stessa "Stampa sera" che a Torino ha fatto
un'inchiesta su questo problema, al voto unanime del Consiglio
comunale di Aosta che ha preso analoga posizione, qualche cosa di
migliorato c'è stato.
Però, penso che anche il Consiglio regionale possa dare il suo
contributo e la Giunta, accettando questa mozione, potrebbe
orientare sia l'opinione pubblica che gli organismi di controllo
per assicurare l'esistenza di questo pane comune.
Il problema penso che voi lo conosciate tutti. C'è stata una
certa presa di posizione contro il caro-vita. C'è stato l'aumento,
notevole, del pane con farina 00, con latte, con olio, ecc. ecc.
Non è aumentato e costa sempre 150 lire al chilo il pane
comune.
Ebbene... i problemi che debbono essere affrontati, per lo meno,
non dico risolti, ma affrontati, perché, fin che diciamo che ci
apprestiamo a studiare, finché diciamo che questi problemi dovranno
essere esaminati e approfonditi noi non assolviamo al nostro
compito di responsabili della vita valdostana, i problemi bisogna
anche affrontarli decisamente e il problema della casa è un
problema scottante, drammatico come quello dell'occupazione, di cui
ha parlato Manganoni e su cui non mi soffermerò. Ma il problema
della casa, come servizio sociale, è oramai un problema acquisito
nella coscienza dei cittadini e degli enti pubblici.
Ebbene, in questo settore dobbiamo fare delle scelte e vorrei
ricordare che, a suo tempo, la civica amministrazione di Aosta,
quando ero Sindaco... qual è il problema che è stato anche
sollevato da un comunicato della Presidenza della Giunta; il pane
comune a 150 lire deve esistere, sennò è assurdo che ci sia ancora
la possibilità di mantenere il prezzo, diciamo così, calmierato,
quando il consumatore è costretto a comperare il pane a prezzo
maggiorato.
Perché pane comune non ce n'è o ce n'è poco, i rivenditori si
giustificano dicendo "l'abbiamo finito, è un pane che non è molto
buono, ne teniamo poco, in quanto, in genere pochi lo vogliono o
nessuno lo vuole".
Ecco, questo è il problema che dovrebbe affrontare il Consiglio
regionale, noi non pensiamo con una grossa discussione, ma con una
certa volontà di venire incontro al consumatore, perché il
consumatore stesso ignora e i dettaglianti e i rivenditori ignorano
o fanno finta di ignorare che quando manca il pane di tipo comune,
al prezzo di 150 lire, essi sono tenuti a fornire altro pane anche
di prezzo maggiore, però sempre al prezzo di 150 lire. Questo non
avviene e abbiamo fatto anche una certa inchiesta, abbiamo fatto
degli esperimenti delle massaie, che si sono recate dai vari
dettaglianti, alle dieci e mezzo del mattino, non c'era già più il
pane comune, l'abbiamo finito, allora dategli dell'altro pane a
quel prezzo, perché io ho diritto ad avere il pane comune e nelle
migliori delle ipotesi c'è stato un rifiuto cortese, in altri casi
ci sono state delle manifestazioni direi di cattiva educazione da
parte dei rivenditori di pane, i quali hanno affermato: "noi non
siamo tenuti a vendere a 150 lire il pane che a noi costa di più,
molto di più".
Allora cosa possiamo fare come Giunta regionale, ritengo, che
come ha fatto il Consiglio comunale, anzi il Consiglio comunale in
misura più specifica perché ha poteri maggiori di controllo in
questo senso, ma noi dobbiamo collaborare affinché l'opinione
pubblica sia informata che quando manca il pane comune a 150 lire,
e questo si inquadra nella lotta che mi sembra non solamente in
Valle d'Aosta ma in tutta Italia gli enti pubblici stanno facendo e
devono condurre contro l'aumento del costo della vita, quando manca
il pane a 150 lire i rivenditori o si preoccupano di avere altro
pane da 150 lire e non si accontentino di dire "il prodotto è
finito, se volete c'è quello che costa 230 e lo pagate 230", ed
anche fare in modo che il consumatore sappia che ha diritto ad
avere il pane che costa 230 pagandolo 150, se manca il pane di tipo
comune.
La giustificazione che non è buono può essere superata ed è
un'altra delle indicazioni che noi facciamo con la nostra mozione,
con dei controlli particolari, per quanto riguarda l'igiene,
l'umidità, la composizione, la cottura, la qualità, ci sono
opportuni strumenti di cui si può servire l'Amministrazione
regionale per controllare che il pane di tipo "zero" a 150 lire il
chilo ed anche quello che esiste in alcune panetterie, in alcune
rivendite a 120 lire per pezzature oltre i 100 grammi, ebbene
questo pane sia messo alla disposizione dei consumatori e sia - dal
punto di vista igienico - controllato affinché sia un pane
mangiabile.
Noi riteniamo che l'Amministrazione regionale abbia gli
strumenti per assicurare il consumatore sulla genuinità e sulla
validità del pane a 150 lire e che il suo intervento contribuisca
al mantenimento del costo della vita e si inserisca come un'azione
efficace perlomeno contro un ulteriore aumento del costo della
vita.
Albaney (M.A.V.)
- Faccio venia al Consiglio della
lettura di una relazione che mi era stata preparata dall'ufficio
per spiegare la situazione esistente e all'attuale normativa in
merito al pane comune. In linea generale, la Giunta è favorevole a
votare questa mozione e non appena ci è pervenuta la mozione del
Consigliere Dolchi, il Presidente della Giunta, il quale è
presidente del Comitato prezzi, ha provveduto a inviare una lettera
al gruppo panificatori della Valle d'Aosta nella quale si invitava
a voler mettere in vendita il pane comune. Immediatamente
l'Assessorato ha avuto un contatto, un colloquio con i responsabili
della situazione e gli stessi si sono impegnati a mettere in
commercio quel pane comune, non sono molto concorde con quanto dice
il Consigliere Dolchi per quanto concerne l'obbligatorietà di
fornire pane comune, pane diciamo di qualità superiore e sprovvisti
di pane comune, infatti ho sotto i miei occhi una circolare del
Ministero che dice: "In relazione alla richiesta di cui alla
lettera in riferimento, questa Segreteria generale conviene con
codesto Comitato regionale sulla mancanza di una norma giuridica
che possa obbligare il panificatore a fornire pane di qualità
superiore se sprovvisti di tipo a prezzo vincolato". Questa è una
circolare del Ministero e ho fatto presente questo per chiarire il
pensiero del Ministero.
Quindi la Giunta è d'accordo di votare la mozione e di
impegnarsi affinché questo pane comune sia messo in vendita in
tutte le panetterie, intensificherà quell'azione per un controllo
di modo che il pane comune abbia tutte le garanzie di genuinità e
pertanto siamo favorevoli alla mozione.
Montesano (P.S.D.I.) -
Chi chiede la parola? Allora viene
posta ai voti la mozione di cui all'oggetto n. 9. Chi è favorevole
alzi la mano. Contrari, astenuti. Il Consiglio approva. Allora
attendiamo il perfezionamento delle modifiche della mozione Caveri
per metterla ai voti.
Allora si fa la discussione sull'oggetto n. 10.
