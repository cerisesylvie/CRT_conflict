Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 339 del 13 dicembre 1993 - Resoconto
OGGETTO N. 339/X - Acquisto di terreni siti in Comune di
Brissogne per l'ampliamento della proprietà regionale destinata
agli sport tradizionali valdostani. Approvazione e impegno di
spesa. Delega alla Giunta.
Deliberazione - Il Consiglio regionale
Considerato che:
La Giunta regionale con provvedimento n. 6856 in data 6 ago­sto
1993 ha approvato gli indirizzi programmatici per l'utiliz­zazione
dell'area destinata a campi da gioco per gli sport tradi­zionali
valdostani sita nei Comuni di Brissogne e Quart, in lo­calità Les
Iles. É stato così delimitato il comprensorio ritenuto necessario
per l'organizzazione delle attività sportive ed è stato stabilito
di acquisire, in via prioritaria, le aree interne alla pro­prietà
regionale;
L'Amministrazione regionale nel 1990 aveva acquistato una vasta
area, della superficie di circa 100.000 metri quadrati, costituente
un unico lotto pianeggiante dove si praticano i gio­chi, ubicata
nei Comuni di Brissogne e Quart;
Si rende ora necessario, secondo le indicazioni programmatiche
della Giunta, procedere all'acquisizione delle aree interne al
comprensorio già di proprietà regionale che consentiranno di
riquadrare l'intera superficie;
I proprietari di dette aree, ubicate a nord-ovest e a sud della
proprietà regionale in Comune di Brissogne, interpellati al
riguardo, hanno dichiarato la loro disponibilità ad alienare al
prezzo dichiarato congruo dall'Ufficio Patrimoniale
dell'Assessorato del Bilancio e delle Finanze con perizie di stima
in data 6 maggio 1993 e 4 ottobre 1993;
Più precisamente i signori Gerardone Michele (proprietario del
mappale n. 41 del F. 6 di mq. 646), Champion Ettore (proprietario
dei mappali n. 258 del F. 6 di mq. 1995 e n. 1 del F. 7 di mq.
1230) e Champion Vittoria (proprietaria del map­pale n. 25 del F. 6
di mq. 3638), si sono dichiarati disposti ad alienare i terreni di
loro proprietà al prezzo unitario di lire 26.000 al metro quadrato,
mentre il signor Champion Marco (proprietario dei mappali n. 259
del F. 6 di mq. 860 e n. 232 del F. 7 di mq. 2356) si è dichiarato
disposto ad alienare i terreni di sua proprietà al prezzo unitario
di lire 25.000 al metro quadra­to, trattandosi di aree prive di
volumetria;
I terreni da acquisire sono liberi da pesi, vincoli, contratti
di affitto o altra formalità pregiudizievole, ad eccezione dei
terreni di proprietà del signor Champion Marco che risultano privi
di volumetria in quanto gravati da un vincolo edilizio a favore del
Comune di Brissogne per l'edificabilità di un'altra proprietà;
Visto il parere favorevole rilasciato dal Dirigente del Servizio
Affari Generali e Legali della Presidenza della Giunta ai sensi del
combinato disposto dell'articolo 72 della legge regionale n. 3/1956
e successive modificazioni, e dell'articolo 21 della legge
regionale n. 18/1980 e successive modificazioni, in ordine alla
legittimità della presente deliberazione;
Visto il parere della II Commissione consiliare permanente;
delibera
1) di approvare l'acquisto, per il prezzo complessivo di Lire
275.634.000
(duecentosettantacinquemilioniseicentotrentaquattromila), dei
terreni siti in Comune di Brissogne, località Les Iles, per
l'ampliamento della proprietà regionale destinata agli sport
tradizionali valdostani, distinti al Catasto Terreni del Comune di
Brissogne come segue:
Partita 2065
F. 6 n. 25 mq 3638
di proprietà della signora Champion Vittoria
prezzo di Lire 94.588.000
Partita 2066
F. 6 n. 258 mq 1995
F. 7 n. 1 mq 1230
di proprietà del signor Champion Ettore
prezzo di Lire 83.850.000
Partita 2772
F. 6 n. 41 mq 646
di proprietà del signor Gerardone Michele
prezzo di Lire 16.796.000
Partita 2068
F. 6 n. 259 mq 860
F. 7 n. 232 mq 2356
di proprietà del signor Champion Marco
prezzo di Lire 80.400.000
2) di approvare ed impegnare la spesa complessiva di Lire
275.634.000
(duecentosettantacinquemilioniseicentotrentaquattromila) da
imputare al capitolo 35060 del bilancio di previsione della
Re­gione per l'anno 1993 ("Spese per l'acquisto di beni
patrimonia­li") che presenta la necessaria disponibilità;
3) di delegare alla Giunta regionale l'adozione di ogni
provve­dimento di esecuzione per addivenire alla stipulazione
dell'atto notarile di trasferimento degli immobili di cui si tratta
e, in particolare, per la designazione del Notaio rogante, per la
li­quidazione delle relative spese, nonché per gli eventuali
accer­tamenti circa la consistenza, l'intestazione catastale e
l'esatta superficie degli immobili da acquisire;
4) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 1, lettera e), del decreto legislativo 13
febbraio 1993, n. 40.
Presidente -
Se nessuno chiede la parola, pongo in
votazione la deliberazio­ne in oggetto.
Presenti, votanti e favorevoli: 30
Il Consiglio approva all'unanimità.
