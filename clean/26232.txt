Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 195 del 3 aprile 1973 - Resoconto
OGGETTO N. 195/73 - Concessione di un ulteriore contributo
(Lire 9.500.000) alla scuola di sci "Rutor", di La-Thuile, nelle
spese per l'acquisto e la sistemazione di un fabbricato destinato a
sede della scuola stessa.
Milanesio (P.S.I.)
- Nel 1970, esattamente il 30.12.1970,
questo Consiglio veniva interessato da una deliberazione che si
riferiva all'acquisto di un vecchio fabbricato e alla sistemazione
del medesimo da parte di maestri di sci della scuola del Rutor e il
tutto era preventivato in lire 22.840.000 circa.
Su questo preventivo di larga massima il Consiglio concedeva un
contributo di 11 milioni circa.
Ora i lavori sono stati terminati. Nel frattempo sono stati
presi dei contatti con gli organi tecnici dell'Assessorato. Sono
stati introdotte delle varianti, delle modifiche e ne è uscita
fuori una scuola di sci, un fabbricato che, oltre ad essere un
esempio di restauro e di intervento su questi fabbricati, è anche
un esempio notevole, a mio avviso, di interpretazione moderna
dell'architettura locale e di un inserimento molto ben riuscito
sotto il profilo estetico ed anche funzionale di una attrezzatura
importante, importantissima, quale è quella della scuola dei
maestri di sci, che appunto deve essere a portata di mano degli
utenti delle piste, dei clienti.
I lavori che sono stati eseguiti direttamente dai maestri di
sci, i quali si sono trasformati, sia pure con l'ausilio di altri
operai specializzati, si sono trasformati in carpentieri, in
muratori, è venuto a costare complessivamente, sulla base del
rendiconto, controllato dai nostri uffici, 37.301.931 lire.
Quindi, a questo proposito, si propone al Consiglio di assegnare
un ulteriore contributo di 9 milioni e mezzo per intervenire a
coprire parzialmente la spesa sostenuta dai maestri di sci di La
Thuile.
È inutile dire che questo tipo di intervento, questo tipo di
attività, questo tipo di iniziative, sono meritorie e, a mio
avviso, vanno sostenute senza riserve soprattutto quando vengono
fatte con slancio e generosità come nel caso di La Thuile ed anche,
successivamente, vedremo più avanti di Courmayeur.
Freppaz (U.V.)
- Domanda la parola?
Allora la delibera viene messe ai voti. Chi è favorevole alzi la
mano. Contrari. Astenuti. Il Consiglio approva.
