Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 460 del 16 settembre 1982 - Resoconto
OGGETTO N. 460/VII - NOTIZIE CONCERNENTI LA PRESUNTA
APPARTENENZA AD UNA ASSOCIAZIONE SEGRETA DEL SEGRETARIO GENERALE
DELL'AMMINISTRAZIONE REGIONALE E DELL'ASSESSORE REGIONALE
ALL'AGRICOLTURA E FORESTE. (Interpellanze).
PRESIDENTE:
Adesso vengono abbinate due interpellanze che
trattano lo stesso argomento: l'interpellanza iscritta al punto n.
12 presentata dal Consigliere Carlassare e l'interpellanza iscritta
al punto n. 18 presentata dai Consiglieri Mafrica, Cout e Tonino,
di cui ora darò lettura.
Ci sarà l'illustrazione dell'interpellante Consigliere
Carlassare per la prima, ed una sola illustrazione per la seconda;
una sola risposta ed eventualmente due repliche.
INTERPELLANZA
APPRESO leggendo un settimanale a larghissima diffusione, che
il Gran Maestro della Massoneria italiana, Armando Corona, ha
inviato alla Commissione Parlamentare di inchiesta, che l'aveva
richiesta per approfondire le indagini, una lista di 298 "fratelli"
massoni "in sonno" affiliati alla Loggia segreta P2, di Licio
Gelli;
VERIFICATO CON STUPORE che tra questi 298 nominativi
compaiono i nomi di Renato Barbagallo (Aosta) e Ettore Marcoz
(Brissogne);
RICORDANDO che la Loggia P2 è, in quanto segreta, al di fuori
della legislazione italiana;
RAMMENTANDO inoltre che a detta organizzazione per delinquere
fanno capo collegamenti di origine mafiosa, scandali finanziari
(Sindona, Calvi, ecc.) ambigui contatti con ogni sorta di
lestofanti internazionali, servizi segreti di vari stati e che
sempre più si fa strada l'ipotesi che tra le centrali occulte che
guidano i terroristi, che hanno collocato le bombe delle stragi
avvenute in Italia, la Loggia P2 avrebbe avuto un ruolo di
eccellenza;
INTERPELLA
il Presidente della Giunta per sapere:
1°) se i nominativi apparsi su detto settimanale
corrispondono al Segretario generale dell'Amministrazione regionale
e all'Assessore regionale all'Agricoltura e Foreste;
2°) nel caso corrispondano, se effettivamente questi signori
sono o sono stati affiliati alla Loggia segreta P2;
3°) se sono stati presi contatti con la Commissione
Parlamentare inquirente per avere chiarimenti in merito a questa
vicenda;
4°) se, constata l'estrema pericolosità per le istituzioni e
l'ordinamento democratico del nostro Paese, la Loggia P2 ritiene
compatibile l'affiliazione a detta organizzazione delinquenziale
con le funzioni spettanti al funzionario regionale di grado più
elevato e con l'essere membro della Giunta del Governo
regionale.
F.to A. Carlassare
INTERPELLANZA
Sono ormai trascorse alcune settimane dal momento in cui sul
n. 32 del settimanale "L'Espresso" è comparsa una lista di nomi di
massoni "in sonno", inviata dal Gran Maestro della massoneria alla
Commissione Parlamentare d'inchiesta sulla Loggia P2 per una
verifica su loro possibili appartenenze alla Loggia
predetta.
Poiché nell'elenco risulta compreso un nominativo
corrispondente a quello dell'Assessore all'Agricoltura e Foreste in
carica;
Visto che lo stesso, nel periodo trascorso dalla
pubblicazione della lista, non ha provveduto nè a smentire nè a
confermare la sua presunta appartenenza ad una loggia massonica ed
in particolare nulla ha dichiarato in merito ad una sua possibile
appartenenza alla Loggia P2;
i sottoscritti Consiglieri regionali
Interpellano
l'Assessore all'Agricoltura e Foreste per sapere:
1°) quali sono i motivi che l'hanno indotto al silenzio in
merito ad un sospetto che getta un'ombra grave su un pubblico
amministratore, il quale, avendo giurato di essere fedele alla
Repubblica e di operare per il bene dello Stato e della Regione
Valle d'Aosta, non potrebbe continuare a mantenere il proprio
incarico, qualora si rivelasse la sua appartenenza ad un centro di
potere occulto, che tramava contro lo Stato e contro le autonomie
locali;
2°) quali chiarimenti egli possa dare in merito alle voci,
diffusesi in Valle in questi giorni, secondo cui egli avrebbe
chiesto l'iscrizione alla Loggia P2 ed avrebbe partecipato a
cerimonie di iniziazione alla stessa perché indottovi da noti
personaggi aostani, i cui nomi sono compresi tra quelli degli
affiliati alla loggia di Gelli.
F.to D. Mafrica, E. Cout, A. Tonino
PRESIDENTE:
Ha chiesto di parlare il Consigliere
Carlassare, ne ha facoltà.
CARLASSARE - (Democrazia Proletaria Nuova Sinistra):
Parlare di P2 è un po' come discutere dell'argomento che più di
ogni altro emerge dalla lettura dei nostri giornali, almeno da un
paio di anni a questa parte. Ci troviamo di fronte ad un fenomeno
delinquenziale che è molto più ampio del nostro paese, che
congiunge un tipo di delinquenza "classica" come quella mafiosa, ad
un'altra, "economica", come abbiamo avuto modo di scoprire e stiamo
scoprendo poco per volta. Alla P2 si collegano questi due tipi di
delinquenza, con episodi di brutalità e di nefandezze sul piano
politico che riguardano i regimi dei colonnelli dell'America del
Sud; emergono con sempre maggiore evidenza collegamenti tra questa
Associazione delinquenziale e quel fenomeno terroristico,
cosiddetto nero, che ha imperversato e continua ad imperversare in
Italia. Queste concessioni vengono dapprima sussurrate, e poi
vengono dette con sempre maggiore chiarezza; così è stato nel
convegno sul terrorismo tenutosi a Bologna, dal quale è emerso che
la manovalanza della strage è sì di matrice fascista ma la mente
che ha guidato gli esecutori va ricercata in questa organizzazione.
Cui sono confluiti i personaggi più diversi, può anche darsi che ci
fosse fra loro qualcuno in buona fede per quanto riguarda i crimini
più grossi, sicuramente però la appartenenza alla setta segreta P2
non è mai casuale, in quanto si richiede un atto di volontà a chi
si iscrive, a chi aderisce a qualsiasi livello a questa
organizzazione, perché così facendo, intende entrare nel giro della
gente che conta, in sede politica locale ed internazionale, e conta
nel modo peggiore.
Fatta questa premessa, il problema non è quello di mettere sotto
accusa qualcuno, non ho gli elementi per poterlo fare. Gli
elementi, mi auguro, come penso debba augurarsi qualsiasi cittadino
di questo paese, dovrebbero emergere dalle varie inchieste che sono
in corso, condotte dalla Magistratura e dalla Commissione
inquirente che ha richiamato a sè tutta una serie di
documentazioni. Vorrei far presente che ci troviamo di fronte a due
tipi di responsabilità ben precise, diverse fra di loro, ma
egualmente pesanti. La prima è una responsabilità di carattere
giuridico; se emergono comportamenti non conformi a quelli che il
nostro codice civile e penale prevedono, questi signori debbono
essere inquisiti per questo; la seconda è una responsabilità sul
piano politico in quanto personaggi pubblici che agiscono in
pubbliche amministrazioni o all'interno di cariche pubbliche, hanno
ritenuto opportuno aderire a questa organizzazione, pertanto devono
rispondere di questo fatto.
Ritengo, ed è questo il senso della interpellanza, che il capo
dell'esecutivo regionale, così sensibile - come abbiamo sentito
prima - a problemi di ordine pubblico, dopo aver appreso, in modo
ufficioso, che due personaggi, uno politico e l'altro
amministrativo, al massimo livello all'interno dell'Amministrazione
regionale possono in qualche modo essere collegati con il fenomeno
delinquenziale di cui ho parlato prima, debba appurare la verità
nel modo più rapido e preciso. In questo senso devono essere presi
contatti ufficiali o ufficiosi con la Commissione inquirente per
poter stabilire se effettivamente ci sono delle responsabilità; a
tale riguardo ho ritenuto opportuno porre una domanda
interlocutoria al Presidente della Giunta, che non intende però
inquisire nessuno. Vorrei sapere, nel caso in cui compaiono delle
responsabilità, seppure ai livelli più bassi, se ritiene
compatibile l'appartenenza a questa setta con lo svolgimento di
cariche pubbliche nell'ambito della nostra Regione. Sappiamo che
personaggi di un certo rilievo, operanti in altri settori della
Valle d'Aosta, erano associati alla P2, quindi il fenomeno non è
così nuovo; tuttavia non dobbiamo sottovalutare in nessun modo
questi fatti e vorrei rifarmi alle parole dette da Beria
d'Argentin, che con articoli sui giornali, con prese di posizioni
pubbliche, ha inteso far emergere la pericolosità per la democrazia
- non solo nel nostro paese ma in tutto il mondo - che si nasconde
dietro le centrali di potere occulto che si contrappongono a quello
che dovrebbe essere il fenomeno generatore di potere, che è il
consenso. Quindi potere senza consenso, che si manifesta attraverso
tutte quelle operazioni di cui leggiamo sui giornali, che vanno dal
riciclaggio di miliardi derivanti dal contrabbando di droga, di
armi di ogni genere, a varie speculazioni non solo all'interno
degli Stati, ma fra gli Stati, per cui la mia interpellanza si pone
l'obiettivo di conoscere quella che è l'effettiva sensibilità del
Presidente della Giunta e della Giunta stessa nei confronti di
questo fenomeno, e se il Presidente si è mosso per poter avere
tutte le informazioni necessarie onde poter prendere una posizione
precisa in questa vicenda.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Riteniamo che la nostra interpellanza
abbia conservato ancora la sua validità, nonostante che nello
stesso giorno in cui è stata presentata sia poi giunta una
comunicazione agli organi di stampa da parte dello Assessore
Marcoz. Illustrerò, anche se brevemente, il nostro punto di vista,
perché ci sembra che con questa lettera alla stampa da parte
dell'Assessore non siano stati forniti tutti i chiarimenti
necessari. Con sorpresa abbiamo letto sul n. 32 dell'"Espresso" i
nomi di due valdostani, Renato Barbagallo di Aosta, Ettore Marcoz,
di Brissogne, in un elenco che veniva così presentato: "Sono 298
tutti i fratelli, ovvero Massoni del Grande Oriente d'Italia,
Palazzo Giustiniani, tutti in sonno", cioè muratori a pieno titolo,
pur non svolgendo alcuna attività massonica. I loro nomi sono stati
inviati dal Gran Maestro Armando Corona alla Commissione
Parlamentare che indaga sulla Loggia P2 e che l'aveva richiesta per
verificare se sotto la maestranza del suo predecessore, Gen.
Battelli, alcuni presunti piduisti avessero prudentemente deciso di
assonnarsi, abbandonando la Loggia del Venerabile Licio. In questo
elenco che comprende un arco di tempo che va dal gennaio 1980 ai
primi mesi del 1982 non mancano nomi eccellenti che si trovano
anche nell'elenco della P2. I nomi di questi due valdostani erano
quindi in un elenco, in cui figuravano contemporaneamente fratelli
massoni iscritti alla Loggia del Grande Oriente ed altri compresi
anche nell'elenco della P2. Alcuni giorni dopo la comparsa di
questo elenco, uno dei due interessati inviava all'"Espresso" una
lettera in cui smentiva ogni sua possibile appartenenza alla Loggia
P2, precisando di non essere in sonno, ma di essere attivo in una
Loggia ben determinata. Non si aveva invece, da ferragosto fino al
3 settembre, nessuna replica da parte dello Assessore Marcoz, ed al
tempo stesso stranamente la stampa della Valle d'Aosta faceva
silenzio su questo episodio, nonostante ci fossero stati comunicati
di forze politiche ed iniziative di Consiglieri.
Il 3 settembre l'Assessore Marcoz ha inviato agli organi di
stampa un documento in precedenza già inviato al Sig. Presidente
della Giunta e anche, credo, al Movimento dell'Union Valdôtaine, in
cui affermava di non aver mai fatto parte della Loggia P2, di
essersi interessato di massoneria agli inizi dell'anno 1980 e di
aver partecipato ad una riunione di Loggia a Torino.
Credo che altri chiarimenti siano necessari perché una smentita
di questo tipo non è abbastanza chiara, per cui chiede
all'Assessore di essere più preciso perché, com'è nostra abitudine
quando trattiamo qualche argomento, di cercare ogni documentazione
possibile sulla materia, non sapendo niente di massoneria ho
trovato un documento pubblicato da Panorama nel giugno dello scorso
anno, che dà alcune spiegazioni su questi riti massonici. Da questo
documento appare che il tono di minimizzazione usato dall'Assessore
Marcoz non può essere accettato senza ulteriori spiegazioni. Dice
Panorama che "prima di entrare in una Loggia occorre bussare alla
porta del tempio", chiedere di essere ammesso cioè alla Massoneria,
con una domanda, e viene chiamato "presa in considerazione" l'atto
con il quale il Maestro venerabile della Loggia comunica ai
fratelli che gli è pervenuta la domanda del profano. Segue una
specie di istruttoria, nella quale almeno tre fratelli incontrano
separatamente il profano per valutare i motivi che lo spingono ad
entrare in Massoneria e presentano una relazione alla Loggia e per
tre volte votano. Vorremmo sapere allora dall'Assessore se è stata
seguita questa procedura, se è stato avvicinato dai tre fratelli e
se è stata fatta la relazione sul suo conto.
La fase successiva è di nuovo complicata e viene chiamata
testamento. Se per tutte e tre le volte la Loggia ha votato sì
all'unanimità - si usano delle palle bianche e nere come alla
Camera ed in Consiglio regionale della Valle d'Aosta - il profano
viene invitato alla cerimonia dell'iniziazione. Deve presentarsi
con abito scuro, arrivato alla porta del tempio massonico entra
subito in una piccola stanza, chiamato gabinetto di riflessione, le
cui pareti sono spesso dipinte di nero. Qui è circondato da simboli
che lo invitano a meditare ed a cercare sè stesso. Seduto ad un
tavolo scrive il testamento spirituale, rispondendo a domande su
doveri verso sè stesso, verso la patria,-mi piacerebbe sapere quale
per l'Assessore Marcoz - e verso l'unanimità. C'è poi la cerimonia
vera e propria dell'iniziazione; uscito dal gabinetto di
riflessione il profano viene introdotto nella sala principale del
tempio e bendato perché non essendo ancora stato iniziato non ha il
diritto di conoscere i fratelli. I tre giri del tempio che deve
compiere guidato da un fratello esperto, hanno un significato
preciso.
Con il primo passa attraverso le passioni del mondo che i
fratelli evocano battendo ritmicamente e con forza i piedi sulle
pedane. Con il secondo, sottolineato dai fratelli con rumori più
lievi, raggiunge un maggior equilibrio; con il terzo, nel silenzio
più assoluto, trova la serenità del saggio.
Fra un viaggio e l'altro, il Maestro venerabile della Loggia gli
fa conoscere cosa pensano in particolare i Massoni del vizio e
della virtù, della morale e della libertà. C'è poi la fase del
giuramento; dopo che si è impegnato a mantenere il segreto sul
contenuto spirituale della cerimonia, al recipiendario viene tolta
la benda, e deve giurare di non professare principi contrari a
quelli della libera muratoria, d'aiutare, confortare, difendere i
fratelli e di lavorare costantemente per il bene e progresso
dell'umanità. Le parole sono accompagnate dalla musica di uno dei
massoni più celebri: Mozart. Appena giurato, riceve dal Maestro
venerabile il grembiule bianco, simbolo del lavoro, bene supremo e
massima consolazione dell'uomo, ed un paio di guanti egualmente
bianchi, con l'augurio che le sue mani rimangano sempre pure.
Fratello neofita, ora con il grado di apprendista, porta il
grembiule con la bavetta alzata sul petto e questo è un simbolo del
lavoro pesante. L'apprendista deve simbolicamente rendere pubblica
la pietra grezza. Con l'avanzare dei gradi il libero muratore
diventa progressivamente compagno d'arte - simbolo la pietra
cubica, - ed infine Maestro - simbolo la pietra levigata. Il terzo
grado, quello di Maestro, si raggiunge normalmente in tre anni.
Quindi per poter giungere a partecipare ad una riunione di
Loggia, c'è una trafila piuttosto complicata, che richiede la
volontà di chi sceglie di aderire alla Massoneria, richiede delle
garanzie da parte di persone già aderenti, ed una precisa
intenzione di farne parte. Vorremmo sapere dall'Assessore Marcoz a
quale Loggia è iscritto, perché 'se non precisa il nome della
Loggia - come ha fatto l'altro valdostano - può rimanere il dubbio
che non lo abbia voluto fare.
Vorremmo sapere poi se è in grado, non di nominare chi lo ha
presentato alla Loggia, ma di dirci perlomeno che i suoi
presentatori alla Loggia non siano - per voci che sono circolate in
questo periodo - dei signori che già risultavano iscritti - o
almeno presunti iscritti - alla Loggia P2, perché esiste un
collegamento di illazioni che gettano un sospetto che ci auguriamo
l'Assessore sia in grado di chiarire in modo inequivocabile. Se non
ci fosse la dovuta chiarezza, saremmo costretti come Gruppo di
opposizione, a chiedere conto alla Giunta della permanenza di un
Assessore che si trova in condizioni equivoche. Devo dire che ho
trovato strano in questa vicenda il silenzio dell'Union Valdôtaine,
oltre che il silenzio per diciotto giorni dell'Assessore
Marcoz.
Sono stato molto confortato, come tanti altri in Valle d'Aosta e
nel paese, della notizia dell'arresto di Licio Gelli e mi auguro
che presto si sappia finalmente tutto sulle trame ordite da questo
contropotere, a cui è illecito - secondo le leggi attuali - aderire
perché la P2 è stata sciolta con legge dello Stato.
PRESIDENTE:
Ha chiesto di parlare il Presidente della
Giunta, ne ha facoltà.
ANDRIONE - (U.V. ):
Mi preme fare una prima distinzione
fra la Loggia P2 e la Masso-neria; va tutto bene quando si indaga
sulla P2, non credo che il Consigliere Mafrica nè altri Consiglieri
abbiano particolari strumenti per indagare sulla Massoneria in
genere. Esiste a Palazzo Giustiniani, per quanto riguarda i massoni
italiani, un registro pubblico, dove sono iscritti i vari massoni -
del resto il Consigliere Mafrica lo ha ricordato. Dato che in
questo registro non sono iscritti i fratelli in sonno, nelle sue
indagini la Commissione parlamentare specifica ha voluto anche
avere i nomi di coloro che lo sono. Poiché non è proibito a
tutt'oggi essere massoni, non è considerata violazione della legge
l'appartenenza ad una qualsiasi Loggia, non si vede come si debba
essere tenuti a dire se si è stati chiusi in una stanza con le
pareti nere o altro. Questo perché vorremmo evitare un'eventuale
caccia alle streghe o qualsiasi tipo di attribuzione di
comportamenti occulti o illeciti a chi è iscritto normalmente alla
massoneria.
Vorrei anche ricordare che per quanto riguarda l'Union
Valdôtaine non ci sono incompatibilità in materia; che io sappia,
l'unico partito (oggi disciolto) che ha stabilito l'incompatibilità
fra l'appartenenza alle sue schiere e alla massoneria è stato il
partito nazionale fascista nel 1924/25, con le famose dimissioni
dalla massoneria di un certo numero di alti personaggi. Quindi
quello che resta ancora da appurare è relativo alla Loggia P2,
fenomeno degenerativo molto grave.
Immediatamente con l'uscita dell'"Espresso", sia il Segretario
generale, che mi ha comunicato di aver mandato una smentita al
giornale, che l'Assessore all'Agricoltura e Foreste Marcoz, mi
hanno fatto pervenire una lettera; in quella dell'Assessore Marcoz
si legge: "Non sono mai stato affilato alla cosiddetta Loggia P2,
non ho mai operato in alcun modo per farne parte, sono
assolutamente, completamente estraneo alla vicenda".
Per quanto riguarda il Segretario generale si dice invece: "Non
ho mai fatto parte della Loggia P2".
Per adesso, da quanto risulta dagli atti ufficiali della
Commissione inquirente, possono essere considerati appartenenti
alla P2 solo 953 personaggi il cui elenco è stato pubblicato di
tutti i giornali, i quali sono stati anche largamente assolti dai
partiti nazionali, salvo evidentemente coloro che avevano avuto
delle responsabilità specifiche, per cui sono stati emanati a loro
carico dei mandati di cattura Vi è in più, a quanto mi risulta, uni
specifica presa di posizione del Grande Oriente d'Italia, che ha
denunciato per truffa, calunnia ed altro il Gelli in quanto coloro
che erano avvicinati: per entrare nella Loggia P2 non sarebbero
stati avvertiti dal fatto che la Massoneria non riconosceva più
questi Loggia; coloro che procacciavano nuovi affiliati alla P2 la
presentavano invece come una delle tante esistenti su: mercato. Di
conseguenza questo sari uno dei capi d'imputazione nei confronti di
Gelli, in mezzo a molti altri più gravi.
Così come il Consigliere Mafrica mi auguro che il nostro Gelli,
per adesso tutelato dai barbari elvetici racconti tutto quello che
ha da raccontare. Tutto ciò appurato, non risulti che nè
l'Assessore Marcoz nè il Dott. Barbagallo facciano parte della
Loggia: P2. Per quanto ci riguarda, la così è sufficiente e ripeto
che la Giunta è assolutamente indifferente al fatto che alcuni di
questi personaggi sono affiliati ad una qualsiasi loggia massoni
ca.
PRESIDENTE:
Ha chiesto di parlare l'Assessore
all'Agricoltura e Foreste Marcoz, ne ha facoltà.
MARCOZ - (U.V.):
Signor Presidente, colleghi Consiglieri,
dopo le parole del Presidente della Giunta, mi resta ben poco da
dire, ma ci tengo a farlo in modo particolare oggi, visto che sono
davanti ad un microfono, con la speranza che le parole vengano ben
registrate e che le mie affermazioni non vengano modificate,
rimanendo quindi negli atti del Consiglio regionale per i
posteri.
Non credo potranno essere fraintese o, peggio ancora,
volutamente ad arte modificate, contorte con certi meccanismi con i
quali certa stampa mescola il sacro ed il profano, si di- verte a
fare dei fotomontaggi, delle interviste ipotetiche, delle quali
tolto l'ipotetico resta solo l'intervista, con il solo scopo
scandalistico e denigratorio nei confronti di una persona.
Sono apparso in questi tempi, leggendo certa stampa, come
peggiore mafioso, peggiore delinquente che esista in questo
momento, come un terrorista.
E' chiaro che qualche movimento si è divertito ed ha perso tempo
prezioso a fare delle montature inesistenti e forse giustamente,
come. si diceva stamani, accantonando problemi che oggi come oggi
sono sul tavolo ed hanno una loro rilevanza notevole, tipo, in
questo momento, l'occupazione. Mi chiedo i quale fiducia potrà
avere un domani la popolazione valdostana in questa -gente al punto
di votarla, certo non tocca a me decidere; saranno le prossime
elezioni regionali a farlo. Chiedo però che a tutto ci sia un fine
ed un limite.
Intanto riconfermo, colleghi Consiglieri, con tanta amarezza e
stupore, questo ingeneroso tentativo attuato da parte di alcune
forze politiche di farmi apparire diverso da quello che sono.
Ripeto e ribadisco in questa sede, davanti a voi Consiglieri e
davanti alla stampa che mi ascolta, la mia più completa ed assoluta
estraneità ai fatti della P2. Non sono mai stato, non ho mai
chiesto di partecipare alla Loggia P2, sfido chiunque a sostenere
il contrario. Anche quanto si dice al 2° punto dell'interpellanza
del Partito Comunista è del tutto gratuito, sono pienamente
tranquillo, penso e mi auguro in questa democratica Repubblica
Italiana che la Commissione d'inchiesta parlamentare, la
Commissione Anselmi, abbia tutti i poteri, i requisiti, la capacità
di appurare ciò.
Non ho chiesto nessuna rettifica all'"Espresso" in quanto il
giornale non dice nel modo più assoluto, come riporta invece
l'interpellanza del Consigliere Carlassare, che i 298 fratelli
messi in sonno erano affiliati alla Loggia P2. Chiedo che anche in
questo caso l'italiano sia comprensibile; che non esista sorta di
dubbio. Comunque, anche per quanto riguarda l'interpellanza del
Consigliere Carlassare, sono del tutto gratuite queste illazioni ed
insinuazioni. Avrei potuto chiedere all'"Espresso" una semplice
rettifica, cioè della mia messa in sonno, in quanto non ho mai
chiesto nè firmato di essere messo in sonno; comunque su questo
punto tornerò in altra occasione.
Ho quasi quarant'anni, e voglio che sia chiaro e palese che in
questi anni della mia vita ho sempre messo tutta la volontà nella
ricerca di verificare con la verità della vita qual è
l'uguaglianza, la fraternità e la libertà. Ho sempre avuto in modo
particolare sete di libertà, checché ne dica qualcuno, e continuo
in questa ricerca personalmente per migliorarmi. E' per questo che
nel mese di maggio 1980 ho partecipato alla rassegna massonica
inaugurata a Torino a Palazzo Carignano alla presenza del
Presidente della Giunta Viglione, del Sindaco Novelli, con la
pubblicazione di quaderni e volumi (di cui ho portato qui una
copia) a cura dell'Assessore alla Cultura della Regione Piemonte,
Giorgio Barmas, comunista. Per chiarire maggiormente le cose, tengo
a precisare cosa si è detto in quella occasione, in quanto si sono
fatte diverse riunioni per approfondire il discorso massonico a
Torino. L'Assessore alla Cultura di Torino dice che "l'intento è
quello di far luce su una realtà ancora poco conosciuta, nella
quale al di là degli intrinseci caratteri di ritualità e di
segretezza un'opinione corrente ha spesso voluto vedere un
impenetrabile mistero. Ci si è perciò rivolti ad illustrare la
configurazione e l'evoluzione della Massoneria in Italia attraverso
150 anni di storia di vita sulla scorta di un copioso patrimonio
attinto dagli archivi, tutt'ora inesplorato". Si continua dicendo
che la Massoneria nasce e si sviluppa in condizioni difficili, la
muovono ideali di fratellanza, di progresso civile, che si ispirano
all'esempio dei massimi pensatori, da Mozart a Voltaire, da Goethe
a Lessing.
Continua ancora nel suo insieme l'iniziativa di quelle riunioni,
integrata da un ciclo di conferenze tenute da specialisti di
problemi massonici; non vuol dunque proporre una visione della
Massoneria chiusa in sè, ma intende collocare nel panorama più
ampio un fenomeno che tanta parte ha avuto nella storia italiana,
nella cultura europea, che attende ancora di essere vagliato nella
sua complessità.
Fu in seguito a quella discussione a Torino che sono stato
iniziato, h( aderito al Grande Oriente d'Italia alla Massoneria di
Palazzo Giustiniani. a Roma. Ripeto, nuovamente, per qualcuno che
avesse ancora dei dubbi, che non ho aderito alla Loggia P2, ma alla
Massoneria, Grande oriente d'Italia Gli Statuti del Grande oriente
d'Italie sono depositati regolarmente presso il Tribunale di Roma,
le sedi sono palesi - basta guardare gli elenchi telefonici - è una
Associazione di uomini liberi, secondo noi ben pensanti, diffusa ed
apprezzata in tutti i paesi democratici e sottolineo democratici,
in quanto mi risulta che nelle dittature totalitarie, sia dell'est
che dell'ovest, la libera muratoria è vietata, anzi è combattuta e
condannata, e se un po' di storia ci sostiene, il primo atto di una
dittatura è l'attacco agli ebrei della libera muratoria.
Purtroppo, malgrado tutte le mie buone intenzioni a continuare
in questo cammino, per vari motivi non ho potuto ancora essere
assegnato a nessuna Loggia. Se dicessi il nome di una Loggia a cui
sono affiliato, non potrei farlo, Sono virtualmente - il mio nome
si può verificare - iscritto a Palazzo Giustiniani a Roma. Ripeto,
potrei chieder( la rettifica a "L'Espresso" su quante dice della
mia messa in sonno, infatti non ho chiesto la messa in sonno,
quindi è tutto da vedere se chi mi ha messo in sonno aveva le carte
in regola pei farlo. Comunque questo è un discorsi personale a cui
risponderò in altra sede.
Credo, con questi chiarimenti, di non aver violato la legge
morale a cui tengo, la legge civile e penale di questa Repubblica
democratica italiana; sono tutti fatti enunciati chiaramente, senza
equivoci nè polemiche, ma con fermezza; vorrei solo aggiungere una
riflessione personale, che molte volte faccio a bassa voce. In
questa Repubblica democratica italiana, per certi contratti voluti
dalle vigenti leggi, non posso dire ad esempio al figlio di mio zio
che non è mio cugino, lo è perché la legge me lo impone. Non ho, al
contrario, mai trovato nessuna legge, nessun codice civile che mi
imponga la scelta degli amici. Tanto per intenderci chiaro e
rispondere ad una domanda del Consigliere Mafrica sugli amici che
mi avrebbero iniziato, chi lo ha fatto non era fra i valdostani
apparsi nella lista P2 tempo fa. Dicevo che i parenti uno li ha per
eredità mentre l'amicizia è una scelta personale che nessuno per il
momento può ancora impedirmi.
E' vero, mi onoro di avere amici fra generali, colonnelli,
primari di ospedale, tra tantissime persone; sono una mia scelta
personale ed un modo di vivere secondo le mie caratteristiche.
L'amicizia e l'ospitalità sono cose sacre. Ho amici di fede, di
religione, di dottrina politica diversa, ma state pure certi che un
amico non sarà mai da me rinnegato. Essere amici con le persone in
auge è bello e facile, essere invece amici con persone cadute in
difficoltà è più difficile, ma credo che il mondo non sia fatto di
soli conigli.
Ringrazio tutti quanti per questa cortese attenzione, chiedo al
Presidente del Consiglio di essere così gentile di farmi avere al
più presto il dattiloscritto di quanto ho detto per darlo alla
stampa in modo che tutti possano sapere come stanno le cose.
PRESIDENTE:
Ha chiesto di parlare il Consigliere
Carlassare; ne ha facoltà.
CARLASSARE - (Dem. Prol.Nuova Sin.):
Qui si parla di
amici, di amici degli amici, probabilmente se ci fossero meno amici
oscuri e più palesati il mondo politico italiano sarebbe meno
chiacchierato e ci sarebbero anche meno situazioni incresciose, che
abbiamo le possibilità di misurare tutti i giorni, quando non si
riesce a chiarire nè 3 piccoli nè i grandi avvenimenti che si
portano appresso non solo speculazioni di ogni genere ma in questo
momento anche centinaia di morti eccellenti e meno, che stanno
insanguinando non solo il meridione d'Italia.
Ho inteso porre alcune domande al Presidente della Giunta che
non richiedevano un suo giudizio sull'appartenenza di un qualsiasi
personaggio alle Massoneria.
A me non interessa, almeno non in questo momento, sapere se
Tizio o Caio sono massoni. L'Assessore Marcoz ha chiarito di essere
massone, ce ne sono centinaia d'altri, sarà un giudizio politico
che ciascuno di noi potrà dare, ma non riguarda i quesiti one avevo
posto al Presidente della Giunta, che per quanto mi riguarda può
essere massone anche lui. Il problema che avevo posto era se esiste
da parte del Presidente della Giunta e dell'Esecutivo regionale la
volontà di andare fino in fondo e di adoperare tutti i mezzi legali
per chiarire se chi
è
stato nominato pubblicamente come
possibile appartenente alla Loggia P2, lo sia
o
meno, senza
fidarsi delle dichiarazioni dell'Assessore Marcoz, che posso
accettare in quanto tali, ma la smentita ufficiale penso debba
essere ricercata da una presa di posizione seria da parte della
Commissione Inquirente, senza fermarsi all'elenco di iscritti alla
Loggia P2, vecchio di un anno e mezzo fa. Mi pare che questa
volontà da parte del Presidente della Giunta non sia stata espressa
per niente.
Ho chiesto, inoltre, quello che è un giudizio del Presidente
della Giunta e della Giunta su eventuali iscritti alla P2. Il
Presidente non mi ha risposto. Ho posto il quesito, se dovessero
emergere elementi che comprovano un rapporto fra dei personaggi
pubblici e la Loggia P2, quale sarà la posizione della Giunta e del
suo Presidente; a questo non ha dato risposta, per cui sono
ampiamente insoddisfatto della posizione del Presidente.
PRESIDENTE:
Ha chiesto di parlare il Consigliere Mafrica;
ne ha facoltà.
MAFRICA - (P.C.I.):
Probabilmente la discussione non
poteva andare in altro modo, credo comunque che alcuni chiarimenti
non siano stati inutili, perlomeno per i rapporti che devono
esserci dal punto di vista anche formale fra Giunta, Consiglio e
Consiglieri.
Alcuni chiarimenti dati dall'Assessore vanno accettati, sono
spiegazioni che possono aiutare ad individuare come è la
situazione. Respingo invece nel modo più deciso ogni accusa di
strumentalismo da parte delle opposizioni; l'opposizione ha il
dovere di controllare cosa fa la Giunta e cosa fanno gli: Assessori
regionali. Quando un giornale come "L'Espresso" pubblica un elenco
di nomi, di cui alcuni compaiono anche nelle liste della P2 è
dovere dell'opposizione verificare se i nomi dei valdostani
comparsi, soprattutto quando hanno responsabilità pubbliche, son(
nomi di massoni, contro i quali non c'è da parte nostra alcuna
posizione di cor danna in genere, oppure se sono nomi di persone
che hanno aderito non alle massoneria ma ad una loggia particolare
detta P2, che ha tramato per rovesciar( le istituzioni e che si è
inserita in tutti i grossi traffici di questi ultimi tempi.
Era nostro dovere farlo, abbiamo presentato la nostra
interpellanza, anche per sapere perché l'Assessore Marcoz non ha
mai smentito al giornale "L'Espresso". Non è stato un giornale( di
opposizione a sollevare questa vicenda; sono passati almeno 20
giorni fra il momento della pubblicazione ( quello in cui
l'Assessore ha cominciato a dare i primi chiarimenti, perché?
Abbiamo fatto la prima domanda dell'interpellanza su questo suo
silenzio che( non abbiamo capito. Anche gli articoli del "Travail"
sono sempre stati tesi a chiarire questo punto, non hanno ma: dato
per scontata l'appartenenza dell'Assessore alla Loggia P2, ma hanno
sempre chiesto perché c'era questo noi in quell'elenco. Credo
quindi che oggi salvo poi eventuali verifiche nel futuro - perché
mi ricordo sempre di un certo Sig. Costanzo che poi ha scritto su
un giornale il contrario di quanto aveva affermato prima - la
discussione. abbia portato a dei chiarimenti, che. l'opposizione
abbia fatto bene a sollevare questo problema, che se ha sollevato
interessi nella popolazione valdostana vuol dire che qualche
interesse c'era, altrimenti non se ne sarebbe occupato nessuno.
PRESIDENTE:
Colleghi, i nostri lavo terminano qui e
riprenderanno oggi al ore 16.
La seduta è sospesa.
La seduta termina alle ore 12,47.
