Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1493 del 18 ottobre 1990 - Resoconto
OGGETTO N. 1493/IX - Conferimento di un incarico di
consulenza all’Ing. Manuela Zublena, di Saint-Marcel
- Approvazione ed impegno di spesa - Approvazione di bozza di
convenzione.
Presidente - Do lettura del testo della delibera:
Il Consiglio
- richiamate le proprie deliberazioni n. 3089/VIII del 7 ottobre
1987, n. 224/IX del 16 dicembre 1988, n. 91O/IX
dell’11 dicembre 1989, con le quali si approvava il
conferimento di un incarico, in qualità di consulente per lo studio
di una rete regionale combinata di controllo dei livelli della
radioattività ambientale, dell’inquinamento
atmosferico e della raccolta di dati climatologici
all’ing. Manuela Zublena di Saint-Marcel per mesi
12, a partire dal 1° ottobre 1987;
-visto il parere della II Commissione consiliare permanente;
delibera
1°) di approvare il conferimento dell’incarico di
cui in premessa all’ing. Manuela Zublena, di
Saint-Marcel, per il periodo di un anno a decorrere dal 1° ottobre
1990 per il corrispettivo annuale di L. 63.472.220=
(sessantatremilioni quattrocentosettantaduemiladuecentoventi IVA
inclusa);
2°) di approvare il sottoriportato schema di convenzione
relativo all’incarico di cui trattasi;
3°) di approvare ed impegnare la spesa complessiva di lire
63.472.220=
(sessantatremilioniquattrocentosettantaduemiladuecentoventi) IVA
inclusa quale corrispettivo annuale derivante dalla stipulanda
convenzione, con imputazione di L. 15.868.055=
(quindicimilioniottocentosessantottomilacinquantacinque) per quanto
concerne la competenza dell’anno in corso, al
capitolo 23944 del bilancio preventivo della Regione per
l’anno 1990 ("Spese per iniziative di stimolo e
divulgazione, pronto soccorso e emergenza in caso di calamità nel
settore della protezione civile"), che presenta la necessaria
disponibilità, mentre la differenza di L. 47.604.165=
(quarantasettemilioniseicentoquattromilacentosessantacinque) sarà
imputata sul corrispondente capitolo dell’esercizio
finanziario della Regione per l’anno 1991;
4°) di disporre che la somma venga liquidata in rate mensili, su
presentazione di regolare parcella vistata dal Presidente della
Giunta regionale, ai sensi dell’articolo 58 della
legge regionale 27 dicembre 1989, n. 90.
Presidente
- Ha chiesto di parlare
l’Assessore all’Agricoltura, Foreste
ed Ambiente Naturale Lanièce, ne ha facoltà.
Lanièce (DC)
- Si tratta di un rinnovo
all’Ing. Manuela Zublena per ultimare lo studio
sulle radiocomunicazioni e il monitoraggio della Valle
d’Aosta.
Il primo incarico è stato conferito nell’ottobre
1987, quindi adesso viene rinnovato per il periodo 1° ottobre 1990-
30 settembre 1991.
Presidente
- Se nessuno chiede di parlare, pongo in
votazione la delibera per scrutinio segreto.
Votazione per scrutinio segreto.
Esito della votazione:
Presenti: 32
Votanti: 32
Favorevoli: 26
Contrari: 3
Schede bianche: 3
Il Consiglio approva
