Classificazione
ATTIVITÀ CULTURALI


Resoconto integrale del dibattito dell'aula
Oggetto del Consiglio n. 1317 del 10 maggio 2000 - Resoconto
OGGETTO N. 1317/XI Concessione, ai sensi della legge
regionale 20 agosto 1993, n. 69, di un contributo di lire
25.000.000 all'Associazione "Space O Club", per l'organizzazione
della settima edizione della manifestazione "Fancon 2000". Impegno
di spesa.
Deliberazione Il Consiglio
Premesso che la legge regionale 20 agosto 1993, n. 69 disciplina
la concessione di contributi a favore di associazioni ed enti
pubblici e privati per attività ed iniziative a carattere
culturale, scientifico ed artistico, ed in particolare
l’articolo 3 regolamenta
l’assegnazione di contributi per manifestazioni
culturali e scientifiche;
Preso atto che il Signor Silvio Canavese, Presidente
dell’Associazione "Space O Club" di Aosta ha
presentato, con lettera pervenuta in data 16 febbraio 2000, una
richiesta tendente ad ottenere un contributo per
l’organizzazione della settima edizione della
manifestazione "Fancon 2000" Convention Nazionale della
Fantascienza e del Fantastico in programma a Courmayeur dal 28
aprile al 1° maggio 2000;
Considerato che l’iniziativa, che si svolge in
alternanza con San Marino, dove un’altra
manifestazione del settore ha luogo negli anni dispari, propone il
seguente programma di massima:
1. Inaugurazione della Convention con la partecipazione
dell’autrice irlandese Morgan Llywelyn, ospite
d’onore a "Fancon 2000";
2. Convegno di studi sull’Editoria Elettronica,
che consentirà di analizzare quella che sarà senza dubbio la più
importante rivoluzione tecnologica dei prossimi anni. Infatti le
nuove tecnologie di comunicazione unite alla comparsa dei primi
prototipi di E-Book, libri elettronici a basso costo, porteranno se
non alla scomparsa del libro stampato, certamente alla creazione di
un sistema alternativo di fare editoria e di consumare il prodotto
libro;
3. Conferenze del Fandom con la partecipazione di specialisti
del settore e giornalisti quali Umberto Mosca, critico
cinematografico, docente all’Università di Torino,
Vittorio Curtoni, autore, antologista e direttore della storica
rivista Robot, Franco Forte, giornalista, autore, antologista,
Sergio Fanucci, editore della Fanucci Edizioni, Gianfranco Viviani,
editore della Casa Editrice Nord;
4. Presentazione di novità editoriali a cura di case editrici
specializzate nel settore fantastico con la partecipazione degli
Autori stessi;
5. Mostra-Rassegna dei maggiori illustratori del fantastico
degli ultimi venti anni in Italia;
6. Annullo filatelico attivato come per ogni edizione presso il
Centro Congressi di Courmayeur;
7. Concerto di musica celtica;
8. Incontri e presentazioni di Club nazionali di fans delle
serie televisive e cinematografiche più rilevanti (Star Trek, Star
Wars, Conan);
9. Mostra mercato del fumetto fantastico con esposizione di
tavole originarie di Dilan Dog e Nathan Never;
10. Installazione di uno spazio multimediale;
11. Cerimonie di premiazione dei maggiori premi letterari e alla
carriera del settore (Premio di critica sulla letteratura
fantastica Repubblica di San Marino, Premi letterari Comune di
Courmayeur sezione Fiction e sezione Fantasy e Premio Italia
assegnato per categorie).
Appurato che la manifestazione può contare su di un contributo
di Lire 35.000.000 erogato dal Comune di Courmayeur;
Rilevato che il preventivo di spesa ammonta a Lire 72.000.000,
così ripartite:
- spese generali e di organizzazione L. 18.000.000
- stampa materiale informativo e gadgets L. 24.000.000
- mostre grafiche e cinema L. 12.000.000
- conferenze e convegni (invitati, relatori, traduttori,
toastmaster, giornalisti T.V.) L. 16.000.000
- manifestazioni collaterali L. 2.000.000
Atteso che il Servizio Attività Culturali
dell’Assessorato dell’Istruzione e
della Cultura ha provveduto all’istruttoria ed alla
valutazione della domanda ritenendola ammissibile a contributo, ai
sensi dell’articolo 3 comma 3 e
dell’articolo 8 comma 1 della legge regionale 20
agosto 1993, n. 69;
Tenuto conto dell’interesse
dell’iniziativa e della sua indubbia validità
culturale ed artistica, la Giunta, su proposta
dell’Assessore all’Istruzione e alla
Cultura, ritiene pertanto opportuno aderire alla richiesta mediante
la concessione, ai sensi dell’articolo 3 comma 1
della legge regionale 20 agosto 1993, n. 69, di un contributo di
lire 25.000.000, corrispondente al 35 per cento della spesa
preventivata;
Visto l’obiettivo gestionale 120102 - gestione
dei finanziamenti a enti e privati per
l’organizzazione di iniziative culturali e
scientifiche;
Richiamata la deliberazione della Giunta regionale n. 25 in data
13 gennaio 2000 concernente l’approvazione del
bilancio di gestione per l’anno 2000 e per il
triennio 2000/2002, con attribuzione alle strutture dirigenziali di
quote di bilancio e degli obiettivi gestionali correlati e di
disposizioni applicative;
Visto l’articolo 8, comma 2 della legge regionale
n. 69/1993 e l’articolo 3, comma 1, lettera m) della
legge regionale 7 dicembre 1979, n. 66, in ordine alla competenza
del Consiglio regionale;
Visto l’articolo 8 del decreto legislativo 22
aprile 1994, n. 320, come modificato dall’articolo 1
del decreto legislativo 16 febbraio 1998, n. 44, in ordine alla
sottoposizione dell’atto a controllo;
Visto il parere favorevole rilasciato dal Capo Servizio Attività
Culturali dell’Assessorato
dell’Istruzione e della Cultura, ai sensi del
combinato disposto degli articoli 13, comma 1, lettera e) e 59,
comma 2 della legge regionale 23 ottobre 1995, n. 45, in ordine
alla legittimità della presente deliberazione;
Delibera
1) di approvare, ai sensi dell’articolo 3 comma 1
della legge regionale 20 agosto 1993, n. 69, la concessione
all’Associazione "Space O Club" di Aosta (C.F.
91013150072) di un contributo di Lire 25.000.000
(venticinquemilioni), in percentuale non superiore al 35 per cento
delle spese preventivate ed effettivamente sostenute e
correttamente documentate e, comunque, in misura non superiore alla
differenza tra le entrate e le uscite effettive, per
l’organizzazione della settima edizione della
manifestazione "Fancon 2000" Convention Nazionale Italiana della
Fantascienza e della Letteratura del fantastico che si terrà a
Courmayeur dal 28 aprile al 1° maggio 2000;
2) di approvare ed impegnare la spesa di Lire 25.000.000
(venticinquemilioni) con imputazione al capitolo 57260 del bilancio
della Regione per l’anno 2000 ("Contributi ad enti e
ad associazioni culturali ed educativi per manifestazioni ed
iniziative culturali e scientifiche") richiesta n. 3510, che
presenta la necessaria disponibilità di fondi;
3) di disporre che alla liquidazione si provveda ai sensi
dell’articolo 58 della legge regionale 27 dicembre
1989, n. 90 e successive modificazioni in due rate in applicazione
dell’articolo 9 della legge regionale 20 agosto
1993, n. 69;
4) di prendere atto che il contributo in questione non è
soggetto alla ritenuta d’acconto del 4 per cento
prevista dal D.P.R. n. 600 del 29 settembre 1973.
Président
Si personne ne demande la parole, je soumets au
vote l'objet n° 28:
Conseillers présents: 24
Votants: 22
Pour: 22
Abstentions: 2 (Beneforti, Squarzino Secondina)
Le Conseil approuve.
