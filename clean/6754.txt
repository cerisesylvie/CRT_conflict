Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1237 del 3 aprile 1985 - Resoconto
OGGETTO N. 1237/VIII - INIZIATIVE REGIONALI IN ORDINE ALLE
DISPOSIZIONI IN MATERIA SANITARIA CONTENUTE NELLA LEGGE
"FINANZIARIA 1985" - (Interpellanza)
PRESIDENTE
: Do lettura dell'interpellanza presentata dai
Consiglieri Mafrica e Millet:
INTERPELLANZA
Le disposizioni in materia sanitaria di cui agli articoli 15, 16
e 17 della legge 887 del 22 dicembre 1984 (legge finanziaria 1985)
prevedono per le regioni alcuni obblighi e possibilità che
interessano anche la Valle d'Aosta.
In particolare all'art. 16 è prevista, entro 120 giorni
dall'entrata in vigore della legge, l'approvazione di programmi di
riorganizzazione della rete ospedaliera in base a nuovi parametri
di ospedalizzazione ed utilizzazione dei posti letto.
All'art. 17 sono previsti stanziamenti per il finanziamento di
programmi:
a) per interventi di riabilitazione, di assistenza protesica e
di mantenimento dei disabili e degli anziani;
b) per il potenziamento dei servizi territoriali per la
prevenzione e l'assistenza ai malati di mente e ai
tossicodipendenti.
Ciò premesso i sottoscritti Consiglieri regionali
INTERPELLANO
l'Assessore alla Sanità ed Assistenza Sociale per
sapere:
1) se entro la data stabilita saranno apportate variazioni al
piano sanitario regionale in ordine all'organizzazione
dell'attività ospedaliera in Valle d'Aosta.
2) Se sono allo studio programmi di assistenza a favore dei
disabili, degli anziani e dei tossicodipendenti, che possano
usufruire dei finanziamenti predetti.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
Lo scopo di questa interpellanza è
quello di conoscere le intenzioni della Giunta regionale in ordine
alle possibilità e agli obblighi previsti dalla recente legge
finanziaria dello Stato.
All'art. 16 di quella legge ci sono disposizioni perché i
programmi di riorganizzazione della rete ospedaliera vengano
rivisti sulla base di nuovi parametri che riguardano la
ospedalizzazione e l'utilizzazione dei posti letto. All'art. 17
sono previsti invece dei finanziamenti per le Regioni e le Province
autonome che presentino dei programmi per la riabilitazione,
l'assistenza protesica e di mantenimento dei disabili e degli
anziani. Sono previsti anche interventi per il potenziamento dei
servizi territoriali per la prevenzione e l'assistenza ai malati di
mente, ai tossicodipendenti e ad altre categorie di persone che
possono essere oggetto di intervento sociale.
Noi vorremmo sapere se, in base a questi nuovi parametri, il
piano sanitario regionale, che doveva già essere rivisto entro la
fine del 1983, ha subìto qualche variazione o richiede qualche
modifica. Vorremmo conoscere qual è, rispetto ai nuovi parametri,
la situazione del nostro piano sanitario regionale e quali sono le
intenzioni della Giunta in merito ad esso. Inoltre vorremmo sapere
se la Giunta regionale sta preparando dei programmi, in particolare
per ciò che riguarda i tossicodipendenti o gli anziani, che possano
portare a nuovi finanziamenti da parte dello Stato.
Non vorremmo che si perdesse la possibilità di utilizzare i
finanziamenti che lo Stato mette a disposizione delle Regioni sulla
base di precisi programmi. Lo scopo di questa interpellanza,
quindi, è di avere informazioni e di sollecitare la Giunta in
questa direzione.
PRESIDENTE
: Ha chiesto la parola l'Assessore alla Sanità
ed Assistenza Socia e Voyat; ne ha facoltà.
VOYAT (U.V.):
Per quanto concerne il punto 1 di questa
interpellanza bisogna premettere, innanzitutto, che le disposizioni
dell'art. 16 della legge finanziaria per il 1985, prevedono questi
standard soprattutto per le regioni che non hanno un piano
sanitario. Questo scopo è stato chiarito in più riunioni con il
Ministro da parte di tutti gli Assessori alla Sanità d'Italia: se
così non fosse questo articolo verrebbe a ledere un principio
costituzionale della legge regionale. E' impensabile fare un
programma triennale se poi, annualmente, vengono fuori dei
correttivi per modificare la legge. Si è chiarito, pertanto, sia
per la legge che per la deliberazione CIPE, che è opportuno
stabilire degli standard per le regioni che non hanno il piano
sanitario.
Per quanto concerne la Valle d'Aosta, bisogna dire che noi siamo
ancora sotto il 7 per mille, che è lo standard di posti letto da
assegnare e quindi questo programma di ampliamento, che noi abbiamo
già presentato al Comune chiedendo un parere di massima sul piano
volumetrico, prevede l'adegua mento allo standard nazionale.
Riguardo agli altri parametri indicati per le regioni che non hanno
piano sanitario ma che dovranno essere presi in considerazione, noi
siamo nei termini.
L'unica difficoltà è ancora nella durata della ospedalizzazione:
noi superiamo i 10 giorni, arrivando a 11 giorni. Questo può
derivare dal fatto che noi non abbiamo ancora i posti letto
previsti e pertanto facciamo la ospedalizzazione solo per le
malattie più gravi e di più lunga terapia. Per quanto concerne il
tasso di ospedalizzazione, che è previsto al 140 per mille ma che
la deliberazione CIPE fissa al 160 per mille, noi abbiamo un valore
del 139,5 per mille, il che vuole dire che rientriamo nello
standard. Il tasso di utilizzazione dei posti letto è del 78%
quindi superiore al 75% richiesto dal Ministero.
A questo punto, qualora ci fosse una revisione ed un
aggiornamento del piano sanitario, la questione dei posti letto e
della ospedalizzazione non dovrebbe essere modificata se non con
qualche piccolo ritocco in alcune unità. All'art. 2 si dice:
"Secondo programmi formulati sulla base di direttive da emanarsi
dal Ministero della Sanità, sentito il Consiglio nazionale, e
verificate congiuntamente dai Ministeri della Sanità, del Tesoro,
del Bilancio e della Programmazione economica...", ma è inutile
fare programmi perché non ci sono ancora arrivate le direttive
(questo vale per tutte le Regioni!) e il Ministero non accetta
neppure le richieste di finanziamento. Questo fatto è stato motivo
di grossa discussione tra le Regioni che hanno già il piano
sanitario e quelle che non ce l'hanno; infatti quelle che hanno il
piano sanitario sostengono che non sono necessarie altre direttive
in quanto un piano triennale deve essere di per sè motivo di
finanziamento, altrimenti è inutile redigerlo. Ci vuole anche una
certa continuità e se queste direttive devono essere emanate
dovrebbero prevedere termini più lunghi.
Il secondo problema è che le Regioni che rispettano le leggi e
che si adeguano alle direttive nazionali sono quelle che vengono
penalizzate, mentre le altre fanno quello che vogliono!
Nel frattempo noi stiamo già lavorando per affrontare, come
previsto dal l'art. 17, la questione della riabilitazione o
dell'assistenza. E' vero che in parte la riabilitazione può essere
considerata sanitaria e in parte assistenziale, riducendo la
ospedalizzazione e non aggravando la spesa sanitaria ed è giusto
che le micro-comunità vengano considerate come un aspetto della
sanità e non come semplice assistenza. Noi stiamo già approntando
questo programma, che invieremo al Ministero quando ci arriveranno
le direttive.
Per quanto richiesto dal Consigliere Mafrica sulla revisione del
Piano, rispondo che è possibile modificarle, migliorando
annualmente quelle parti che non funzionano o che devono essere
corrette. In linea generale, invece, si parla di revisione del
piano triennale e non di nuovo piano sanitario, perché sarebbe
illogico fare un piano sanitario ogni tre anni; così ha fatto
recentemente la Regione Piemonte, che non ha stravolto il piano ma
lo ha aggiornato sulla base delle esperienze maturate.
Per la questione delle tossicodipendenze, come avevo già detto,
noi non abbiamo quelle strutture e quella organizzazione che
dovremmo avere. Tuttavia ho già chiesto agli organi interessati di
segnalarci dei nominativi per formare una Commissione di
consultazione che ci possa dare delle indicazioni su tutta la
questione delle tossicodipendenze.
Attualmente non abbiamo ancora un piano preciso su questo
problema che però affronteremo quanto prima e per il momento
valgono tutte le direttive ed iniziative già da tempo predisposte
dal l'Amministrazione regionale.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
Ogni volta che in una legge si parla di
direttive che devono essere emanate dai Ministeri, purtroppo, si
verificano dei ritardi e quanto dalla legge viene dilazionato nel
tempo non si sa quando potrà essere attuato. Io mi auguro che
queste direttive arrivino e che la Giunta regionale predisponga
tutti i programmi necessari in modo che gli stessi possano essere
adattati alle direttive e non rifatti ex-no vo in seguito, perché
sarebbe difficile rientrare nei tempi richiesti.
Credo che l'idea di ottenere un finanziamento per la
micro-comunità nel l'ambito di questi programmi sia un'idea
positiva perché, in effetti, se si riesce a fare un'operazione
preventiva per ciò che riguarda gli anziani e gli handicappati si
hanno meno spese per quello che riguarda la parte sanitaria.
Mi sembra un pochino debole invece la proposta per le
tossicodipendenze. L'Assessore dice che stiamo costituendo una
Commissione che si occupi del problema, tuttavia la situazione è
grave e il Consiglio e la Giunta, in tempi molto rapidi, dovrebbero
esaminare quello che è stato fatto altrove perché si possano
prendere iniziative anche in questo settore. In televisione, in
questi ultimi tempi, sono stati trasmessi dei servizi che hanno
presentato la drammaticità di questi problemi, per la risoluzione
dei quali io credo che si possa richiedere un contributo del
Consiglio regionale, al di là degli schieramenti, proprio per la
tutela della popolazione giovanile valdostana.
Rispetto alla revisione del piano sanitario regionale, credo che
debbano essere fatti alcuni aggiustamenti soprattutto per quello
che riguarda la valutazione del personale, in particolare di quello
paramedico. Una serie di settori ed alcuni servizi hanno infatti
delle difficoltà in questo campo. Si tratterà perciò di trovare gli
strumenti che permettano di avere delle équipe complete, non solo
dal punto di vista del personale medico che, se pur con qualche
difficoltà, risulta complessivamente reperibile e sufficiente, ma
anche per quanto riguarda il personale tecnico paramedico.
L'impostazione generale del piano potrà essere esaminata alla
luce dei risultati che si sono ottenuti e una valutazione più
approfondita in tal sen so potrà essere fatta dalla IV Commissione
Consiliare Permanente.
