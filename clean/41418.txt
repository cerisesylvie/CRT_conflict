Classificazione
BENI CULTURALI
Musei, biblioteche, archivi storici e aree di interesse archeologico



Oggetto del Consiglio n. 547 del 3 aprile 2019 - Resoconto
OGGETTO N. 547/XV - Interrogazione: "Totale apertura al
pubblico del Parco archeologico di
Saint-Martin-de-Corléans".
Distort (Presidente)
- Punto n. 12 dell'ordine del
giorno. La parola all'Assessore Viérin.
Viérin (AV)
- Per quanto riguarda l'interrogazione, il
collega chiede: "
il numero di visitatori, gli incassi e i costi
di gestione dal 1° settembre 2018 ad oggi
", il numero dei
visitatori ammonta a 5647, sono stati chiaramente chiesti agli
uffici competenti i dati, gli incassi ammontano a 11.113 euro e
questo è per quanto riguarda la prima parte. I costi di gestione
ammontano a circa 170 mila euro.
Per quanto concerne la seconda domanda in merito all'ammontare
complessivo di ciò che si è speso fino ad oggi per il parco
archeologico, si ricorda che è un'opera di circa 40 anni,
l'ammontare è di circa 18 milioni e 850 mila euro e, relativamente
alla parte rimanente - così ci hanno sottolineato da parte degli
uffici -, adesso sono in corso le procedure per la realizzazione
del secondo lotto, che è propedeutico all'apertura definitiva,
com'è poi richiesto, per un importo a base d'asta di 5 milioni
netti. Considerati i lavori ancora da eseguire a seguito della
realizzazione del secondo lotto, quindi si stima che, per
completare definitivamente l'opera, compresa l'area sud, saranno
ancora necessari una decina di milioni di euro. Si ricorda che
parte cospicua di questi investimenti derivano anche da fondi
europei.
Per quanto riguarda la terza domanda: "
se e quando il parco
archeologico sarà interamente aperto al pubblico
"
,
la
data che ci viene comunicata è quella del 2021.
Presidente
- Ha chiesto la parola il proponente collega
Bertin.
Bertin (RC-AC)
- Ritorno spesso sul parco archeologico di
Saint-Martin al quale do una particolare importanza per lo sviluppo
della città. Purtroppo questo progetto estremamente
sovradimensionato e ingombrante, oltre a farci perdere tanti anni,
perché, come sottolineava anche l'Assessore nella risposta, sono
oltre 40 anni (50 anni per la precisione), che ci sono stati
ritrovamenti e da allora questo parco dove vi sono questi
importanti ritrovamenti archeologici non è stato usufruito nel modo
che avrebbe potuto esserlo, anche per lo sviluppo della città.
Sappiamo che il turismo culturale è in crescita e che rappresenta
sempre più un'opportunità per molte città. Questo sito è
estremamente interessante ma certamente deve essere valorizzato e
coinvolgere dei numeri che non sono e non possono essere i numeri
che anche oggi lei ci ha fornito, dei numeri estremamente limitati
e che non permettono di dare una prospettiva a questo parco. La
cosa è assolutamente preoccupante, ci troviamo circa a metà
dell'opera, perché abbiamo speso circa 19 milioni ma ne rimangono
da spendere oltre 15, per un totale che è poco meno di 40 milioni
ma dobbiamo innanzitutto chiederci soprattutto se riusciremo poi a
mantenere questo parco archeologico. Da questo è essenziale una
promozione puntuale e di grande dimensione su questa struttura che
- lo ripeto spesso - rischia di diventare un problema per la
comunità e non un'opportunità. Ci sono dei forti investimenti che
devono essere valorizzati. Gli anni trascorsi dal ritrovamento sono
stati troppi, l'avevo ribattezzata "la Salerno/Reggio Calabria
della Valle d'Aosta" per i tempi archeologici con i quali è stato
realizzato questo parco, che, ripeto, rischia di diventare un
problema. Queste interrogazioni sono l'ennesima sollecitazione a
tenere presente che questa può diventare un'emergenza e deve essere
una priorità dell'Amministrazione regionale poiché i soldi
investiti, come oggi si testimonia, sono ingenti, ed è una
struttura che rischia di diventare una cattedrale nel deserto.
