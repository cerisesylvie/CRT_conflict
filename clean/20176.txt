Classificazione
CONSIGLIO REGIONALE
Attività consiliare d'aula


Resoconto integrale del dibattito dell'aula
Oggetto del Consiglio n. 161 del 16 ottobre 2003 - Resoconto
OBJET N° 161/XII - Anniversaire de la tragique inondation des 14
et 15 octobre 2000. (Approbation de résolution)
Résolution
Les 14 et 15 octobre 2000 une tragique inondation ravagea
mortellement la Vallée d'Aoste provocant un grand nombre de
victimes, de deuils et de dégâts.
La blessure de tel événement n'a pas abandonné la mémoire des
valdotains et également il ne faudra pas oublier, dans le futur,
l'exigence de veiller afin que des tels faits ne se produisent
plus.
A l'occasion du troisième anniversaire de ces faits
tragiques
Le Conseil de la Vallée
Rappelle en leur rendant hommage les victimes de ce terrible
événement;
Renouvelle aux familles des victimes le regret le plus
profond pour le deuil qui les a touchées;
Rappelle le grand effort qui a été déployé par toute la
collectivité valdôtaine pour faire face aux innombrables problèmes
provoqués par l'inondation;
Souligne le profond sens de dignité démontré par tous ceux
qui, ayant été si tragiquement touchés, ont su faire face à des
moments de terrible difficulté;
Renouvelle son appréciation pour l'engagement de la
population, des collectivités locales, de la Protection civile, de
l'armée, des forces de l'ordre, des Associations de bénévolat et de
tous ceux qui sont venus au Val d'Aoste en fournissant leur aide
pour faire face à ces terribles événements;
Engage
les Présidents du Conseil de la Vallée et de la Région à
représenter les sentiments de reconnaissance à la communauté
valdotaine pour son courage et son engagement face à l'inondation
d'octobre 2000.
F.to: Borre - Sandri - Riccarand - Salzone
Presidente - La parola al Consigliere Borre.
Borre (UV) - Nous espérons que la résolution annoncée hier matin
par mon collègue Pastoret, au nom de la majorité, sera partagée par
la totalité de cette Assemblée. Elle veut être un rappel d'un
triste événement qui a durement frappé notre Région en octobre
2000; un rappel ému des victimes et notre participation solidaire
aux familles frappées par cette tragédie.
Presidente - È aperto il dibattito.
La parola al Consigliere Frassy.
Frassy (CdL) - Mi dispiace deludere le aspettative del
Capogruppo "dell'Union Valdôtaine", ma il nostro gruppo, che non ha
sottoscritto questa risoluzione, esprimerà un voto di astensione
sui contenuti della stessa. Cercherò brevemente di giustificare la
posizione politica del nostro gruppo sull'argomento.
Riteniamo che questa risoluzione sia per certi versi la
dimostrazione di come molte volte le situazioni possono sfuggire di
mano e come, anche a fronte di ricorrenze, che non sempre possono
essere ricorrenze liete, la memoria faccia brutti scherzi. È stato
rilevato in apertura del Consiglio di ieri il silenzio da parte
dell'Esecutivo e da parte dell'Amministrazione regionale,
contrariamente a quanto era accaduto nei 2 anni precedenti,
rispetto ai tristi fatti dell'ottobre del 2000 e forse era meglio
il silenzio rispetto a una risoluzione, colleghi, che tenta di
recuperare all'ultimo dalla memoria un omaggio doveroso a quanti
hanno patito le situazioni che qui vengono ricordate.
Pensiamo che questa risoluzione sia frutto della fretta, che
spesso porta a dimenticare alcuni passaggi e spesso rischia anche
di mettere in piedi degli atti che corrono il rischio, pur nella
tragicità degli eventi che qui si ricordano, di sconfinare nel
patetico, quando non nel ridicolo. Questo è un atto che non
aggiunge e non dice nulla, è un atto che non dà quelle risposte che
ancora in alcune situazioni dovrebbero essere date e che sono
ancora attese. È un atto che, nella fretta di dire qualcosa, alla
fine non dice nulla, come quando, nella parte finale, che dovrebbe
essere come in tutte le risoluzioni la parte più significativa,
impegna i Presidenti del Consiglio e del Governo a rappresentare i
sentimenti di riconoscenza alla comunità valdostana: mi domando nel
concreto come i Presidenti del Consiglio e della Regione possano
rappresentare questi sentimenti di riconoscenza alla comunità
valdostana. Lo possono fare in una manifestazione pubblica, che
avrebbe dovuto forse essere tenuta nel momento della ricorrenza;
avrebbe forse avuto senso che fosse il Consiglio regionale in
questa sede ad esprimere sentimenti di riconoscenza alla comunità
valdostana. Il fatto che il Consiglio, ricordandosi in "area
Cesarini" di questa ricorrenza, scarichi questo impegno ai due
Presidenti, mi sembra una conclusione quanto meno di dubbia
praticabilità, anzi dovrebbero essere i due Presidenti per primi a
rilevare che è difficile dare attuazione a questo onere, che viene
loro richiesto dal Consiglio regionale.
Riscontriamo come si dimentichi nei ringraziamenti di
riconoscere quello che lo Stato, nell'ambito delle maggioranze che
si sono susseguite - all'epoca fra l'altro vi era una maggioranza
di segno politico opposto rispetto all'attuale -, ha fatto per la
Valle d'Aosta. Non dimentichiamo le norme statali che sono state
attuate con tempestività e per unanime accordo delle parti
politiche che all'epoca sedevano in Parlamento.
La Regione nulla dice invece su alcune questioni che sono
tuttora aperte e che riguardano l'assetto del territorio, anche
perché se è vero che vi è una sentenza di primo grado che dice che
nessuno è responsabile e che di conseguenza è una fatalità quella
accaduta il 14 e 15 ottobre 2000… e può
darsi da un punto di vista giuridico, se non vi saranno appelli che
andranno a ribaltare quelle
conclusioni… da un punto di vista
politico, permettetemi di ribadire quanto abbiamo detto fin dal
primo momento: che comunque indubbiamente vi sono delle
responsabilità politiche per aver sottovalutato determinate
comunicazioni, per aver mal gestito il "tam tam" di alcune
comunicazioni.
Vanno dette alcune cose sul governo del territorio: vi è una
legge regionale, la legge n. 11/98, che, all'articolo 13,
adeguamento dei piani regolatori comunali, poneva un iter ben
preciso che obbligava i comuni a provvedere all'adeguamento dei
loro piani entro 5 anni dalla sua entrata in vigore. La legge è
entrata in vigore nell'ottobre 1998, e qui il mese di ottobre
tristemente ritorna, e nell'ottobre 2003 - ci siamo - avrebbe
dovuto completarsi l'adempimento da parte di tutte le
amministrazioni comunali di questa Regione delle prescrizioni della
legge urbanistica regionale per eccellenza. Sappiamo fra l'altro
che la materia è stata oggetto di un minidisegno di legge da parte
del gruppo della "Stella Alpina", che riteneva di risolvere con una
proroga la problematica; noi diciamo che quanto meno poteva essere
fatta su questa questione una riflessione politica, in ottemperanza
a quelle disposizioni… È vero che dà
solo una facoltà alla Giunta, dunque non pone un obbligo ad
esercitare i poteri sostitutivi, è vero che l'ottobre 2000 avrà
comportato un rallentamento delle cartografie, ma è altrettanto
vero che nell'ottobre 2003 non ci si può appellare all'alluvione
del 2000 per giustificare questi ritardi, anche perché sono notizie
di questi mesi che nel futuro prossimo dovremo mettere in conto
sempre più eventi straordinari dal punto di vista delle forze della
natura e, alla luce soprattutto delle anomalie estive, gli esperti
meteorologi mettono in previsione fenomeni di tipo alluvionale.
È evidente che il ritardo con cui alcuni comuni stanno
adempiendo alla norma regionale ha un indubbio riflesso sulla
sicurezza del territorio per quanto riguarda la pianificazione
dello stesso; allora qui forse l'Amministrazione regionale dovrebbe
essere più attiva e meno passiva nell'assistere a questo stato di
inerzia, che potrà essere motivato in mille modi, ma che rimane uno
stato di inerzia. Voglio ricordare come nell'aprile 2001, in
occasione della discussione del disegno di legge n. 114, relativo
all'accelerazione delle procedure per l'approvazione delle varianti
di piano ai fini della rilocalizzazione degli edifici distrutti o
gravemente danneggiati, dunque inagibili, il Presidente del CELVA,
nel dare parere positivo a quella norma di legge, scrisse un breve
promemoria significativo, dove diceva che era necessario
individuare delle linee di condotta amministrative ed urbanistiche
da seguire in tutti quei casi in cui le abitazioni interessate
dagli eventi alluvionali dell'ottobre 2000 non siano state
distrutte e non abbiano subito gravi danni, ma sorgano in ogni caso
in terreni a forte rischio idrogeologico. Questa condivisibile
affermazione del Presidente del CELVA, a quel che ci risulta, è
rimasta lettera morta. È evidente che molte volte la prevenzione
può importare anche delle scelte impopolari e forse poco paganti
dal punto di vista elettorale, però sono scelte di responsabilità
che si deve assumere chi governa, come possono essere impopolari
scelte che il nostro Governo nazionale sta mettendo in cantiere in
materia pensionistica, ma chi governa deve avere presente anzitutto
l'interesse pubblico, a discapito anche di quella che può essere la
popolarità di certe scelte.
Riteniamo perciò questa risoluzione sostanzialmente inutile,
finalizzata a colmare una dimenticanza che, senza voler calcare i
toni, è grave. Esprimeremo, pertanto, un voto di astensione sul
documento.
Depuis 12 heures 24 le Président Perron reprend ses fonctions
de Président de la séance.
Président - La parole à l'Assesseur au territoire, à
l'environnement et aux ouvrages publics, Cerise.
Cerise (UV) - Intervengo per sottolineare invece l'opportunità
di questa risoluzione, da un lato per quello che è qui richiamato:
l'omaggio alle vittime, la solidarietà alle famiglie, il
riconoscimento per lo sforzo che è stato fatto dalla collettività
intera della Valle d'Aosta, oltre che degli organismi che sono
intervenuti in questa tragica circostanza, dall'altro per
l'opportunità di fare una riflessione, che vuole smentire quello
che ha detto il Consigliere Frassy.
L'evento alluvionale ha determinato come minimo un diverso modo
di "leggere" il nostro territorio, perché da quel momento hanno
tutti assunto la consapevolezza di come vi fosse una sorta di
continuità che si era dimenticata precedentemente, una continuità
che univa le cime delle nostre montagne alle parti più basse della
nostra realtà territoriale. Forse prima eravamo abituati a
"leggere" un territorio nelle sue varie componenti: la montagna, la
pianura, i bacini alti e quelli bassi, la Dora Baltea; ebbene,
l'alluvione ci ha messo di fronte a una realtà che è non solo
geograficamente, ma anche strutturalmente interconnessa. Questo ha
fatto sì che gli stessi interventi di ricostruzione post alluvione
non fossero finalizzati alla sola ricostruzione, ma tenessero conto
anche di una certa dinamica, cioè sono stati progettati e in parte
realizzati nell'ottica della sicurezza, per prevenire eventi
futuri.
Volevo fare ancora una riflessione sul fatto che dopo l'evento
alluvionale è partita un'attività di studio, ricerca,
approfondimento, che sta coinvolgendo tutto il territorio della
nostra regione, per non solo evidenziare meglio tutte le situazioni
di rischio potenziali e reali esistenti, ma anche per individuare
delle risposte secondo una logica che non è così scontata: quella
di vedere, tenuto conto della scarsa disponibilità che noi abbiamo
di territorio nella nostra Regione, di delocalizzare. La scelta di
delocalizzare non è una scelta tanto semplice, è una scelta che ha
dei costi non solo di tipo economico, ma di tipo ambientale e
territoriale, che non sono facilmente sostenibili. Cosa stiamo
cercando di verificare? Stiamo cercando di vedere dove è possibile,
in condizioni di sufficiente sicurezza, di recuperare quel
territorio che oggi, a seguito dell'evento alluvionale, è
considerato zona persa. Dico questo perché vi è
un'interconnessione, come sottolineavo prima, fra tutto quello che
succede in cima alle nostre aste torrentizie e quello che succede
sul fondo. Non è più sufficiente dire che un'area è esclusa
dall'edificazione oppure che un'area, in funzione di un certo
rischio idrogeologico, ha un certo tipo di colore; quello che
dovremo fare è anche quello di capire dove possiamo utilizzare al
meglio tutte queste aree, compatibilmente con le condizioni di
rischio e in funzione degli interventi che faremo, per diminuire
questa situazione di rischio, prendendo atto di un'ulteriore
evidenza: i fenomeni naturali hanno bisogno di spazi, di potersi
consumare senza troppi condizionamenti, altrimenti si rischia di
pagare un prezzo qual è quello che abbiamo conosciuto.
Nel ricordare coloro che hanno perso la vita e il dolore che
questo evento ha causato nella popolazione valdostana, vogliamo
impegnarci ad utilizzare il territorio con queste attenzioni,
prendere atto degli sforzi che dovremo ancora fare per renderlo più
vivibile e sicuro e assicurare a questa strategia strumenti e
risorse per portarla a termine. Questo è uno sforzo che vede
sollecitato l'Assessorato del territorio in particolare con le sue
strutture, ma anche la Protezione civile, con la quale c'è
un'ottima collaborazione e con la quale si va a concludere il
capitolo della messa in sicurezza della popolazione valdostana, più
o meno esposta ai rischi idrogeologici, che sono tuttavia
fisiologici alla nostra realtà.
Président - La parole au Conseiller Salzone.
Salzone (SA) - Partendo dal presupposto che questa risoluzione
ha lo scopo di commemorare le vittime dell'alluvione del 2000,
l'abbiamo firmata per questo motivo. Dico però con estrema
franchezza che avrei preferito, fra le altre cose, manifestare
anche un impegno nei confronti delle persone coinvolte tragicamente
nell'alluvione stessa per verificare quali sono le situazioni
ancora aperte e non del tutto definite. Mi auguro che vi sia in
futuro un'altra occasione per sottolineare queste esigenze, che
sono poi esigenze concrete di persone che hanno subito gravi danni,
sia morali che fisici.
Président - Je soumets au vote la résolution:
Conseillers présents: 31
Votants: 29
Pour: 29
Abstentions: 2 (Frassy, Tibaldi)
Le Conseil approuve.
