Classificazione
CONSULTE COMMISSIONI E ORGANI COLLEGIALI


Resoconto integrale del dibattito dell'aula
Oggetto del Consiglio n. 1953 del 29 maggio 1996 - Resoconto
SEDUTA ANTIMERIDIANA DEL 29 MAGGIO 1996
OGGETTO N. 1953/X Presa d'atto delle dimissioni rassegnate da
due membri supplenti della Commissione regionale di controllo sugli
atti degli enti locali e loro sostituzione.
Presidente Ha chiesto la parola il Consigliere Perrin Joseph
César.
Perrin G.C. (UV) La majorité propose le nom de M. D'Hérin Hébert
de Montjovet, qui est licencié en jurisprudence et assistant de
droit constitutionnel à l'Université de Tourin.
(... intervento di un consigliere, fuori microfono...)
Presidente Va bene, sospensione accordata.
Si dà atto che la seduta è sospesa dalle ore 12,03 alle ore
12,18.
Presidente Ha chiesto la parola il Consigliere Collé.
Collé (PpVA) Per proporre Paolo Désandré.
Presidente Invito i colleghi a votare per la presa d'atto delle
dimissioni dei signori Renzulli Raffaele e Chuc Remo:
Presenti, votanti e favorevoli: 29
Il Consiglio prende atto all'unanimità
Presidente Si procede alla votazione dei nominativi
proposti.
- Consiglieri presenti e votanti: 28
- Schede nulle: 1
- Schede bianche: 3
Hanno riportato voti:
- D'Hérin Hébert: 24
- Désandré Paolo: 19
Presidente In base all'esito della votazione risultano designati
quali membri supplenti della Commissione regionale di controllo
sugli atti degli enti locali, i Signori D'Hérin Hébert (residente a
Montjovet, fraz. Borgo, 75) e Désandré Paolo (residente in
Saint-Oyen, loc. Capoluogo, 48).
Deliberazione Il Consiglio
Premesso che:
Il Sig. Renzulli Raffaele, con lettera in data 28 febbraio 1994,
ha rassegnato le dimissioni da membro supplente della Commissione
regionale di controllo sugli atti degli enti locali;
Il Presidente della Giunta regionale con nota in data 25 marzo
1994 ha chiesto di soprassedere alla sostituzione del Sig.
Renzulli, essendo in contatto con l'interessato al fine di un
eventuale ritiro delle dimissioni;
Con successiva nota in data 3 maggio 1996 il Presidente della
Giunta regionale ha invece chiesto di procedere alla sostituzione
del Sig. Renzulli Raffaele da membro supplente della Commissione
regionale di controllo, non avendo lo stesso ritirato le proprie
dimissioni;
Con lettera in data 16 aprile 1996 anche il Sig. Chuc Remo ha
rassegnato le proprie dimissioni dall'incarico di membro supplente
della Commissione regionale di controllo sugli atti degli enti
locali, essendo intervenuta una delle cause di incompatibilità
previste dalla vigente normativa;
Il Consiglio regionale, con provvedimento n. 125/X del 29
settembre 1993 aveva nominato, ai sensi di quanto previsto dalla
legge regionale 15 maggio 1978, n. 11, la Commissione regionale di
controllo sugli atti degli enti locali così composta:
Membri effettivi: Membri supplenti:
Crétier Raffaele Chuc Remo
Viberti Aldo Renzulli Raffaele
Lustrissy Ferruccio Mazzocchi Emanuele
Monami Luigi Trifone Francesco
Bois Annamaria Samaritani Paolo
Si fa presente che con legge regionale 23 agosto 1993, n. 73,
come modificata dalla legge regionale 9 agosto 1994, n. 41 è stata
introdotta una nuova disciplina dei controlli sugli atti degli enti
locali; in particolare il Capo II della suddetta legge contiene
nuove disposizioni in materia di composizione della Commissione
regionale di controllo. Tali disposizioni sono peraltro
inapplicabili in quanto il comma 1 dell'articolo 24 della legge
regionale n. 41/1994 dispone che: "1. Le disposizioni sulla nuova
composizione della Commissione si applicano con il primo rinnovo
del Consiglio regionale successivo all'entrata in vigore della
presente legge";
Si rende pertanto necessario procedere alla sostituzione dei
membri dimissionari applicando le disposizioni della normativa
precedente, la quale benché sia stata esplicitamente abrogata
dall'articolo 37, comma 1, della legge regionale n. 73/1993, stante
il vuoto normativo che altrimenti si verificherebbe, continua a
trovare applicazione nel caso di specie:
Estratto della legge regionale 15 maggio 1978, n. 11,
concernente:
"Disciplina dei controlli sugli Enti locali".
(...Omissis...)
Articolo 4
(Scelta ed elezione dei membri della Commissione regionale di
controllo)
I membri effettivi e supplenti, eletti dal Consiglio regionale,
devono essere scelti fra i cittadini iscritti nelle liste
elettorali della Valle d'Aosta, essere residenti nella Regione da
almeno tre anni ed essere in possesso del titolo di studio di
scuola media superiore oppure essere stati pubblici amministratori
di enti territoriali, ritenuti esperti in materia
amministrativa.
Per l'elezione dei membri effettivi e per quella dei membri
supplenti, ciascun Consigliere regionale può votare per non più di
tre nominativi.
Sono proclamati eletti, in ciascuna delle due votazioni i cinque
candidati che hanno raggiunto il maggior numero di voti e, a parità
di voti, è proclamato eletto il più anziano di età.
Articolo 5
(Incompatibilità relative alla Commissione regionale di
controllo)
Non possono far parte della Commissione regionale di
controllo:
a) il Senatore e il Deputato eletti nella Regione;
b) i Consiglieri regionali;
c) i Consiglieri dei Comuni della Regione e gli amministratori
degli altri Enti regionali soggetti al controllo della
Commissione;
d) i dipendenti dei Comuni e degli Enti soggetti al controllo
della Commissione;
e) coloro che hanno parte, direttamente o indirettamente, in
esazioni, servizi, somministrazioni ed appalti dei Comuni e degli
altri Enti soggetti al controllo o in società, imprese, aziende ed
istituti sovvenzionati dai Comuni e dagli Enti stessi;
f) coloro che hanno lite pendente con i Comuni e con gli altri
Enti predetti;
g) coloro che, avendo un debito liquido ed esigibile nei
confronti dei Comuni e degli Enti soggetti a controllo della
Commissione, siano stati legalmente messi in mora;
h) i dipendenti regionali;
(...Omissis...)
Visto il parere favorevole di legittimità rilasciato dal
Dirigente del Servizio affari generali della Presidenza del
Consiglio, ai sensi dell'articolo 72 della legge regionale n.
3/1956 e successive modificazioni, e del combinato disposto degli
articoli. 13 - comma 1 - lett. e) e 59 - comma 2 - della legge
regionale n. 45/1995, sulla presente deliberazione;
Richiamata la legge regionale 15 maggio 1978, n. 11;
Delibera
1) di prendere atto delle dimissioni rassegnate dai Signori
Renzulli Raffaele e Chuc Remo da membri supplenti della Commissione
regionale di controllo sugli atti degli enti locali e di procedere
alla elezione dei Signori D'Hérin Hébert (residente a Montjovet,
fraz. Borgo, 75) e Désandré Paolo (residente in Saint-Oyen, loc.
Capoluogo, 48) in loro sostituzione;
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
