Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3991 del 30 novembre 1992 - Resoconto
OGGETTO N. 3991/IX Disegno di legge: "Interventi a favore di
piccole imprese per la realizzazione di insediamenti
industriali".
Presidente
Do la parola al relatore, Consigliere
Chenuil.
Chenuil (PCI-PDS)
Il momento di grave crisi del
settore industriale che sta attraversando la nostra Regione impone
l'adozione di nuove strategie e di nuovi provvedimenti per
fronteggiare tale situazione.
Con l'articolo 1 della presente legge, la Regione persegue la
finalità di promuovere lo sviluppo delle piccole imprese
industriali attraverso interventi finanziari che favoriscano la
realizzazione e l'avviamento di opifici e delle relative
infrastrutture.
L'articolo 2 stabilisce i requisiti che le imprese devono
possedere per avere diritto ai contributi.
L'articolo 3 stabilisce la percentuale, il contributo è concesso
su una spesa ammissibile superiore a lire 1.500 milioni, nella
misura del 35 percento.
L'articolo 4 illustra le procedure per la concessione dei
finanziamenti che vengono erogati con provvedimento della Giunta
regionale, previo parere espresso da una Commissione
tecnico-consultiva costituita con le modalità di cui all'articolo 5
della presente legge.
La legge illustra poi le norme da seguire in caso di
alienazione, mutamento di destinazione degli immobili, o
sostituzione di impianti fissi e di revoca del contributo in caso
di mancato rispetto dell'impegno assunto ai sensi dell'articolo 4,
comma 6.
L'articolo 8 regola le sanzioni amministrative per violazioni di
cui all'articolo 7, comma uno, l'articolo 9 stabilisce le norme
finanziarie e l'articolo 10 le variazioni di bilancio.
L'allegato A elenca i settori ammissibili al finanziamento.
Sono poi stati portati degli emendamenti nelle Commissioni
competenti, sia in quarta che in seconda, dei quali vi do lettura.
Emendamenti approvati sia dalla quarta che dalla seconda
Commissione.
Emendamento n.1:
Articolo 1
(Finalità)
1. Con la presente legge la Regione persegue la finalità di
promuovere lo sviluppo delle piccole imprese industriali,
attraverso interventi finanziari che favoriscono la realizzazione o
l'ampliamento di opifici e delle relative infrastrutture.
Quindi è stata aggiunta la parola
"ampliamento"
Emendamento n. 2:
Dopo il primo comma dell'articolo 2 è inserito il seguente
comma:
"2. Nel caso di ampliamento di opifici, deve essere garantito
lo sviluppo produttivo dell'impresa ed un aumento occupazionale
pari ad almeno 10 dipendenti".
Emendamento n. 3:
Il primo comma dell'articolo 3 è così sostituito:
"1. Possono essere concessi, per interventi relativi alla
realizzazione o all'ampliamento di opifici e delle relative
infrastrutture, inclusi l'acquisto delle aree, gli impianti fissi e
le relative infrastrutture, che comportano una spesa complessiva
superiore a lire 1.200 milioni, contributi in conto capitale nella
misura massima del 35 percento della spesa riconosciuta
ammissibile.
Il limite minimo di spesa viene aggiornato annualmente dalla
Giunta regionale, con apposito provvedimento, sulla base delle
variazioni dell'indice generale del costo di costruzione del
capannoni accertato dall'Istituto nazionale di statistica
(ISTAT)".
Emendamento n. 4:
All'allegato A è aggiunto il seguente punto 17:
"17. Fabbricazione di prodotti della lavorazione di minerali
non metalliferi".
Presidente
Ringrazio il relatore. Prende la parola
l'Assessore Mafrica per un'ulteriore relazione sulla legge.
Mafrica (PCI-PDS)
Solo per dire che il disegno di
legge è atteso, è uno degli interventi di sostegno che può essere
utile alle piccole imprese in un momento di crisi piuttosto
accentuata del settore industriale.
Ha avuto una discussione ed un parere favorevole da parte
dell'Associazione industriali e in Commissione si è tenuto conto di
osservazioni provenienti sia da parte dei consiglieri che da parte
della stessa Associazione industriali.
Gli emendamenti che ha illustrato il Consigliere Chenuil sono
comunque significativi, perché il contributo regionale per la
costruzione di uno stabilimento vale non solo per un nuovo
stabilimento, ma anche per un ampliamento, nel caso che porti ad
un'occupazione aggiuntiva di almeno 10 unità. Questo mi pare un
ampliamento significativo.
E' stato anche abbassato da 1.500 a 1.200 milioni il livello
minimo d'intervento per rendere possibile il finanziamento da parte
regio-nale. Un ulteriore emendamento introduce la possibilità di
finan-ziamenti anche per attività di lavorazione di minerali non
metalliferi.
Presidente
E' aperta la discussione generale sul
testo, chi chiede la parola?
La parola al Consigliere Pascale.
Pascale (PSI)
Brevemente per dire che voteremo a
favore del disegno di legge, perché avevo chiesto in Commissione un
emendamento che ampliasse la destinazione dei contributi non solo
per la realizzazione, come ha detto l'Assessore, ma anche per
l'ampliamento degli opifici esistenti, l'emendamento è stato
accolto dall'Assessore e lo ringrazio.
Ritengo che la legge in questo modo sia molto più completa e
produttiva, tesa a consolidare anche il tessuto produttivo
esistente, quindi voteremo a favore.
Presidente
Altri interventi? Allora possiamo passare
all'articolato.
Per l'articolo 1 c'è un emendamento sostitutivo che in pratica
cambia l'articolo, pertanto votiamo, come prevede il regolamento,
l'emendamento stesso considerandolo come il nuovo articolo, nel
testo letto dal relatore Chenuil.
Presidente
Pongo in votazione l'articolo 1.
Esito della votazione:
Presenti e votanti: 28
Astenuti: 7 (Beneforti, Bondaz, Chiofalo, Lanièce, Limonet,
Ricco e Trione)
Favorevoli: 21
Il Consiglio approva.
Presidente
Per l'articolo 2 è previsto un nuovo comma
due già letto dal relatore Chenuil.
Possiamo passare alla votazione dell'emendamento.
Esito della votazione:
Presenti e votanti: 28
Astenuti: 7 (Beneforti, Bondaz, Chiofalo, Lanièce, Limonet,
Ricco e Trione)
Favorevoli: 21
Il Consiglio approva.
Presidente
Do lettura dell'articolo 2
emendato.
Articolo 2 (Requisiti delle imprese)
1. Sono ammissibili ai contributi previsti dalla presente legge
le imprese aventi sede legale, fiscale ed operativa in Valle
d'Aosta, che rispondono ai seguenti requisiti:
a) numero di dipendenti non inferiore a sedici e non superiore a
duecento;
b) capitale investito, al netto di ammortamenti e rivalutazioni
monetarie, non superiore a lire 20 miliardi;
c) partecipazione al capitale sociale da parte di imprese aventi
più di cinquecento dipendenti non superiore al 30 percento del
capitale medesimo;
d) appartenenza ai settori di attività economica elencati
nell'allegato A alla presente legge.
2. Nel caso di ampliamento di opifici, deve essere garantito lo
sviluppo produttivo dell'impresa ed un aumento occupazionale pari
ad almeno 10 dipendenti.
Presidente
Pongo in votazione l'articolo 2.
Esito della votazione:
Presenti e votanti: 28
Astenuti: 7 (Beneforti, Bondaz, Chiofalo, Lanièce, Limonet,
Ricco e Trione)
Favorevoli: 21
Il Consiglio approva.
Presidente
Passiamo all'emendamento dell'articolo 3
come già letto dal relatore Chenuil.
Possiamo passare alla votazione.
Esito della votazione:
Presenti e votanti 28
Astenuti 7 (Beneforti, Bondaz, Chiofalo, Lanièce, Limonet, Ricco
e Trione)
Favorevoli 21
Il Consiglio approva.
Presidente
Do lettura dell'articolo 3
emendato.
Articolo 3 (Carattere dei contributi)
1. Possono essere concessi, per interventi relativi alla
realizzazione o all'ampliamento di opifici e delle relative
infrastrutture, inclusi l'acquisto delle aree, gli impianti fissi e
le relative infrastrutture, che comportano una spesa complessiva
superiore a lire 1.200 milioni, contributi in conto capitale nella
misura massima del 35 percento della spesa riconosciuta
ammissibile. Il limite minimo di spesa viene aggiornato annualmente
dalla Giunta regionale, con apposito provvedimento, sulla base
della variazione dell'indice generale del costo di costruzione dei
capannoni accertata dall'Istituto nazionale di statistica
(ISTAT).
2. Le iniziative attuate mediante lo strumento della locazione
finanziaria sono ammesse a fruire del contributo in conto capitale
limitatamente all'importo relativo al valore del bene, con
esclusione degli oneri finanziari.
3. I contributi possono essere erogati per stati di
avanzamento.
4. Il contributo di cui al comma 1 non può superare, per ogni
iniziativa finanziata, l'importo di lire 1.750 milioni.
Presidente
Pongo in votazione l'articolo 3.
Esito della votazione:
Presenti e votanti: 28
Astenuti: 7 (Beneforti, Bondaz, Chiofalo, Lanièce, Limonet,
Ricco e Trione)
Favorevoli: 21
Il Consiglio approva.
Presidente
Do lettura dell'articolo 4.
Articolo 4 (Procedure)
1. I contributi sono concessi con deliberazione della Giunta
regionale, previo parere favorevole espresso dalla Commissione
tecnico-consultiva di cui all'articolo 5. La Giunta regionale
provvede altresì alla revoca dei contributi per la violazione di
cui all'articolo 7, comma 1.
2. Le domande devono essere presentate al Servizio
dell'industria, artigianato ed energia dell'Assessorato regionale
dell'industria, commercio e artigianato, che provvede
all'espletamento dell'istruttoria.
3. Le domande sono esaminate valutando, in particolare, le
conseguenze occupazionali dei programmi di investimento,
l'interesse sociale per l'area di insediamento, le caratteristiche
tecnico-produttive dei programmi medesimi, nonché la redditività
dell'iniziativa e la situazione economico-finanziaria dell'impresa
richiedente.
4. Il Servizio dell'industria, artigianato e energia
dell'Assessorato regio-nale dell'industria, commercio e artigianato
può avvalersi, per l'istrut-toria delle domande di contributo,
anche di tecnici competenti per mate-ria, appositamente nominati
con provvedimento della Giunta regionale.
5. Le modalità per la liquidazione del contributo e la
documentazione da allegare alle domande sono determinate con
provvedimento della Giunta regionale.
6. L'impresa richiedente i contributi previsti dalla presente
legge deve sottoscrivere un impegno a mantenere la destinazione
dichiarata e a non alienare o cedere i beni che formano oggetto di
finanziamento, separatamente dall'azienda, per il periodo di 15
anni.
7. A garanzia dell'impegno di cui al comma 6, le imprese devono
prestare fideiussione bancaria pari all'ammontare del contributo
concesso, per il periodo di validità dell'impegno. In alternativa o
ad integrazione della fideiussione bancaria è ammessa la
prestazione di garanzia ipotecaria.
8. La vigilanza ed il controllo sulla regolare esecuzione delle
opere nonché sulla loro destinazione sono demandati all'Assessorato
dell'industria, commercio e artigianato.
Presidente
Pongo in votazione l'articolo 4.
Esito della votazione:
Presenti e votanti: 28
Astenuti: 7 (Beneforti, Bondaz, Chiofalo, Lanièce, Limonet,
Ricco e Trione)
Favorevoli: 21
Il Consiglio approva.
Presidente
Do lettura dell'articolo 5.
Articolo 5 (Commissione tecnico-consultiva)
1. Per l'esame delle domande dirette ad ottenere i contributi
previsti dalla presente legge è istituita una Commissione
tecnico-consultiva, costituita con decreto del Presidente della
Giunta regionale, incaricata di fornire il proprio parere alla
Giunta regionale.
2. La Commissione è così composta:
a) dall'Assessore regionale all'industria, commercio e
artigianato o, in sua assenza, dal dirigente del Servizio
dell'industria, artigianato e energia dell'Assessorato regionale
dell'industria, commercio e artigianato, con funzioni di Presidente
della Commissione;
b) da un ingegnere, con qualifica dirigenziale, dell'Assessorato
regionale dei lavori pubblici, designato dall'Assessore;
c) da un funzionario, con qualifica dirigenziale,
dell'Assessorato regionale dell'ambiente, territorio e trasporti,
designato dall'Assessore;
d) dal capo del Servizio valutazione e controllo investimenti
dell'Assessorato regionale dell'industria, commercio e
artigianato;
e) da un rappresentante dell'Associazione valdostana
industriali.
3. I compiti di segreteria della Commissione sono assicurati da
un funzionario dell'Assessorato regionale dell'industria, commercio
e artigianato.
Presidente
Pongo in votazione l'articolo 5.
Esito della votazione:
Presenti e votanti: 28
Astenuti: 7 (Beneforti, Bondaz, Chiofalo, Lanièce, Limonet,
Ricco e Trione)
Favorevoli: 21
Il Consiglio approva.
Presidente
Do lettura dell'articolo 6.
Articolo 6 (Alienazione, mutamento di destinazione degli
immobili o sostituzione di impianti fissi)
1. Qualora l'impresa beneficiaria del contributo intenda
alienare o mutare destinazione degli immobili o impianti fissi
finanziati, deve ottenere, tramite apposita istanza, la preventiva
autorizzazione del-l'Assessorato regionale dell'industria,
commercio e artigianato e deve provvedere, entro trenta giorni
dalla comunicazione della concessione dell'autorizzazione, a
restituire l'intero ammontare del contributo mag-giorato degli
interessi calcolati sulla base della media ponderata del tasso
ufficiale di sconto nel periodo in cui ha beneficiato
dell'agevolazione.
2. L'eventuale sostituzione di impianti fissi finanziati ai
sensi della presente legge dovrà essere preventivamente autorizzata
dall'Assessorato regionale dell'industria, commercio e
artigianato.
Presidente
Pongo in votazione l'articolo 6.
Esito della votazione:
Presenti e votanti: 28
Astenuti: 7 (Beneforti, Bondaz, Chiofalo, Lanièce, Limonet,
Ricco e Trione)
Favorevoli: 21
Il Consiglio approva.
Presidente
Do lettura dell'articolo 7.
Articolo 7 (Revoca del contributo)
1. Il mancato rispetto dell'impegno assunto ai sensi
dell'articolo 4, comma 6, comporta la revoca del contributo
concesso.
2. La revoca implica la restituzione del contributo alla Regione
nel termine di trenta giorni dalla contestazione, maggiorato degli
interessi calcolati con le modalità di cui all'articolo 6, comma
1.
Presidente
Pongo in votazione l'articolo 7.
Esito della votazione:
Presenti e votanti: 28
Astenuti: 7 (Beneforti, Bondaz, Chiofalo, Lanièce, Limonet,
Ricco e Trione)
Favorevoli: 21
Il Consiglio approva.
Presidente
Do lettura dell'articolo 8.
Articolo 8 (Sanzioni amministrative)
1. Per la violazione di cui all'articolo 7, comma 1, è applicata
ai trasgressori la sanzione amministrativa da lire 6.000.000 a lire
20.000.000.
2. Si applicano le disposizioni della legge 24 novembre 1981, n.
689, recante modifiche al sistema penale.
3. I proventi delle sanzioni amministrative sono introitati al
capitolo 07700 (Proventi pene pecuniarie per contravvenzioni) della
parte entrata dei rispettivi bilanci di previsione.
Presidente
Pongo in votazione l'articolo 8.
Esito della votazione:
Presenti e votanti: 28
Astenuti: 7 (Beneforti, Bondaz, Chiofalo, Lanièce, Limonet,
Ricco e Trione)
Favorevoli: 21
Il Consiglio approva.
Presidente
Do lettura dell'articolo 9.
Articolo 9 (Norme finanziarie)
1. L'onere derivante dall'applicazione della presente legge
previsto in lire 1.000 milioni per l'anno 1992, graverà
sull'istituendo capitolo 47020 del bilancio per l'esercizio in
corso.
2. Alla copertura dell'onere di cui al comma 1 si provvede
mediante riduzione di pari importo dello stanziamento iscritto al
cap. 69020 (Fondo globale per il finanziamento di spese di
investimento) a valere sull'intervento previsto all'allegato n. 8
al bilancio per l'esercizio 1992 relativo agli interventi per
l'assistenza tecnologica alle imprese industriali (Area sviluppo
economico - Interventi settoriali - D 4.3.1.).
3. Per gli esercizi futuri l'onere relativo sarà determinato con
legge di bilancio ai sensi dell'articolo 15 della legge regionale
27 dicembre 1989, n. 90 (Norme in materia di bilancio e di
contabilità generale della Regione autonoma Valle d'Aosta).
Presidente
Pongo in votazione l'articolo 9.
Esito della votazione:
Presenti e votanti: 28
Astenuti: 7 (Beneforti, Bondaz, Chiofalo, Lanièce, Limonet,
Ricco e Trione)
Favorevoli: 21
Il Consiglio approva.
Presidente
Do lettura dell'articolo 10.
Articolo 10 (Variazioni di bilancio)
(...Omissis...)
Presidente
Pongo in votazione l'articolo 10.
Esito della votazione:
Presenti e votanti: 28
Astenuti: 7 (Beneforti, Bondaz, Chiofalo, Lanièce, Limonet,
Ricco e Trione)
Favorevoli: 21
Il Consiglio approva.
Presidente
Nell'allegato A, al punto 17 viene inserito
l'emendamento n. 4.
Metto in votazione l'emendamento già letto dal relatore
Chenuil.
Esito della votazione:
Presenti e votanti: 28
Astenuti: 7 (Beneforti, Bondaz, Chiofalo, Lanièce, Limonet,
Ricco e Trione)
Favorevoli: 21
Il Consiglio approva.
Presidente
Do lettura della tabella A
emendata.
Allegato A (...Omissis...)
Presidente
Pongo in votazione la tabella A
emendata.
Esito della votazione:
Presenti e votanti: 28
Astenuti: 7 (Beneforti, Bondaz, Chiofalo, Lanièce, Limonet,
Ricco e Trione)
Favorevoli: 21
Il Consiglio approva.
Presidente
Se non ci sono dichiarazioni di voto,
passiamo alla votazione della legge nel suo complesso.
Esito della votazione:
Presenti e votanti: 29
Astenuti: 7 (Beneforti, Bondaz, Chiofalo, Lanièce, Limonet,
Ricco e Trione)
Favorevoli: 22
Il Consiglio approva.
