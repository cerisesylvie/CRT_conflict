Classificazione
SPORT E TEMPO LIBERO
Sport invernali



Oggetto del Consiglio n. 1770 del 2 febbraio 2016 - Resoconto
OGGETTO N. 1770/XIV - Interpellanza: "Interventi di
sponsorizzazione della Regione a sostegno delle imprese sportive
dell'atleta valdostano Chicco Pellegrino".
Follien (Presidente) -
Punto 20 dell'ordine del giorno.
Per l'illustrazione, la parola al Consigliere Viérin.
Viérin L. (UVP) -
Merci Monsieur le Président.
Prendiamo spunto da un momento sportivo interessante per un
atleta valdostano, ma non solo, abbiamo voluto parlare di questo
atleta per sollecitare un po' la questione che non è una questione
di oggi; esiste infatti una legge regionale del 2004 che prevede
all'articolo 19 le sponsorizzazioni riferita ad atleti e sportivi
valdostani che praticano le rispettive discipline ai più alti
livelli tecnico-agonistici. Abbiamo voluto citare Chicco Pellegrino
a nome di tutti gli atleti valdostani che, secondo noi, meritano
attenzione per due motivi: uno, perché rappresentano il vivaio dei
giovani valdostani che portano il nome della Valle d'Aosta fuori
dai nostri confini e, due, per capire in merito a questa legge -
che era stata oggetto anche di discussione con l'Assessore
Marguerettaz -, al di là del caso singolo, per fare un po' il punto
della situazione e capire quali sono gli intendimenti
dell'Amministrazione regionale su questo argomento, che secondo noi
è importante, perché ogni volta che poi un atleta valdostano nella
sua carriera sportiva riesce ad ottenere grandi risultati è
sicuramente importante che questo sia abbinato alla terra
d'origine. Sappiamo che questi giovani sono molto legati al proprio
territorio, e in questa direzione volevamo capire come
l'Amministrazione regionale si è mossa e intende muoversi per
sostenere gli atleti, sia dal punto di vista di contenuti, ma anche
come operazione promozionale per la Valle d'Aosta. Grazie.
Presidente -
Per la risposta, la parola all'Assessore
Marguerettaz.
Marguerettaz (UV) -
Grazie.
Sicuramente abbiamo approvato una risoluzione e stiamo lavorando
su questo argomento per rivedere un po' la nostra organizzazione
sulla promozione, perché per queste iniziative, se le riconduciamo
alla nostra legge (la n. 3/2004), abbiamo una legge molto
burocratica, molto vincolante. Basti dire che nel 2014, quando sul
capitolo avevamo 30 mila euro, che sono maggiori rispetto a quelli
che abbiamo oggi, che sono 21 mila, Federico Pellegrino ha fatto
una richiesta per avere la sponsorizzazione; dai nostri calcoli e
con le ripartizioni, avrebbe avuto un riconoscimento di 2.500 euro.
Voi capite che 2.500 euro sono una cifra ridicola per un atleta di
questo livello. In più, la FISI obbliga ad avere un solo
main
sponsor
, quindi non possono coesistere due
sponsor
, o
c'è la Valle d'Aosta o un altro sponsor. Pertanto è di tutta
evidenza che l'atleta Pellegrino abbia optato per altre
soluzioni.
Ad onor del vero - lo voglio dire in questa sede, e ringrazio
anche il collega Viérin per averlo messo all'ordine del giorno -
l'atleta Pellegrino ci ha chiesto l'autorizzazione qualora in
manifestazioni diverse o in altre situazioni avesse potuto mettere
il simbolo della Valle d'Aosta, e l'avrebbe fatto gratuitamente.
Questo la dice lunga sul livello di questo atleta. Ecco che nella
revisione noi dobbiamo ovviamente svincolare questa attività
promozionale da attività che sono incasellate e ovviamente sono
rigide per far prevalere la promozione, a prescindere dal
risultato. Io nel
ranking
posso anche essere qualche livello
più in basso, ma essere un personaggio, essere particolarmente
visibile e poter dare questo tipo di sostegno. Ritengo pertanto la
riforma in corso essere lo strumento per poter cambiare: se volete,
mantenere per i giovani, per un certo tipo di attività, la nostra
legge n. 3, rivedendola e riformandola, ma dall'altra parte avere
un riferimento più promozionale rispetto ad altri.
Credo che tutti i colleghi abbiano visto la bellissima
intervista fatta a
Che tempo che fa
da Fabio Fazio, abbiamo
avuto una doppia soddisfazione: da un lato Pellegrino ha
rivendicato tutta la sua appartenenza alla Valle d'Aosta e,
dall'altro, anche Fabio Fazio, che ha detto che la sua seconda
patria è la Valle d'Aosta. Direi quindi che, a prescindere da
questo aspetto di
logo
, è un aspetto che ha dato grande
lustro alla Valle d'Aosta e al suo territorio. Comunque accogliamo
la suggestione del collega Viérin assolutamente in modo
positivo.
Presidente -
Per la replica, la parola al Consigliere
Viérin Laurent.
Viérin L. (UVP) -
Grazie Assessore. Che sulla RAI si
parli bene della Valle d'Aosta ci mancherebbe, con tutti i soldi
che le sono stati dati per il Capodanno, ci mancherebbe ancora che
ogni tanto non uscisse una piccola battuta per dire che la Valle
d'Aosta è un bel posto, anche perché l'operazione promozionale, per
come ce l'aveva illustrata lei, Assessore, non era solo riferita al
Capodanno, ma a tutta una serie di iniziative che durante l'anno
dovevano portare il nome della Valle d'Aosta sulla RAI.
Grazie per la risposta, e ci permetta una battuta. Non so quando
lei o voi avrete intenzione di modificare la legge, ma non aspetti
la fine della legislatura, perché se questa legge, che è del 2004,
è lei il primo a dire che non dà la possibilità di aiutare gli
atleti valdostani, modificatela! Ci vorrà mica un tavolo tecnico o
non so che cosa per modificare questa legge, che dia la possibilità
di sostenere i nostri atleti valdostani, almeno quelli! Meno male
che c'è la maturità e l'attaccamento di questo ragazzo alle sue
radici per cui lo farebbe anche gratis, però non è il concetto
giusto. L'Amministrazione, soprattutto a fronte delle regole della
FISI, se riesce a sostenere...abbiamo fatto una legge nel 2004, e
lo scopo di tale legge era quello di andare nella direzione per
sostenere tutta una serie di attività promozionali, anche e
soprattutto con le poche eccellenze. In certi anni e in certi
periodi come adesso ce ne sono tante, basti ricordare i giovani di
Gressoney, la Brignone, De Fabiani, tutti quelli che - anche su
discipline meno note per un certo periodo - oggi stanno portando
avanti con entusiasmo e verve un grande traino non solo per la
Valle d'Aosta, anche per lo spirito delle squadre nazionali.
Prendiamo atto che c'è l'intenzione di rivedere un po' tutto, ma
non perdiamoci di nuovo nella classica burocrazia, perché se
dobbiamo fare delle leggi per complicare le cose era meglio quando
non c'erano, probabilmente si aiutava in altro modo attraverso
l'ASIVA, piuttosto che altri enti paralleli e comunque
pararegionali, in modo da poter aiutare questi atleti. Facciamo in
fretta, perché va bene l'entusiasmo di questi ragazzi, però occorre
far vedere al di là di tutto che la propria Regione crede in questi
atleti, è un simbolo di sensibilità politica, per cifre tra l'altro
che sono, a fronte di grandi investimenti per una carriera
sportiva, lo sappiamo, degli aiuti che vanno proprio nella
direzione di sostenere lo sport.
Questo è un discorso anche trasversale alla scuola, tutto il
discorso delle
classes de neige
, piuttosto che anni, per non
dire decenni, di sensibilizzazione dello sport e della scuola, e
poi quando abbiamo la fortuna di avere un atleta che emerge ci
perdiamo nella non possibilità di dare uno
sponsor
, perché
la burocrazia dice non può dare più di tot. Se ci crediamo
facciamolo, sennò facciamo prima ad abolire la legge, ma per quanto
ci riguarda sarebbe importante. Tra l'altro, questo ragazzo è
entrato nella storia dello sport che porta avanti, e anche in
questo caso il fatto stesso che sia andato in prima serata sulla
RAI è una vetrina incredibile già solo per attrarre, attraverso
questi nostri ragazzi, l'entusiasmo attorno alla Valle d'Aosta,
soprattutto in una zona come quella di Saint-Barthélemy, che è
molto suggestiva, che purtroppo aveva visto grandi investimenti
anche per quanto riguarda la pista di sci di fondo. Speriamo che ci
sia ancora questa attenzione alta in certe realtà, nel
domaine
skiable
di una piccola vallata valdostana che merita tutta la
nostra attenzione proprio nella logica del difendere il più grande
centro fino al più piccolo dei comuni della nostra Valle
d'Aosta.
Torneremo su questo argomento. La sollecitazione è di non fare
grandi gruppi di lavoro, se ci credete fate in fretta, e lavorate
affinché ci sia la possibilità per la Valle d'Aosta, come per tutti
i luoghi del mondo civile cui noi crediamo, soprattutto le regioni
turistiche...quando vediamo gli atleti del Südtirol che hanno
scritto Südtirol, tutti, non ce n'è uno, anche quelli hanno le
regole della FISI, non è che hanno regole della NATO o della Cina,
quindi anche loro probabilmente hanno studiato qualcosa di diverso
e aiutano questi atleti - pochi, noi speriamo sempre di più -
affinché ci possa essere il riconoscimento alla loro carriera e
soprattutto anche alla promozione della Valle attraverso questi
ragazzi molto in gamba.
