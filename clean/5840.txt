Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 263 del 16 dicembre 1983 - Resoconto
OGGETTO N. 263/VIII - DISCUSSIONE GENERALE SUI DISEGNI DI
LEGGE N. 30 E N. 31 CONCERNENTI IL BILANCIO DI PREVISIONE DELLA
REGIONE AUTONOMA DELLA VALLE D'AOSTA.
PRESIDENTE
: La parola all'Assessore alle Finanze Martin,
ne ha facoltà.
Si dà atto che alle ore 18,31 assume la Presidenza il
Vice-Presidente De Grandis, fino alle ore 19,22.
MARTIN - (Féd. DP-UVP):
La notizia appresa l'altro ieri,
ossia la presentazione al Senato della Repubblica da parte del
Governo di un provvedimento legislativo che riproduce integralmente
l'art. 14 della legge finanziaria attualmente in discussione alla
Camera dei Deputati e tendente a ridurre da 9/10 a 7/10 il riparto
fiscale tra Stato e Regione, potrebbe stravolgere completamente la
discussione sul Bilancio di previsione per il 1984. Dico "potrebbe"
perché da parte nostra non vi è alcuna intenzione di accettare un
simile provvedimento e, pertanto, presentiamo il Bilancio di
Previsione in conformità con la legge 690, ossia con i 9/10 del
riparto fiscale.
Rimane inteso che, per quanto ci riguarda, anche la
presentazione di un apposito provvedimento tendente a modificare i
rapporti finanziari tra Stato e Regione, dovrà tenere conto dei
disposti degli artt. 44 e 50 dello Statuto, ossia essere in accordo
con la Giunta regionale, la qual cosa non è avvenuta.
A tal proposito, la maggioranza ha già predisposto un apposito
Ordine del giorno che verrà presentato al Consiglio, per protestare
contro il metodo adottato dal Governo che, oltre ad essere lesivo
dei diritti della Valle d'Aosta, sanciti dallo Statuto valdostano,
penalizza ulteriormente, sotto l'aspetto economico, la nostra
Regione.
Mon rapport sur le Budget '84 ne tient donc pas compte de cette
dernière mesure, tout comme le premier texte du Budget ne faisait
aucun cas à la réduction prévue à l'époque par la loi des Finances.
Ceci dit, je passerai sans tarder au rapport de présentation du
Budget.
La présentation du Budget au Conseil Régional est, sans doute,
pour la Région, le moment le plus significatif de son activité
administrative et, pour la majorité qui le propose, l'acte
politique le plus important contenant le "schéma" directeur que le
Gouvernement s'est imposé.
C'était notre intention - et je m'en étais porté garant à ma
qualité d'Assesseur aux Finances - de réussir à présenter au
Conseil Régional le Budget '84 avant le mois de décembre, car nous
ne voulions pas commencer la nouvelle année avec un Budget
provisoire.
Au contraire, nous souhaitions pouvoir disposer, dès le mois de
janvier, d'un instrument comptable définitif afin de pouvoir
travailler tout de suite, vu le moment difficile que,
inévitablement, nous devrons affronter. Cela a été possible malgré
des difficultés évidentes - je pense - au rodage des Assesseurs (le
mien notamment) dans les Assessorats qui nous ont été confiés après
les éléctions du mois de juin, cela était possible surtout grâce à
l'excellent travail du personnel de l'Assessorat aux Finances et
grâce aussi à la fermeté politique avec laquelle la majorité et le
Gouvernement régional ont affronté le problème de la réduction de
la répartition fiscale de 2/10.
Le Budget, comme je l'ai déjà dit, a été élaboré dès le début en
conformité avec la loi 690, c'est-à-dire sur la base de 9/10, car
la Junte n'a jamais pensé, ne serait-ce que un instant, devoir
renoncer à ce que le Parlement avait entraîné par la loi 690. La
Junte n'a jamais voulu croire que une disposition non
constitutionnelle, comme celle de l'article 14 de la loi des
Finances présentée par le Gouvernement de Rome, pourrait être
accueillie par le Parlement italien. Evidemment, une grande partie
du mérite revient à nos deux Parlementaires qui on su, une fois de
plus, représenter dignement et avec vigueur la voix de la Vallée
d'Aoste. Ils ont su communiquer aux autres Parlementaires le
sentiment d'injustice de la proposition gouvernementale qui foulait
aux pieds des plus élémentaires normes constitutionnelles de notre
Statut et obtenir ainsi l'appui politique indispensable pour faire
désister le Gouvernement.
Nous sommes persuadés qu'ils sauront reprendre avec la même
efficacité une action analogue pour s'opposer à cette nouvelle
mesure du Gouvernement.
La Vallée d'Aoste n'est pas privilégiée par rapport aux autres
Régions. Elle donne sa contribution, elle-aussi, au moment délicat
que l'Italie connaît à l'heure actuelle; elle perçoit le tour de
vis autant que les autres et n'échappe pas aux mesures envisagées
par le Gouvernement central pour réduire le déficit public et le
ramener sous le plafond de 100.000 milliards. Les coups de ciseau
aux collectivités locales, aux prestations familiales, aux pensions
de retraite, à la Santé, l'augmentation des retenues sur les
intérêts bancaires seront appliqués dans notre Région comme
ailleurs.
Au-delà de ces sacrifices, la Vallée d'Aoste sera frappée comme
les autres Régions par des mesures qui, sans intéresser directement
les citoyens, les atteindront indirectement, puisqu'il s'agit d'une
manque de recettes auxquelles la Région devra répondre par une
réduction de certains services aux citoyens valdôtains. Ces
restrictions comportent pour notre Région un moins-value de
rentrées d'environs 17 milliards et elles concernent en particulier
le secteur de la Santé, où à travers le système du plafond du Fond
Sanitaire National fixé à 34.100 milliards, la Vallée d'Aoste sera
privée de 5 milliards et le secteur de l'Agriculture, pour
certaines lois, qui ne seront pas refinancées, aura 8 milliards en
moins.
La Valle d'Aosta non è quindi sfuggita alla scure del Governo di
Roma, una scure che non contestiamo in linea di principio, in
quanto nei momenti di bisogno tutti, e quindi anche noi, siamo
tenuti a collaborare; una linea che contestiamo però nel metodo,
perché non rappresenta nulla di nuovo rispetto a precedenti
provvedimenti di natura fiscale.
Bisognerebbe forse analizzare meglio certi fenomeni che
continuano a ripetersi e che favoriscono sempre più l'indebitamento
pubblico anziché intraprendere solamente un'unica via, ossia quella
di colpire coloro che già pagano.
Non è un caso che in Italia, negli ultimi 10 anni, il gettito
delle imposte dirette sia aumentato del 1400%. Infatti, dei 4.395
miliardi incassati dallo Stato nel 1973, si è giunti ai 65.152 del
1982. In questo periodo il gettito delle imposte dirette è passato
dal 32% al 57% del totale delle entrate tributarie dello Stato, e
dal 6 al 14% del prodotto interno lordo.
I risultati, per le Casse dello Stato, sono quindi stati
brillanti e soddisfacenti, ma le cifre nascondono realtà
diverse.
L'IRPEF, il principale tributo diretta, ha raggiunto livelli
record. Nel 1982, con 38.351 miliardi, ha coperto quasi il 59% del
gettito di tutte le imposte dirette. E troppi redditi ancora
sfuggono alla tassazione. Basti pensare che quasi il 72% dell'IRPEF
totale proviene dai lavoratori dipendenti, i quali contribuiscono,
per quasi un quarto, di tutte le entrate tributarie dello
Stato.
Quella di continuare a colpire chi già fa il proprio dovere è
quindi certamente una via facile da seguire, che produce risultati
certi, ma che non qualifica chi l'adotta.
Ritornando alla nostra realtà, direi che sarebbe stato ingiusto
un taglio al riparto fiscale, in quanto in contrasto con l'art. 50
del nostro Statuto Speciale, e perché sull'atto finanziario
doppiamente punitivo per la Valle d'Aosta che, a mio avviso, non si
pone certamente tra le Regioni più povere, ma nemmeno, come
qualcuno vorrebbe far credere, come la Regione più ricca.
Evidentemente le statistiche sono molto importanti, anche in questa
materia vanno interpretate e, se interpretate correttamente,
dimostrano dei limiti loro propri che vanno tenuti in
considerazione e fanno sì che la tendenza possa essere ritenuta
valida, mentre non può essere ritenuto valido il numero in
assoluto.
Questo per dire che la nostra Regione ritengo possa essere
sicuramente compresa tra quelle che godono una salute economica
globale migliore, ma non certo che sia al primo posto e possa
considerarsi privilegiata rispetto alle altre.
La nostra Regione risente di una recessione che non è soltanto
italiana e europea, ma mondiale. Evidentemente esistono condizioni
diverse dai cosiddetti Paesi ricchi ed i Paesi poveri dell'Africa e
dell'America Latina nel quale si è ancora aggravata la situazione
debitoria nei confronti di Banche ed Istituzioni finanziarie
operanti sul mercato mondiale dei capitali. Sono aumentate le
richieste di moratoria, di riscadenzamento del debito estero che ha
ormai raggiunto i 100 miliardi di dollari, nel caso del Brasile, e
gli 80 miliardi di dollari nel caso del Messico, e non sembra che
la situazione tenda a migliorare.
Tutti sono in attesa di un rilancio dell'economia statunitense e
di quella Occidentale in particolare. Secondo le previsioni più
autorevoli, il prodotto interno lordo statunitense dovrebbe
raggiungere, a fine anno, un incremento oscillante tra il 3 e il 4%
rispetto al risultato del 1982. Una crescita analoga dovrebbe
verificarsi in Giappone con il 3,5% ed in Canada con il 3%, mentre
la ripresa è tale da manifestarsi nell'Europa occidentale nel
complesso attestata sullo 0,6% nei primi mesi del 1983.
Un indicatore molto significativo di questa ripresa in atto
negli Stati Uniti è costituito dall'incremento della produzione di
acciaio. Infatti, mentre nei primi 7 mesi del 1983, la produzione
mondiale di acciaio è in calo del 7%, sullo stesso periodo del
1982, negli Stati Uniti la differenza negativa è solamente del
2,7%, mentre nella CEE è del 12,2% con il primato negativo
dell'Italia.
Mentre stenta, quindi, ad avviarsi questo processo globale di
risanamento, soltanto la lotta all'inflazione pare dare esito
soddisfacente, ma a prezzo di un notevole aumento della
disoccupazione che già nel 1985 potrebbe, secondo fonti autorevoli,
arrivare a 20 milioni di unità nell'area della CEE.
Per quanto riguarda l'Italia, il consuntivo dei primi 9 mesi
dell' 83 è alquanto deludente. Si riscontra infatti una forte
caduta della produzione industriale, da -3,5 a - 4% rispetto allo
stesso periodo del 1982, ed una contrazione del prodotto interno
lordo superiore all'1%, mentre il tasso di disoccupazione tende ad
avvicinarsi al 12% della popolazione attiva.
Tra l'altro, l'Italia detiene il poco invidiabile primato della
più alta incidenza giovanile, con il 47% circa sul totale dei
disoccupati, con un indice particolarmente elevato nelle grandi
aree urbane del Mezzogiorno. Si teme che, a fine anno, i posti di
lavoro perduti all'industria arrivino a 230240.000 rispetto ai
180.000 del 1982. Con il mese di settembre è, infatti, iniziata
quella che si potrebbe definire la "stagione dei tagli" che
riguarda non meno di 120.000 dipendenti, sia delle grandi imprese
pubbliche, sia di numerose imprese private.
Inoltre, in base alle stime di "Rassegna Sindacale", si prevede
per il 1983 un ricorso alla Cassa Integrazione per 750 milioni di
ore, contro i 620 milioni circa del 1982. I comparti più colpiti
sarebbero quello automobilistico, con oltre 20.000 addetti, la
siderurgia con 15.000, la chimica con 10.000 circa, l'elettronica
civile, il tessile, l'abbigliamento, più altri 15.000 posti in
esubero nella gomma, nell'alluminio e nelle fibre, ecc..
La situazione di crisi registratasi nella siderurgia e nella
cantieristica ha avviato un Piano di ridimensionamento (sulla cui
validità abbiamo avuto modo di porre le nostre riserve in altre
occasioni) che implica la chiusura di alcuni impianti e la
ristrutturazione di altri.
In primo piano, accanto ai problemi posti dalla precaria
situazione industriale, si collocano anche quelli connessi con
l'espansione del disavanzo pubblico, un disavanzo la cui incidenza
sull'inflazione genera pareri discordanti. Da un lato vi è chi
sostiene, sulla base dell'esempio statunitense, che una spesa
statale di ampie e crescenti dimensioni può benissimo convivere con
un tasso di inflazione del 2-3%; altri invece ritengono che quando
l'ammontare degli interessi supera un certo limite, esso
contribuisca ad alimentare l'inflazione insieme alla pressione che
la domanda pubblica esercita sul costo di determinati beni e
servizi.
Rimane il fatto che l'inflazione appare come uno dei mali
peggiori dell'economia contemporanea, contro la quale urge trovare
dei rimedi.
Anche la nostra Regione, purtroppo, soffre di questi mali; anche
in Valle d'Aosta diminuisce il potere d'acquisto dei salari; la
disoccupazione ed il ricorso alla Cassa Integrazione aumentano in
maniera vertiginosa; le donne stentano a trovare lavoro; per i
giovani aumentano le difficoltà di ottenere il primo impiego.
Ecco, quindi, crescere il ruolo politico della Regione, il cui
atteggiamento deve avere due componenti. Una prima componente di
indirizzo verso uno sviluppo sicuro, al riparo da crisi improvvise,
uno sviluppo che si estenda su campi diversi e che possa, quindi,
comprendere categorie diverse, tenendo conto del territorio sul
quale si agisce e favorendo l'integrazione di varie attività che
possono essere l'una di complemento all'altra.
Una seconda componente di vigilanza sull'attività è effettuata
in modo da sviluppare sempre più le attività più redditizie e
dissuadere al tempo stesso facili entusiasmi da parte di coloro che
ritengono la Valle d'Aosta una terra di conquista.
Certamente errori sono stati fatti in passato, forse ci saranno
ancora. Sarebbe ridicolo non riconoscerlo, ma sarebbe altrettanto
ridicolo non riconoscere le effettive difficoltà a cui, non solo la
Giunta, non solo la maggioranza, ma l'intero Consiglio si è trovato
di fronte in questi anni. E non è giusto continuare a fare della
demagogia, anziché affrontare la gente con argomenti seri, anche se
impopolari.
E' partendo da questa analisi e rifacendosi al programma di
Legislatura presentato dal Presidente della Giunta, che la Giunta
stessa ha predisposto il Bilancio di Previsione per il 1984. Un
Bilancio che ha una precisa filosofia, ossia quella di inseguire
una politica di espansione, unica via, a nostro avviso, per
combattere efficacemente la recessione in atto, per recuperare i
posti di lavoro perduti, per dare una speranza ai giovani, per
assicurare loro una occupazione stabile nella propria Regione.
Per raggiungere questi obiettivi fondamentali, per destinare,
qui di, al capitolo degli investimenti le maggiori risorse
possibili, era necessario ricavare il maggior profitto dalle
entrate derivanti dal riparto fiscale e contrarre, nello stesso
tempo, le spese correnti.
La prima azione, ossia quella riguardante la possibilità di
aumentare le entrate del riparto fiscale, mettendo evidentemente in
atto tutti gli strumenti consentitici dalla legge 690, non risulta
ancora in Bilancio in quanto, per il momento, non si è in grado di
conoscere con esattezza se gli studi intrapresi, specie nel settore
doganale, potranno portare effettivamente benefici e soprattutto
non si conosce ancora quantitativamente l'eventuale beneficio
economico.
La seconda azione è stata invece intrapresa, tant'è che le spese
correnti comprensive delle spese per il personale, per le quali si
sono registrati aumenti di circa il 18%, sono diminuite del 2%.
E' un bilancio che pareggia sulla cifra di 547 miliardi e 737
milioni, suddiviso, per quanto riguarda la parte ENTRATE nel modo
seguente:
Avanzo di amministrazione 45.000.000.000
Entrate derivanti da tributi propri e quote di tributi erariali
373.005.000.000
Assegnazioni dello Stato 75.595.000.000
Rendite patrimoniali 6.687.000.000
Alienazione di beni patrimoniali 42.000.000
Contabilità speciali 12.408.000.000
Mutui e prestiti 35.000.000.000
Passiamo ora ad analizzare singolarmente ogni voce.
L'avanzo di amministrazione. A prima vista questa voce, senza un
particolare approfondimento, potrebbe indurre in inganno chiunque,
facendo trarre conclusioni azzardate e non rispondenti del tutto
alla verità. Questo avanzo di amministrazione presunto potrebbe
infatti far supporre che la Regione disponga di risorse superiori
alle proprie necessità. In realtà non è così.
Come tutti i Consiglieri converranno, nel 1982 si verificarono
condizioni di difficoltà nella trasmissione da parte dello Stato di
quote di riparto dovute alla Regione per effetto della legge 690.
Nel mese di agosto dello scorso anno furono addirittura bloccati i
pagamenti alle imprese per mancanza di liquidità, in conseguenza
del mancato trasferimento di quote di riparto fiscale. Per superare
queste difficoltà si fece ricorso ad anticipazioni di cassa, nei
limiti del consentito, ed infine, verso la fine dell'anno 1982, il
Consiglio approvò, con la Legge Regionale n. 74 del novembre 1982,
un provvedimento che autorizzava anticipazioni straordinarie di
cassa fino ad un limite massimo di 120 miliardi.
In effetti, le anticipazioni di Cassa raggiunsero la punta
massima di 45 miliardi e nel corso del 1983, fortunatamente, i
rapporti finanziari tra lo Stato e la Regione sono migliorati e
durante l'anno sono state versate le ultime quote di arretrati del
1981 e 1982, oltre ad un gettito abbastanza regolare riguardante il
1983. Le quote accertate per gli anni '81 e '82, versate nel corso
dell'83, ammontano a 210 miliardi, mentre a tutt'oggi, per quanto
concerne il 1983, sono stati versati 231 miliardi. Il versamento
complessivo è stato dunque di 441 miliardi e, se teniamo conto che,
per alcuni mesi, il Governo regionale non ha potuto legiferare a
causa delle elezioni regionali, si capisce come questo avanzo di
amministrazione presunto sia da considerarsi come un fatto
eccezionale e comunque sia del tutto necessario per affrontare gli
investimenti previsti in Bilancio.
Le entrate derivanti da tributi propri e quote di tributi
erariali. Le voci principali che interessano queste Entrate sono
quelle relative alla tassa di concessione della Casa da gioco di
Saint-Vincent e quella relativa alla ripartizione finanziaria tra
lo Stato e la Regione in applicazione della legge sul riparto
fiscale.
Per quanto riguarda la Casa da gioco l'introito è stato stimato
in 43 miliardi, a fronte di una entrata presunta finale, per il
1983, di circa 42 miliardi. Evidentemente questa entrata presunta
del 1983 non teneva conto dei recenti fatti verificatisi, i quali
hanno fatto registrare anche minori introiti.
I proventi del riparto fiscale sono invece stati stimati in 327
miliardi contro i 310 del Bilancio precedente, con una differenza
percentuale positiva del 5,46%.
Questo modesto incremento percentuale, che non raggiunge nemmeno
il tasso di inflazione programmato si spiega con il fatto che nel
Bilancio di previsione per il 1983 erano stati inseriti gli
arretrati del riparto fiscale del 1981 che lo Stato non aveva
ancora provveduto a versare alla Regione.
Un confronto più omogeneo lo si ottiene non tenendo conto di
questa voce ed in tal caso i proventi del riparto fiscale previsti
per l"84 risultano aumentati del 22% rispetto a quelli previsti per
il 1983.
Tra le voci più consistenti, che concorrono a formare l'intero
riparto fiscale (sia l'IRPEF, Imposta di Registro, Imposta di
fabbricazione sulla Birra, i Proventi del Monopolio, ecc.), quella
riguardante l'IVA risulta prudenzialmente più contenuta rispetto
alle altre, pur essendo comunque aumentata rispetto all " 83 del
17,58%, in quanto non si ritiene che vi possa essere un continuo
aumento del traffico doganale, considerata anche l'apertura di
nuovi trafori. Si ritiene anzi necessario intervenire con opportune
iniziative - e la Giunta lo sta facendo - per mantenere il traffico
doganale attuale.
Le entrate derivanti dalle assegnazioni dello Stato. Come ho già
ricordato precedentemente, il mancato rifinanziamento di alcune
leggi di settore, riguardante soprattutto l'Agricoltura, è la causa
principale della diminuzione di 17 miliardi di entrate iscritte in
questo titolo. Percentualmente la diminuzione è del 18,38% rispetto
alle previsioni accertate dell'anno precedente.
Altre variazioni negative riguardano la mancata iscrizione dei
fondi per l'edilizia sovvenzionata (£ 1.586.000.000), in quanto gli
stessi vengono trasferiti direttamente agli Istituti Autonomi per
le Case Popolari con accredito su una apposita contabilità
speciale, istituito presso le sezioni di Tesoreria provinciale
dello Stato; la riduzione dello stanziamento per le Comunità
montane (£ 1.032.000.000) in quanto nelle previsioni per l'anno era
compresa anche una quota di competenza dell'anno precedente
riscossa dopo il 31/12/82; infine, la mancata iscrizione
dell'assegnazione per la formazione professionale, data
l'impossibilità di quantificarla, non essendo ancora stati
approvati i relativi progetti.
Le entrate derivanti da rendite patrimoniali. Tali entrate sono
costituite principalmente da canoni di locazione di terreni e
fabbricati (320 milioni) dal provento della gestione della Funivia
Buisson-Chamois (160 milioni), dai dividendi sulle Azioni di
Società per la quota di partecipazione regionale (150 milioni), dal
provento delle concessioni e sub-concessioni di acque pubbliche (2
miliardi e 840 milioni), dal provento dei 9/10 dei canoni statali
per le concessioni di acque pubbliche a scopo idroelettrico di cui
all'art. 12 dello Statuto Speciale (1 miliardo e 840 milioni) ed
infine dagli interessi su giacenze di cassa (stimati in 500
milioni).
Esse registrano un aumento del 12,18% rispetto alle previsioni
accertate del Bilancio precedente, dovute principalmente ad una
previsione più favorevole degli interessi maturati sulle giacenze
di cassa della Regione.
Le entrate derivanti da alienazione di beni patrimoniali. Le
previsioni di entrate di tale titolo, anche se percentualmente
fanno registrare un aumento dell'82%, non rappresentano variazioni
significative dato il loro esiguo ammontare.
Le contabilità speciali. Tale settore raggruppa i fondi che, per
la loro stessa natura, costituiscono partite di giro e quelli che
la Regione gestisce per conto di terzi e, come tali, non
influiscono sul complesso delle entrate e delle spese iscritte a
Bilancio.
Appare quindi chiaro che l'ammontare delle previsioni sia di
entrate che di spesa devono obbligatoriamente compensarsi tra
loro.
Analogo comportamento si verifica, peraltro, anche in sede di
rendiconto generale con riferimento agli accertamenti.
Infine, proprio per il contenuto essenzialmente tecnico di tali
poste del Bilancio, è consentito apportare variazioni alle stesse
con semplice provvedimento amministrativo, ai sensi dell'art. 42
della legge regionale di contabilità.
Le entrate da mutui. Per finanziare il programma di investimenti
predisposti dalla Giunta inteso a rilanciare l'economia regionale,
le entrate derivanti dai 9/10 del riparto fiscale, sommate a quelle
previste dall'avanzo di amministrazione, non si sono dimostrate
sufficienti, per cui si è dovuto ricorrere alla contrazione di
mutui passivi per un ammontare di 35 miliardi. Tale cifra è la
risultante di una manovra di contenimento della spesa corrente
senza la quale il ricorso al credito sarebbe stato certamente molto
più elevato.
Se la parte "ENTRATE" rappresenta un settore importante del
Bilancio, non meno rilevante è il settore delle "SPESE".
L'acquisizione delle risorse, infatti, deriva in parte da una
volontà superiore a quella dell'Ente regionale e questo,
evidentemente, rappresenta un limite per l'Amministrazione
pubblica.
La determinazione delle spese impegna invece in modo più diretto
e autonomo, pur nei limiti delle competenze statutarie, il pubblico
amministratore. Ed è sulla base delle scelte che vengono operate in
questo settore che si delinea l'azione politica di una Giunta
regionale; una azione che nel nostro caso deve comunque tenere
conto delle spese obbligatorie a cui l'Ente Regione è chiamato a
far fronte.
Per le sole spese di funzionamento la Regione spenderà 97
miliardi e 500 milioni, pari al 21,43% delle entrate effettive,
suddivise nel modo seguente:
per il funzionamento degli organi istituzionali (ossia della
Giunta, del. Consiglio regionale) £ 2.401.000.000
per le competenze al personale regionale £ 27.500.000.000
per il funzionamento degli uffici regionali £ 7.123.000.000
per il personale docente e non docente, (quindi il personale
delle scuole) £ 52.222.000.000
per il funzionamento delle scuole £ 2.500.000.000 ca.
per il corpo forestale (stipendi agli appartenenti al corpo
forestale) £ 3.810.000.000
per il funzionamento del corpo stesso £ 290.000.000
per la Funivia Buisson-Chamois (stipendi) £ 394.000.000
per il funzionamento della Funivia £ 70.000.000
per la viabilità (ossia competenze ai cantonieri) £
952.000.000
per la formazione professionale £ 287.000.000 (stipendi) £
50.000.000 (funzionamento)
per il Fondo Sanitario regionale £ 57.720.000.000
per mutui già contratti e da contrarre per le fideiussioni
erogate e per i fondi di riserva £ 36.341.000.000
La Spesa obbligatoria raggiunge, quindi, £ 191.645.000.000 pari
al 42,08% delle entrate effettive.
Nonostante quest'onere non indifferente, le spese correnti,
stimate in £ 230.170.000.000, rappresentano il 44,94% delle Entrate
complessive al netto delle contabilità speciali.
Rispetto al Bilancio precedente si nota una diminuzione di circa
il 2% delle spese correnti a vantaggio delle spese di
investimento.
E qui si nota la prima azione politica di rilievo, ossia quella
di contrarre le spese correnti a favore delle spese di
investimento.
Il dato di per sé non molto elevato assumerà, però, un valore
considerevole se si tiene conto dei costi elevati che ha raggiunto
la macchina burocratica e che non riteniamo di potere contrarre
oltre al limite di quest'anno. Si tratterà invece di rendere più
efficace, più produttiva questa macchina, onde migliorare il
servizio e l'immagine dell'Ente pubblico.
Bisogna anche considerare che la nostra Regione sostiene spese
che altrove sono a carico dello Stato - le scuole, la forestale, i
cantonieri -, che ammontano a circa 60 miliardi e che inoltre si
rende necessario l'intervento regionale in settori di competenza
statale; eppure la Regione si vede costretta ad intervenire in
maniera massiccia per evitare situazioni precarie e per stimolare
lo Stato stesso ad assicurare la sua presenza.
Nel settore della Finanza locale sono previste complessivamente
£ 47.181.000.000 tra i Comuni e le Comunità Montane. L'intervento
più importante è riservato ai Comuni, con il previsto
rifinanziamento delle leggi n. 10 e n. 11 del. 1982. Per il
prossimo anno vengono assicurati ai Comuni 32 miliardi, di cui 7
per le spese di gestione dei servizi di loro competenza e 25 per le
spese di investimento nel settore delle Opere Pubbliche.
Per quanto riguarda la viabilità, è previsto un intervento di 40
miliardi per il collegamento Aosta-Courmayeur, che si sommano ai 20
miliardi deliberati poco tempo fa dal Consiglio regionale. E' un
intervento, questo, che la popolazione dell'Alta Valle attende con
ansia e che si spera di portare a compimento al più presto,
convincendo lo Stato a fare la sua parte, trattandosi di un tratto
di viabilità internazionale non ancora collegato adeguatamente alla
rete autostradale italiana e alla rete autostradale francese che
sta per raggiungere il Tunnel del Monte Bianco.
Interventi sono pure previsti nel settore dell'Edilizia ed in
quello del Risanamento Igienico degli Abitati.
Per quanto riguarda il settore edilizio, dopo l'acquisizione del
Quartiere Cogne per un importo di £ 18.500.000.000 altri
provvedimenti sono in fase di studio per favorire maggiormente il
recupero dei vecchi fabbricati, dei centri storici e per agevolare
la costruzione o l'acquisto della prima casa.
Per il risanamento igienico degli abitati, dove sono previsti 20
miliardi, si intende iniziare l'attuazione del Piano presentato in
Consiglio regionale nel febbraio del 1983, nel quale era prevista
una spesa globale di 38 miliardi.
Numerosi altri interventi sono evidentemente previsti in tutti
gli altri settori dell'Amministrazione regionale. Mi limiterò a
ricordare i più importanti.
I Lavori Pubblici. Questo settore è sempre stato uno dei più
importanti della nostra Regione, perché ogni attività, tanto
produttiva quanto sociale, necessità per il proprio svolgimento di
adeguate strutture pubbliche (strade, fognature, acquedotti,
illuminazione pubblica, opere idrauliche). L'azione prevista nel
Bilancio è pertanto di continuare a dotare e a potenziare il
territorio di idonee infrastrutture pubbliche? Sono previsti 15
miliardi per la costruzione e la sistemazione di strade di
interesse regionale, interventi anti-valanghe per un importo di £
5.800.000.000, interventi di regimazione idraulica sui corsi
d'acqua principali, per un importo di £ 6.500.000.000, sistemazione
e costruzione di edifici pubblici per £ 2.000.000.000, costruzione
di acquedotti e fognature per £ 2.200.000.000.
Agricoltura e Foreste. Non è evidentemente necessario che io
ricordi l'importanza dell'Agricoltura nella nostra Regione.
Numerosi dibattiti svolti in quest'Aula e altrove hanno evidenziato
il ruolo economico e sociale dell'agricoltura valdostana, nonché la
sua importanza nella conservazione del suolo e dell'ambiente. Mai
come oggi, infatti, in presenza di una profonda crisi industriale,
ci si è resi conto della importanza economica dell'agricoltura come
strumento di occupazione primaria o di integrazione salariale,
senza dimenticare che, comunque, essa rimane l'attività nella quale
sono impegnati la maggior parte dei valdostani e che solamente
l'espletamento di questa loro attività permette di contrastare
l'esodo della popolazione di montagna, specie da quelle località
non ancora raggiunte da forme organizzate di turismo.
Ne va dimenticato il ruolo insostituibile svolto dalla
agricoltura valdostana nella conservazione del suolo e
dell'ambiente, a tutto vantaggio del settore turistico, così
importante per la nostra Regione.
Sono, comunque, molte le difficoltà che si incontrano nella
riqualificazione della nostra agricoltura, così come è stato
evidenziato dal Presidente della Giunta nella presentazione delle
linee programmatiche di Governo. E' naturale, quindi l'interesse
della Giunta regionale in questo settore, che vede impegnati 4
miliardi, nel settore della forestazione, per il personale e gli
interventi intesi alla conservazione e l'incremento del patrimonio
boschivo, 6 miliardi per le opere di sistemazione
idraulico-forestale e per la difesa da valanghe, 1 miliardo e mezzo
per lo sviluppo della viabilità rurale, 1 miliardo e 800 milioni
per la costruzione e la sistemazione di fabbricati rurali, 4
miliardi e mezzo per le opere di irrigazione, 2 miliardi per
interventi nel settore di utilizzazione e valorizzazione di terreni
collinari e montani, 1 miliardo e 400 milioni per la valorizzazione
e l'incremento di prodotti tipici, 2 miliardi e 900 milioni per
interventi nel settore della zootecnia, 5 miliardi e 300 milioni
per impianti ed attrezzature da destinare a finalità economiche e
produttive a favore delle Cooperative agricole di proprietà.
L'Industria, Commercio, Artigianato e Trasporti. Il 1983 è stato
certamente un anno travagliato per l'industria valdostana e
purtroppo il 1984 non si annuncia migliore.
Più volte ci siamo occupati, in questo Consiglio regionale, dei
problemi della nostra Regione ed ultimamente il Consiglio si è
addirittura riunito in seduta straordinaria all'interno della Cogne
e dell'ILSSA-Viola, per manifestare alle maestranze delle due
Aziende, colpite da pesanti provvedimenti di riduzione di
personale, il proprio impegno di fare tutto il possibile in difesa
dell'occupazione.
La situazione è certamente difficile. Alla chiusura dell'Inteva,
della Fortuna West, della Montefibre, si sono aggiunte le riduzioni
della Cogne e dell'ILSSA-Viola.
Nel 1983 si è assistito ad un massiccio ricorso alla Cassa
Integrazione, e se sommiamo ai posti di lavoro già persi le
previste riduzioni della Cogne e dei Cassa Integrati a zero ore,
raggiungiamo l'impressionante cifra del 37% in meno dei posti di
lavoro, di cui il 34% nel solo settore siderurgico.
Evidentemente non potevamo pensare di essere immuni dalla crisi
industriale generale, ma non dobbiamo nemmeno rinunciare (senza
tuttavia sostituirsi agli altri Enti che hanno obblighi precisi cui
far fronte) a svolgere il nostro ruolo di presenza costante ed in
sintonia con i rappresentanti delle forze sociali, in modo da
offrire un fronte compatto nei confronti della crisi in atto.
In questo settore, perché consapevoli della gravità della
situazione, anche per mancanza di un interlocutore serio, vale a
dire lo Stato, si è profuso uno sforzo notevole, con la
consapevolezza che l'occupazione industriale non può assolutamente
scendere sotto l'attuale livello.
Alla ricerca di una imprenditorialità seria, che garantisse
l'installazione di attività redditizie, si sono aggiunti, da parte
della Regione, interventi economici che favoriscono il mantenimento
delle attività industriali presenti, oltre che incentivare
l'insediamento di nuove attività economiche. Ricorderò la
costruzione del Metanodotto, per il quale è prevista, nell'84, una
spesa di £ 12.300.000.000, l'acquisizione delle centrali di
Cravetto, per una spesa di £ 10.000.000.000, l'acquisizione di aree
e stabilimenti industriali per un importo di £ 8.600.000.000, senza
dimenticare poi l'apporto della FINAOSTA che, a tutt'oggi, ha
deliberato interventi in gestione speciale per £ 24.300.000.000 ed
in gestione ordinaria per £ 9.780.000.000.
Interventi sono pure previsti nel settore dell'Artigianato, un
settore importante nell'economia della nostra Regione a cui spesso
non attribuiamo il giusto valore. L'artigianato è, viceversa, un
settore in espansione, che si integra molto bene con altre
attività, come ad esempio il turismo. Un settore che nei momenti di
stagnazione non provoca le apprensioni tipiche dell'industria e che
pertanto merita considerazione da parte dell'Ente regionale.
In questo settore, due sono gli interventi interessanti,
previsti in Bilancio: il rifinanziamento dei Fondi di rotazione per
un importo di 5 miliardi, e l'erogazione di contributi per
l'incremento ed il miglioramento delle imprese artigiane per 1
miliardo di lire.
Nel settore del commercio sono previsti pure Fondi di rotazione
per un importo di £ 3.500.000.000.
Nel settore dei trasporti è prevista la realizzazione della
Funivia Cogne Acque fredde, un intervento da 6 miliardi previsto
nell'arco di 3 anni.
Turismo, Urbanistica e Beni Culturali. Il turismo è ormai
diventato una delle attività economiche più importanti, potendo, la
nostra Valle, disporre di uno scenario naturale assolutamente
eccezionale. E' però indispensabile guidare il suo continuo e
progressivo sviluppo per evitare il sorgere di nuovi poli turistici
sproporzionati alle realtà ambientali e per promuovere, viceversa,
il sorgere di infrastrutture e servizi in quelle aree a vocazione
turistica che siano commisurate alle risorse umane e naturali
locali.
Condizione essenziale, in questa ottica, appare la necessità di
ridurre il fenomeno delle seconde residenze, incentivando nel
contempo il recupero, ai fini ricettivi, del patrimonio edilizio
esistente, nonché la riqualificazione della ricettività
alberghiera.
Necessaria appare altresì la realizzazione di infrastrutture
complementari al turismo e l'adeguamento tecnologico degli impianti
funiviari.
In questo contesto, il Bilancio prevede un intervento di 4
miliardi e 100 milioni per il potenziamento di attrezzature
turistico-sportive; 7 miliardi per Fondi di rotazione per gli
alberghi; 6 miliardi e 500 milioni per il recupero dei villaggi
rurali; 4 miliardi per le azioni promozionali turistiche; 500
milioni per le manifestazioni culturali e di interesse turistico;
500 milioni per sottoscrizione di titoli azionari di funivie e
seggiovie locali. E poiché disponiamo di un patrimonio archeologico
e di Beni Culturali non indifferente, che contribuisce ad
accrescere il turismo valdostano, ma che per la sua stessa natura
necessita di continue ricerche, restauri e manutenzioni, sono stati
previsti circa 5 miliardi in questo settore.
Sanità e Assistenza Sociale. Io penso che la civiltà di un
popolo non si misuri solamente dai chilometri di Autostrada di cui
dispone, dal numero di fabbriche in funzione a tecnologia
sviluppata, ma anche dall'assistenza sanitaria fornita, dai servizi
sociali di cui questo popolo dispone, da come affronta
l'emarginazione degli strati più deboli della società moderna,
ossia da come tratta gli anziani, gli handicappati, i
tossicodipendenti.
E' un settore, quindi, che ci permette di tastare il polso alla
nostra comunità e che ci aiuta a capire il grado di civiltà
raggiunto.
E' un settore nel quale, da anni, la Giunta, investe per creare
strutture valide, che permettano alle nostre categorie più deboli
di trovare pace, conforto e assistenza.
Detto che il settore sanitario si troverà in difficoltà ancora
maggiori di quelle registrate quest'anno per la mancanza di circa 5
miliardi di provenienza del fondo sanitario nazionale e per i
ritardi, soprattutto, con cui questi trasferimenti vengono fatti, e
detto che il nuovo ospedale di Beau-regard è prossimo all'apertura,
rimane da elencare brevemente gli interventi che vanno nella
direzione a cui accennavo precedentemente.
Per la realizzazione di presidi socio-assistenziali distrettuali
£ 1.000.000000
Per la realizzazione di centri diurni polivalenti £
1.800.000.000
Per la costruzione e ristrutturazione di presidi assistenziali
socio-assistenziali £5.300.000.000
Contributi per il funzionamento dei consultori familiari
£1.300.000.000
Per l'assistenza agli invalidi civili, ai mutilati, ai ciechi,
ai sordomuti, ai minori bisognosi, per l'inserimento lavorativo
nella vita sociale dei portatori di handicap £ 5.000.000.000
(ca.)
Per la gestione dell'Eremo di S. Romolo in Comune di Sanremo £
600.000.000 ca.)
Per la bonifica del bestiame £ 6.500.000.000
Pubblica Istruzione. Lo sforzo compiuto in questo settore
riguarda il completamento di edifici scolastici in diverse località
della Regione per un importo di £ 9.600.000.000.
Altri interventi riguardano il funzionamento dell'Istituto
Musicale regionale, per un importo di £ 520.000.000; l'assegnazione
gratuita dei libri di testo per £ 700.000.000; il funzionamento
delle biblioteche, compresi i contributi agli Enti Locali per tale
iniziativa, per un importo di £ 550.000.000; interventi per
manifestazioni ed iniziative culturali, scientifiche, comprese
quelle destinate alle Istituzioni scolastiche, per un importo di £
520.000.000; ed infine gli interventi a favore degli Enti e delle
Istituzioni culturali per lo svolgimento delle proprie attività per
un importo di £ 455.000.000.
Per quanto riguarda infine la formazione professionale, sono
previsti interventi per £ 6.291.000.000.
Il totale degli interventi elencati, oltre a molti altri di
minore entità, ma non certamente di minore importanza, fa sì che le
spese di investimento raggiungano la somma di £ 282.047.000.000,
ossia il 55,06% delle somme disponibili ed il 2% in più rispetto al
Bilancio precedente.
Riteniamo, in tal modo, di dare una risposta concreta al
difficile momento che stiamo attraversando, gettando al tempo
stesso le basi per non trovarci impreparati al momento in cui si
verificasse un accenno di ripresa economica.
Questi sono gli aspetti positivi che noi intravediamo in questo
Bilancio, un Bilancio che però deve essere ulteriormente
perfezionato in taluni suoi aspetti, adottando opportuni
provvedimenti, alcuni dei quali tra l'altro già suggeriti in
quest'aula, in occasione di precedenti dibattiti.
E' necessario, in effetti, riqualificare la spesa per due motivi
fondamentali:
per contenere la spesa corrente, che altrimenti raggiungerebbe
limiti non sopportabili a danno degli investimenti. E tale
contenimento non si può ottenere soltanto con manovre restrittive
adottate in fase di predisposizione del Bilancio, ma soprattutto
recuperando ed utilizzando somme autorizzate con specifici
provvedimenti legislativi e non utilizzate o solo parzialmente
utilizzate, in quanto destinate ad interventi non prioritari;
per contenere la massa residuale passiva che tende ad aumentare
anno dopo anno.
Per quanto riguarda il primo punto, condivido l'impostazione che
a tale problema aveva già dato nel 1981 il Consigliere De Grandis,
quando aveva presentato in questo Consiglio una mozione che
impegnava la Giunta ad istituire una apposita Commissione con il
compito di predisporre una serie di relazioni tecniche contenenti
proposte di revisione a quelle leggi non funzionali o ormai
superate.
Per quanto riguarda il mio Assessorato, il lavoro preliminare
consistente nella raccolta e nella suddivisione per Assessorati di
tutte le leggi finanziarie, è già stato eseguito e trasmesso agli
altri Assessorati. Evidentemente, il 1983, coincidendo con il
rinnovo del Consiglio regionale, in un primo tempo, e con il
necessario assestamento dei componenti della Giunta, in un secondo
momento, non è stato molto utilizzato per questo tipo di lavoro.
Credo, però, che l'argomento vada ripreso, tenendo conto del
programma di Governo presentato dal Presidente della Giunta che, a
mio avviso, può tranquillamente definirsi un Piano regionale di
Sviluppo per gli anni '83-'88.
In merito alla previsione dei residui, vi è da notare che quelli
attivi ammontano a £ 206.000.000.000, vale a dire al 37,67%
rispetto alle previsioni di competenze, con un miglioramento del
13,25% rispetto all'anno precedente.
I residui passivi ammontano invece a 209 miliardi, ossia al
38,22% rispetto alle previsioni di competenza, con un
peggioramento, rispetto all" 83, del 32,50%.
Alcune considerazioni, evidentemente, si pongono.
Per quanto riguarda i residui attivi, l'introito degli arretrati
del 1981 e del 1982 per il riparto fiscale, è la causa principale
del loro miglioramento. Inoltre risulta riscosso, nei corso del
1983, 1 miliardo e 900 milioni sul mutuo contratto per i lavori di
ampliamento e ristrutturazione dell'ospedale regionale di Aosta.
Per cui, non essendo previsti ulteriori accertamenti relativi ai
mutui passivi, la massa residuale attiva si riduce a 470 milioni,
contro i 2.390.000.000 dell'anno precedente.
Per quanto si riferisce ai residui passivi, il versamento degli
arretrati del riparto e la concomitanza del rinnovo del Consiglio
regionale - per cui per alcuni mesi non si è speso con la solita
regolarità, mentre il primo provvedimento di variazione al Bilancio
sarà approvato solo per fine anno per cui risulterà, sia pure per
pochi mesi, un carico rilevante di residui derivanti appunto da
tale legge, ebbene, questi sono due fattori che ritengo
determinanti dell'aumento dei residui passivi. Tuttavia, come
dicevo poc'anzi, oltre a questi fattori, ve ne sono altri endemici
che determinano l'andamento negativo dei residui passivi.
I principali penso possono essere le procedure fissate da molte
leggi di spesa, che sono da rivedere, per permettere una
liquidazione più celere. Vanno pure riviste le tecniche e le
logiche di appalto dei lavori in esecuzione diretta, con
particolare riferimento ai tempi di esecuzione delle opere stesse e
alle somme da impegnare in relazione alle capacità di intervento
dell'Impresa. Sono da riprogettare, infine, gli interventi concessi
tramite gli Istituti Bancari per evitare quei tempi lunghissimi tra
l'accoglimento della domanda e l'emissione dei mutui.
Si nota pure un aumento dei residui passivi nella finanza
locale, in quanto numerosi Comuni, pur avendo totalmente impegnato
le somme messe a loro disposizione dalla legge n. 10 del 1982, non
hanno ancora potuto completamente prelevarle per ritardi negli
appalti o per mancanza di collaudi finali delle opere
costruite.
Era prevedibile, in fase di avvio di questa legge, che i Comuni
si trovassero di fronte a difficoltà contingenti, come la mancanza
delle progettazioni o la carenza delle strutture tecniche. E' una
fase che certamente verrà superata, terminato il necessario
rodaggio dell'organizzazione comunale in ordine alla legge
medesima.
Ciò che stupisce è che però Comuni tipo Aosta, che dispongono di
strutture tecniche certamente più complete di quelle esistenti nei
piccoli Comuni, siano tra coloro che hanno più denaro immobilizzato
in Regione. Il Comune di Aosta, infatti, non avendo ritirato una
parte della somma relativa al 1982, vale a dire circa 1 miliardo e
mezzo, non ha ritirato l'ultima quota che è ancora interamente in
Regione ed è di 2 miliardi e mezzo circa.
Sono fattori, questi, che andranno attentamente vagliati dalla
Giunta regionale e da quella Commissione tecnica che era stata
richiesta dal Consigliere De Grandis - come ho già detto - mediante
una apposita mozione votata alla unanimità dal Consiglio
regionale.
Avec ce dernier point, je pense avoir analysé dans les détails
le Budget 1984.
Avant de conclure, permettez que je m'attarde sur le Budget
pluriannuel 1984-1986.
L'article 5 de la loi régional n° 68 de 1979 établit que le
Budget pluriannuel représente le cadre des ressources que la Région
prévoit d'acquérir et d'employer dans une période moyenne, sur la
base de la législation nationale et régionale d'une part, et des
nouveaux programmes d'intervention de l'autre.
C'est également l'évaluation de la couverture financière des
nouvelles dépenses et des plus-values fixées par des lois
régionales et ordonnancées dans l'exercice à venir.
Aussi bien, le Budget pluriannuel proposé présente-t-il pour
chaque programme deux indications quantitatives, l'une relative au
montant des ressources à destiner au programme et dans ce sens
fixée à l'avance, l'autre contenant le montant des nouvelles
ressources que l'on prévoit d'attribuer au programme au cours de
trois années. Les recettes ont été estimées en appliquant aux
prévisions de 1984 des pourcentages d'accroissement non supérieurs
aux taux d'inflation. Pour 1985, l'ensemble des ressources accuse
une décroissance de 9,10%, par rapport à 1984, due essentiellement
à la non-assignation de l'excédent d'administration et des recettes
provenant du recours au crédit.
Enfin, pour l'année 1986, le total des ressources enregistre une
augmentation de 6,83% par rapport à l'année précédente.
C'est avec ces derniers éléments que je conclus et je soumets à
votre attention la prévision des recettes et des dépenses pour
1984.
Je suis naturellement à votre disposition pour répondre à toutes
les questions que vous voudrez bien me poser.
PRESIDENTE
: Signori Consiglieri, se il Consiglio è
d'accordo, sospenderei la seduta rinviandola a lunedì alle ore 16.
Vi ricordo che al mattino alle ore 9,30 ci sarà la celebrazione del
40° anniversario dell'incontro di Chivasso. Il Consiglio è
sospeso
La seduta termina alle ore 19,24.
