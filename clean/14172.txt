Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.


Resoconto integrale del dibattito dell'aula
Oggetto del Consiglio n. 695 del 18 maggio 1994 - Resoconto
OGGETTO N. 695/X - Riapprovazione, ai sensi dell'ultimo comma
dell'articolo 31 dello Statuto speciale, della legge regionale:
"Disposizioni transitorie in materia di espletamento di pubblici
concorsi per l'assunzione di personale presso l'Unità sanitaria
locale della Valle d'Aosta".
Articolo 1 - (Finalità)
1. In applicazione dell'articolo 3 dello Statuto speciale per la
Valle d'Aosta e in attuazione delle disposizioni di cui
all'arti­colo 1, comma 9, del decreto legge 6 febbraio 1991, n. 35
(Norme sulla gestione transitoria delle unità sanitarie locali),
converti­to, con modificazioni, nella legge 4 aprile 1991, n. 111,
la presi­denza delle commissioni di concorso per l'assunzione di
perso­nale presso l'Unità sanitaria locale è garantita dai
dirigenti re­sponsabili dei servizi nel rispetto delle attribuzioni
dei singoli ruoli e dei diversi profili professionali previsti dal
vigente ordi­namento del personale del servizio sanitario
nazionale, ovvero, in assenza od in subordine, da altro dipendente
del servizio sa­nitario nazionale di profilo professionale
attinente al posto a concorso e con posizione funzionale pari o
superiore a quella per l'accesso alla quale sia richiesto il
diploma di laurea.
2. Le disposizioni di cui al comma 1 si applicano fino alla data
di entrata in vigore del decreto previsto dall'articolo 18 del
de­creto legislativo 30 dicembre 1992, n. 502 (Riordino della
di­sciplina in materia sanitaria, a norma dell'articolo 1 della
leg­ge 23 ottobre 1992, n. 421).
Articolo 2 - (Delega alla Giunta regionale)
1. La Giunta regionale, con propria deliberazione, approva, in
conformità ai principi indicati all'articolo 1, apposita direttiva
che disciplina l'individuazione dei presidenti delle commissioni di
concorso tenuto conto delle peculiarità della Regione Valle d'Aosta
sancite dallo Statuto speciale e della situazione orga­nizzativa e
di funzionamento dell'Unità sanitaria locale.
Articolo 3 - (Dotazione organica)
1. Ai fini dell'esercizio delle funzioni amministrative di cui
alla presente legge la pianta organica del personale del ruolo
ammi­nistrativo dell'unità sanitaria locale di cui alle leggi
regionali 17 giugno 1988, n. 66 (Aggiornamento del piano socio
sanitario della Regione Valle d'Aosta per il triennio 1983-1986) e
20 agosto 1993, n. 70 (Organizzazione del sistema di emergenza
sanitaria) è aumentata delle seguenti unità:
a) un posto di collaboratore amministrativo;
b) due posti di assistente amministrativo;
c) due posti di coadiutore amministrativo.
Articolo 4 - (Rideterminazione di compensi)
1. Il compenso previsto dall'articolo 1, comma 3, della legge
re­gionale 29 gennaio 1988, n. 9 (Compensi ai componenti delle
commissioni dei concorsi per l'assunzione del personale dell'Unità
Sanitaria Locale nonché ai componenti delle com­missioni d'esame di
scuole e corsi di formazione professionale di operatori del
servizio sanitario nazionale) è rideterminato in lire 100.000
lorde.
Articolo 5 - (Abrogazione di norme)
1. La legge regionale 9 agosto 1985, n. 69 (Norme integrative
dell'articolo 9 della legge 20 maggio 1985, n. 207 per
l'espleta­mento dei concorsi per l'assunzione di personale presso
l'Unità Sanitaria Locale della Valle d'Aosta) è abrogata.
Articolo 6 - (Disposizioni finanziarie)
1. Gli oneri derivanti dall'applicazione della presente legge
sono stimati, nel triennio 1994-1996, in lire 1.200 milioni, di cui
lire 400 milioni nell'anno 1994 e, a titolo indicativo, lire 400
milio­ni nell'anno 1995 e lire 400 milioni nell'anno 1996, e
graveran­no sul capitolo 59940 (Trasferimento all'Unità Sanitaria
locale della quota di parte corrente del Fondo sanitario nazionale
po­sta a carico della Regione ai sensi della legge 28 febbraio
1990, n. 38) del bilancio di previsione della Regione per l'anno
1994 e sui corrispondenti capitoli dei futuri bilanci.
2. Alla determinazione degli oneri a carico dei bilanci
successivi si provvede, ai sensi dell'articolo 17 della legge
regionale 27 di­cembre 1989, n. 90 (Norme in materia di bilancio e
di contabili­tà generale della Regione Autonoma Valle d'Aosta),
come modi­ficato dall'articolo 3 della legge regionale 7 aprile
1992, n. 16, con legge di bilancio, tenuto conto degli importi
determinati dalla Giunta regionale all'atto della presentazione al
Consiglio regionale del bilancio annuale di precisione.
3. Alla copertura dell'onere a carico dell'esercizio 1994 si
prov­vede mediante diminuzione del medesimo importo dello
stan­ziamento iscritto al capitolo 59920 (Spese a carico della
Regione per l'esercizio di funzioni sanitarie attribuite al
Servizio sanita­rio nazionale) del bilancio di previsione della
Regione per l'anno 1994.
4. Alla copertura degli oneri a carico degli esercizi finanziari
1995 e 1996 si provvede, indicativamente:
a) per l'anno 1995, mediante utilizzo delle risorse iscritte al
ca­pitolo 59920 del bilancio pluriennale della Regione per il
trien­nio 1994/1996 per lire 400 milioni;
b) per l'anno 1996, mediante utilizzo delle risorse iscritte al
ca­pitolo 59920 del bilancio pluriennale della Regione per il
trien­nio 1994/1996, per lire 400 milioni.
Articolo 7 - (Variazioni di bilancio)
1. Le variazioni alla parte spesa del bilancio di previsione
della Regione per l'anno 1994, in diminuzione al capitolo 59920 ed
in aumento al capitolo 59940 saranno approvate dalla Giunta
re­gionale con atto amministrativo.
Articolo 8 - (Dichiarazione d'urgenza)
1. La presente legge è dichiarata urgente ai sensi dell'articolo
31, comma terzo, dello Statuto speciale ed entrerà in vigore il
giorno successivo a quello della sua pubblicazione sul Bollettino
ufficiale della Regione.
Presidente -
Trattasi di riapprovazione ai sensi
dell'articolo 31 pertanto i colleghi consiglieri sono pregati di
votare il testo di legge nel suo complesso.
Presenti, votanti e favorevoli: 28
Il Consiglio approva all'unanimità.
