Classificazione
AMBIENTE
Stoccaggio e smaltimento rifiuti



Oggetto del Consiglio n. 2584 del 8 giugno 2023 - Resoconto
OGGETTO N. 2584/XVI - Interpellanza: "Intendimenti per
evitare la crescita dei costi relativi al servizio di conferimento
rifiuti urbani presso il centro di Brissogne".
Bertin (Presidente) -
Punto n. 54. La parola al
consigliere Marquis per illustrare l'interpellanza.
Marquis (FI) -
La delibera che è stata presa, la n.
473/2023 della Giunta regionale che ha definito le tariffe da
applicare ai sub-ATO per il conferimento dei rifiuti urbani presso
il centro regionale di trattamento dei rifiuti di Brissogne, ci ha
dato lo stimolo per fare un ragionamento complessivo sul servizio
di raccolta, trasporto e gestione dei rifiuti urbani su tutta la
nostra regione. Crediamo sia un argomento che ha recepito le
direttive comunitarie e nazionali di differenziare maggiormente i
rifiuti, quindi di ridurre la frazione di rifiuto che viene
definitivamente messa a discarica e in questo percorso sono state
recepite tutta una serie di indicazioni e di indirizzi che,
applicati al modello valdostano insediativo, portano un sacco di
problemi, problemi che poi si riverberano innanzitutto sulla
tariffazione che viene applicata a tutte le famiglie valdostane. In
particolare, il modello insediativo diffuso sul nostro territorio
fa sì che mal ci si adatti al principio della differenziazione,
perché più si differenzia più vuol dire che bisogna girare con dei
mezzi sul territorio, più aumentano i costi del servizio di
raccolta e trasporto e più in definitiva i cittadini devono
spendere, per diventare virtuosi, bisogna spendere dei soldi.
Questo è il problema principale: spendere dei soldi ma spenderne
anche tanti.
Vediamo che gli obiettivi che ci si era dati erano che al 2030
si dovrebbe arrivare al 90% della differenziazione, oggi siamo al
65% con delle situazioni sul territorio di alcune realtà che sono
ancora lontane da raggiungerlo, ci sono delle realtà in cui c'è una
differenziazione ancora inferiore del 13% rispetto all'obiettivo
del 65 e altre del 5%, mi riferisco in particolare ai casi della
Valdigne e della Grand-Paradis. Questo sta a dimostrare che ci sono
delle difficoltà ma difficoltà che sono anche dettate non solo dal
modello insediativo diffuso ma anche dalla stagionalità,
dall'essere di uso delle abitazioni ma anche dalle realtà di alta
montagna dove raccogliere i rifiuti è sempre più difficile. Vediamo
anche nei piccoli paesi dove la gente, quando si trova in
difficoltà economica, ha degli alloggi che sono sempre più piccoli,
i piccoli balconi sono occupati ormai tutti da mastelli
dell'immondizia. È diventato un lavoro per la gente, basta andare a
vedere quando vanno a conferire alle isole, ieri mi è capitato di
vedere una signora che arrivava con il sacchetto sotto la spalla,
sembrava che avesse la borsa della spesa, tirava fuori pezzo per
pezzo, un residuo di bottiglia di plastica, tutti pezzettini e ha
fatto un grande lavoro. Ma poi qual è il risultato di questo lavoro
di differenziazione? È che per la valorizzazione di questi rifiuti,
dobbiamo ancora pagare per portarli via perché non sono nella
purezza necessaria per chi deve poi fare le operazioni di raccolta,
quindi siamo cornuti e mazziati sostanzialmente.
Allora qual è il ragionamento complessivo? È di capire qual è
innanzitutto la spesa totale che viene sostenuta sul territorio,
monitorare se c'è un crescendo o il costo del servizio sta calando,
quindi vediamo quali sono gli effetti, e poi fare un ragionamento
per vedere se si ritiene che il procedere in questa direzione sia
sostenibile anche sotto il profilo finanziario, a meno che non ci
si ponga questo problema, che i costi lievitino pure, l'importante
è che incrementiamo anno per anno la differenziazione, però noi
crediamo invece che sia anche importante monitorare il costo che
deve sostenere il cittadino perché ci sembra che si stia arrivando
a dei livelli che sono veramente pesanti da sostenere per le
famiglie valdostane. Dopodiché, anche sotto il profilo ambientale,
non credo che sia un grande spettacolo da vedere, basta andare a
vedere anche qui attorno a Palazzo regionale, ci sono le isole,
spesso e volentieri c'è di tutto che vola nelle giornate di vento,
si vedono sacchi e sacchettini poggiati, le isole ecologiche non
sono un grande spettacolo da vedere, si può andare a vedere questo
in tutto il resto del territorio valdostano dove ci sono le isole
ecologiche, dove viene fatto il servizio del porta a porta. C'è un
grande dispendio di energia da parte di tutti, grandi costi, però i
risultati tribolano a essere riscontrati.
Presidente -
Risponde l'assessore Sapinet.
Sapinet (UV) -
Sì, non solo quantità di differenziata ma
anche qualità di differenziata, ma soprattutto su questo servizio
abbiamo i numeri e le percentuali che ci dicono come stiamo
andando, se stiamo migliorando, quello che ovviamente si sta
continuando a fare, dove ci sono delle zone magari dove si fa più
fatica, dove la collaborazione con gli Enti locali deve essere
magari ulteriormente rafforzata ma comunque lo dico anche a lei che
è stato Presidente di
Unités
e che da amministratore
comunale ha sicuramente seguito in passato questo servizio.
Sappiamo che la legge 31/2017 dà in capo alle
Unités
la
gestione per le fasi di organizzazione di raccolta e trasporto, in
capo alla Regione la parte dello smaltimento. Con la legge n.
6/2014: "Nuova disciplina dell'esercizio associato di funzioni e
servizi comunali" si parlava di soppressione delle Comunità montane
e all'articolo 16 (Funzioni e servizi comunali da svolgere in
ambito territoriale sovracomunale per il tramite delle
Unités
), comma 1, punto d)) si prevede appunto quanto segue:
"servizi connessi al ciclo dei rifiuti...", individuando le
Unités
come l'ente proposto. Con la legge 22/2015 abbiamo
approvato l'aggiornamento poi del piano regionale della gestione
dei rifiuti per il quinquennio 2016-2020 e poi con la deliberazione
1372 del 9 ottobre del 2017: "Attuazione del piano regionale di
gestione dei rifiuti" si prevedeva la riaggregazione delle nove
Unités
in cinque sub-ATO, che è l'attuale suddivisione, un
passaggio probabilmente intermedio che ci porterà facilmente a un
sub-ATO unico, ma comunque è un passaggio questo dei cinque sub-ATO
particolarmente interessante per alcuni aspetti che tra poco le
illustrerò. La legge poi n. 4 del maggio del 2022, con la quale
abbiamo approvato l'aggiornamento del piano regionale di gestione
dei rifiuti per il quinquennio 2022-2026, ha confermato per la
prima fase il modello organizzativo gestionale precedente, ovvero
dei cinque sub-ATO dove abbiamo comunque all'interno delle
situazioni diverse che vanno dal moloch al porta a porta, come lei
conosce bene. I cinque sub-ATO, ma immagino che lo sappia, sono: il
sub-ATO A Valdigne, Mont-Blanc e Grand-Paradis, il sub-ATO B
Grand-Combin e Mont-Emilius, il sub-ATO C Aosta, il D Monte Cervino
e Evançon e il sub-ATO E Mont-Rose e Walser.
Per la definizione della spesa relativa alla raccolta,
trasporto, conferimento e trattamento dei rifiuti solidi urbani e
stradali, disaggregata rispetto ai cinque sub-ATO, allo stato
attuale lei mi chiedeva i dati del 2019 e del 2022, purtroppo
possiamo avere i dati del 2019, quelli del 2022 non sono ancora
stati tutti caricati da parte degli attori coinvolti, si chiarisce
però che i costi totali, raccolta e trattamento, sottoriportati,
glieli elencherò, sono stati inseriti nell'applicativo utilizzato
per la gestione dei flussi dei costi direttamente dai sub-ATO.
Comunque si fa presente che dal 2019 al 2021 si è assistito a un
aumento medio complessivo di tutti e cinque di circa il 5%, un
recente articolo poi evidenzia che la Valle d'Aosta è uno dei
contesti territoriali per i quali vi è stato il minor aumento della
TARI. Per quel che riguarda i costi del 2019, abbiamo 3.231.764
euro per la Valdigne, 2.443.000 euro per la Grand-Paradis, 971 mila
euro per la Grand-Combin, 3.200 mila euro per la Mont-Emilius, poi
su Aosta 4.900 mila euro, 7.247 mila euro la Monte Cervino, 1.517
mila euro Mont-Rose, 554 mila euro per la Walser, ma questi dati
potrò fornirglieli insieme poi appena avremo anche quelli del
2022.
Secondo quesito: "se ritiene che il regime sanzionatorio sia
equo averlo stabilito a livello di sub-ATO", il regime
sanzionatorio previsto è stabilito a livello di quei cinque sub-ATO
in quanto il servizio di raccolta è gestito così. Su questa
suddivisione si è discusso e ci siamo confrontati anche con i
sindaci dove da una parte sappiamo si arriverà a un sub-ATO unico,
ma l'attuale suddivisione 5 permette veramente di avere sott'occhio
l'andamento regionale ed è anche uno stimolo per quei Comuni e per
quelle realtà, come lei ha citato, che devono assolutamente
migliorare. In riferimento al 90% di frazioni differenziate al
2030, ricordo che il raggiungimento di tale obiettivo a livello
nazionale è previsto per l'anno 2035, attualmente però la
programmazione regionale, assumendo quale scenario di riferimento
per il quinquennio 2022-2026... quello avanzato, ha come obiettivo,
tra gli altri, il raggiungimento dell'80% di raccolta differenziata
per il 2026. Il traguardo è molto ambizioso, si ritiene
realizzabile attuando quanto previsto dal piano stesso e dovrebbe
quindi permettere entro il 2035 di ridurre del 10% la quantità dei
rifiuti urbani da collocare in discarica; il perseguimento di tali
obiettivi dipende ovviamente da molteplici fattori, dall'impegno e
dal coinvolgimento di tutti gli attori coinvolti nel servizio.
"Se ritiene che il costo dei cittadini sia destinato a crescere
o meno": sappiamo che sfida è anche quella di contenere il più
possibile gli aumenti perché non si può non ricordare che il
contesto generale è fortemente condizionato da quella che è stata
la recente pandemia, il conflitto tra la Russia e Ucraina, la crisi
dell'economia cinese, ha indotto un marcato aumento generale del
costo della vita, tale congiuntura, che ha comportato un aumento
medio del paniere Istat superiore al 10%, quindi non può non
riflettersi anche su questi costi di servizio in questione. Si
ricorda che sui costi vanno a incidere poi anche gli investimenti
che sono stati fatti dai vari enti. Si ricorda inoltre che nel
2020, per stabilire le somme che ogni cittadino deve versare per la
TARI, ARERA (Autorità di Regolazione per Energia, Reti e Ambiente)
ha individuato un nuovo metodo tariffario del servizio integrato
della gestione dei rifiuti da applicarsi sull'intero territorio
nazionale. Tale metodo impone la redazione del piano
economico-finanziario inserendo al posto dei corrispettivi dovuti
ai gestori affidatari i costi operativi di capitali sostenuti da
questi ultimi e desunti dai relativi bilanci ai quali vengono poi
applicati dei correttivi in base al perseguimento di obiettivi
qualitativi. L'applicazione obbligatoria di tale metodo tariffario
ha causato nel 2020 un aumento della tariffa indipendentemente
dalle azioni condotte a livello locale. ARERA ha successivamente
deliberato nel 2021 l'avvio di un secondo periodo di regolazione
tariffaria a completamento del progetto di regolazione avviato con
il metodo precedente; se con quest'ultimo si introduceva il
riconoscimento dei costi efficienti di servizio e di investimento
per le fasi della filiera dei rifiuti fino al conferimento, con il
nuovo metodo introdotto si regolano anche le tariffe di accesso
agli impianti di trattamento, recupero e smaltimento dei rifiuti
urbani che premiano e premieranno il ricorso a impianti di
trattamento che valorizzano i rifiuti e penalizzano il conferimento
in discarica. Il sistema prevede poi un meccanismo perequativo in
grado di garantire un beneficio maggiore ai fruitori di un servizio
che siano attivi in contesti soddisfacenti a livello di raccolta
differenziata, introduce quindi una regolazione di accesso agli
impianti che definisce un limite di crescita annuale dei
corrispettivi che implica un vincolo di crescita del ricavo per i
gestori degli impianti.
Sulla base di quanto sopra, quindi è evidente come il costo che
i cittadini dovranno sostenere sarà regolamentato per tutto il
territorio nazionale da un sistema unico rispetto al quale i
margini saranno sicuramente limitati. È chiaro che quello che va
fatto e la grande sfida è quella di lavorare, così come si è fatto
e come si farà, fianco a fianco con gli Enti locali, Enti locali
che hanno votato favorevolmente in merito alla delibera da lei
citata, Enti locali con i quali abbiamo ufficializzato un gruppo di
lavoro che già precedentemente era attivo, Enti locali che ci
insegnano che non è sempre... lei citava le differenze
territoriali, è vero, abbiamo dei territori dove la raccolta è più
difficile ma abbiamo anche esempi concreti che si può fare, si può
fare bene: ad esempio, l'
Unité
Monte Cervino che ha al suo
interno Comuni fortemente turistici, penso a Torgnon e a
Valtournenche dove i dati sono sicuramente incoraggianti. Da qui la
volontà sicuramente di lavorare con questi cinque sub-ATO tenendo
veramente una lente di ingrandimento e andando a intensificare il
lavoro dove oggi abbiamo dei dati che non sono confortanti perché
abbiamo dei risultati da raggiungere, li monitoreremo anno dopo
anno, su questo servizio ecco che le percentuali ci diranno come
stiamo andando e ce l'hanno già detto: in molte zone anche
difficili siamo migliorati, ecco che dobbiamo intensificare lavoro
laddove siamo più deboli.
Presidente -
Per la replica, ha chiesto la parola il
consigliere Marquis, ne ha facoltà.
Marquis (FI) -
Della risposta che lei ha letto che le
hanno preparato si evince chiaramente qual è il problema: che un
conto sono i ragionamenti che si fanno a livello teorico e un altro
discorso è poi l'applicazione delle teorie. La cosa più
preoccupante che ho percepito dalla sua risposta è che siamo a
giugno del 2023 e non si conoscono i dati del 2022, questo
significa l'attenzione che si pone sotto il profilo finanziario
alla gestione di un servizio. Secondo lei, un'impresa a giugno 2023
non saprebbe i risultati del dicembre 2022 delle sue aziende? Non
c'è nessuna impresa valdostana che a giugno 2023 non sa quali sono
i risultati delle sue aziende al 31 dicembre dell'anno prima,
questo sta a significare che non si seguono le questioni. Parlo con
cognizione di causa perché, come lei ha richiamato nel suo
intervento, ho ricoperto anche il ruolo di Presidente
dell'
Unité
Mont-Cervin ed eravamo insieme con il collega
Lavevaz e stavamo molto dietro a queste questioni, per tre anni
abbiamo ridotto il costo del servizio negli anni 2011, 2012 e 2013,
perché sa qual è il problema di questi servizi gestiti a livello
sovracomunale? Che quando il Comune passa la pratica all'ente
soprastante, viene meno la conoscenza del problema. Chi la prende
in mano non ha la conoscenza del territorio dei singoli Comuni che
compongono i sub-ATO e le
Unités
e spesso è proprio in
quella situazione che sfuggono di mano le situazioni. Poi se ci
aggiungiamo che la legge dice, come ha detto lei, che si prendono i
piani finanziari, alla fine dell'anno si fa la somma di quello che
è stato speso per un servizio e si divide, diventa semplicissimo
fare il totale a Pantalone.
Dai conti che lei mi ha dato, ho fatto due somme molto
rapidamente, sa qual è il dato significativo? Che più o meno si
spendono 24 milioni di euro per questo servizio, diviso il numero
di abitanti valdostani, siamo a 200 a persona, ma c'è qualcuno che
controlla l'evoluzione di questi costi? Certo che se aspettiamo
l'anno dopo a iniziare a prendere in mano la questione e dire: "Il
2022 lo valuteremo nel 2024", nel 2023 facciamo gli stessi danni
che abbiamo fatto magari nel 2022 al posto di intervenire
immediatamente per correggere magari una situazione che ci sta
scappando di mano. Il minimo quindi che si può fare è cercare di
mettere insieme i dati in tempo zero, in tempo reale, bisogna avere
delle piattaforme che man mano che le fatture si pagano siano a
conoscenza di chi deve dare le direttive politiche dal piano
soprastante, perché diversamente le assicuro che i Valdostani
saranno chiamati tutti gli anni a vedere delle bollette che
aumentano del 4, del 5, del 6%, perché qua si dividono solo i
totali! "Quanto avete speso" si chiede alle singole
Unités
?
"Io un milione", l'altro 5 milioni, l'altro 6 milioni e 400, "Fai
il totale che dividiamo e mandiamo le bollette", ma non è questo il
modo di gestire un servizio nell'interesse di una comunità,
nell'interesse di una comunità bisogna cercare di ottimizzare la
gestione del servizio e anche interrogarsi se forse abbiamo
sbagliato qualcosa e cercare di raddrizzare il tiro, perché credo
che andando avanti su questa strada, è difficile che andremo a
perseguire gli obiettivi che sono dati dalle norme da una parte e,
dall'altra, lieviteranno i costi in una maniera pazzesca. I
Valdostani hanno fatto una scelta, non hanno voluto il
pirogassificatore, adesso vediamo la situazione sotto gli occhi di
tutti, è stato messo in piedi un servizio che durerà 17 anni
ancora, quindi bisogna avere anche il coraggio che se si è
sbagliato, o c'è qualcosa che può essere da prendere in
considerazione per migliorare la situazione per i Valdostani, si
può anche dire: "abbiamo sbagliato, bisogna correggere il tiro",
cerchiamo di trovare una soluzione che possa contemperare di più
anche la sostenibilità economica e non lasciare questo momento come
momento di pura ripartizione delle tariffe, perché così non si
riesce ad andare da nessuna parte e le sorprese saranno ogni anno
più elevate.
