Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1285 del 6 giugno 1990 - Resoconto
OGGETTO N. 1285/IX - CONSULTA REGIONALE PER LA CONDIZIONE
FEMMINILE - APPROVAZIONE DEL PROGRAMMA DI ATTIVITA' PER L'ANNO 1990
- APPROVAZIONE ED IMPEGNO DI SPESA.
PRESIDENTE:
Do lettura della proposta di deliberazione
iscritta al punto 16 dell’ordine del giorno
dell'adunanza.
IL CONSIGLIO
- richiamata la legge regionale 23 giugno 1983, n. 65;
DELIBERA
1°) di approvare il sottoriportato programma di attività
predisposto per l'anno 1990 dalla Consulta regionale per la
Condizione femminile, la quale intende in particolare:
- indagare su settori precisi della realtà economica e
lavorativa valdostana per elaborare proposte, suggerire nuovi corsi
professionali, anche in previsione dell'integrazione europea;
- esaminare la possibilità di creare una Commissione per le pari
opportunità;
- proporre un corso per la preparazione di operatori di parità
da inserire negli enti locali e negli impieghi pubblici;
- preparare un opuscolo informativo sulla legislazione del
lavoro;
- esaminare le diverse iniziative nazionali ed internazionali
per il reinserimento (o primo inserimento tardivo) delle donne nel
mondo del lavoro;
- presentare una proposta per realizzare, nelle scuole e nei
consultori, un corso di educazione sessuale;
- sollecitare iniziative per migliorare l'assistenza
psichiatrica, agli anziani e ai malati di cancro e per garantire
servizi adeguati alla tutela sociale e sanitaria della madre e del
bambino;
- realizzare il tribunale dell'ammalato;
- indagare sulla situazione di alcune categorie di donne
(casalinghe, extra comunitarie) e favorire incontri per conoscere
la realtà femminile in altri paesi;
- avviare iniziative tese ad avvicinare le donne alla politica e
a sostenere quelle che già operano nelle istituzioni;
- organizzare incontri con esponenti locali, nazionali e
internazionali della culture femminile;
- promuovere studi storico-biografici per valorizzare una o più
figure femminili valdostane;
- portare a termine alcune iniziative già in corso, come la
campagna di prevenzione dell'alcoolismo e la redazione e
distribuzione di un libretto informativo sul diritto di
famiglia:
Per la realizzazione del programma si prevede una spesa
complessiva di Lire 70.000.000 così ripartita:
- Pubblicazioni £. 18.000.000
- Manifestazioni culturali £. 10.000.000
- Organizzazione di conferenze seminari convegni £.
20.000.000
- Indagini e proposte operative conseguenti £. 15.000.000
- Partecipazione a Convegni nazionali e internazionali £.
3.000.000
- Incontri sul territorio regionale £. 4.000.000
2°) di approvare la spesa di £. 70.000.000 per il finanziamento
del programma di attività della Consulta regionale per la
Condizione femminile per l’anno 1990;
3°) di impegnare la relative spesa dando atto che la stessa
graverà sul Cap. 47360 (Finanziamento del programma annuale di
attività della Consulta regionale per la Condizione femminile) del
bilancio di previsione per l'anno 1990, che presenta la necessaria
disponibilità;
4°) di stabilire che per la liquidazione delle spese si
provvederà su richiesta della Presidenza del Consiglio previa
presentazione della documentazione relative alle spese vistata
dalla Presidente della Consulta.
PRESIDENTE:
Ai sensi dell'articolo 8 della legge 23 giugno
1983, n. 65, il Consiglio regionale è delegato ad approvare il
programma di attività della Consulta regionale femminile.
Quest'anno la Consulta si pone come prima finalità quella di
penetrare più capillarmente nelle problematiche della realtà
locale. La sue attività comprenderà interventi tesi a favorire il
raggiungimento di una parità tra i sessi e soprattutto un
approfondimento della politica del lavoro, nonché l'informazione e
la prevenzione di situazioni sociali di particolare disagio ed
emarginazione.
Per la realizzazione del programma letto, che è di alto profilo,
la Consulta per la Condizione femminile chiede al Consiglio lo
stanziamento di 70 milioni di lire.
Ha chiesto la parola il Consigliere Monami Cristina: ne ha
facoltà.
MONAMI CRISTINA (PCI):
Non solo chiedo al Consiglio di
approvare questo programma ed il relativo impegno di spesa, ma
chiedo anche di più e mi spiego meglio.
Nel momento in cui questo Consiglio ha deciso di istituire la
Consulta regionale, secondo me, ha compiuto un atto altamente
democratico. Non sto a ripetere qui dati che ho già espresso in
altre situazioni, ma mi limito solo a ricordare ai mici colleghi
che i diritti non si ottengono per nascita, ma sono la traduzione
formale dei valori che la società riconosce.
Di volta in volta questi diritti interessano categorie diverse e
strati sociali diversi, quindi talvolta possono apparire anche
corporativi. In realtà io vorrei che l'istituzione della Consulta,
con tutto ciò che ne consegue, non venisse intesa solo come
sommatoria di diritti, cioè di diritti che si aggiungono ad altri
diritti, ma, a chi ha istituito ed è preposto a promuovere e
divulgare queste cose, io chiedo di assumere nella propria
coscienza gli ideali della Consulta per la condizione femminile. Mi
rendo conto che ciò può essere molto difficile, almeno per molti
dei presenti, però chiedo davvero ai miei colleghi Consiglieri
regionali di riflettere in merito.
Non invito, quindi, solo a votare questo impegno di spesa e
questo programma, chiedo invece che sia assunta, a livello di
coscienza, la portata culturale e democratica di tale programma e
dell'iniziativa nel suo complesso.
PRESIDENTE:
Se nessuno chiede la parola, pongo in
votazione la proposta di deliberazione in oggetto, della quale
abbiamo già dato lettura.
ESITO DELLA VOTAZIONE
Presenti: 26
Votanti: 25
Favorevoli: 25
Astenuti: 1 (Gremmo)
Il Consiglio approva
