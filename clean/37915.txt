Classificazione
AGRICOLTURA
Bonifica, miglioramenti e riordino fondiario



Oggetto del Consiglio n. 1562 del 5 novembre 2015 - Resoconto
OGGETTO N. 1562/XIV - Reiezione di mozione: "Problematiche
relative alla liquidazione delle pratiche del verde
agricolo".
Presidente
- Per l'illustrazione, la parola al
Consigliere Nogara.
Nogara (UVP) -
Merci Président.
Questa mozione originariamente era nata come risoluzione in
seguito all'audizione in III Commissione dell'Assessore Testolin,
dei dirigenti dell'Assessorato e del Direttore di AREA VdA e in
concomitanza anche della visita del Ministro Martina, in occasione
della Scuola della democrazia. Noi avevamo presentato, appunto,
questa risoluzione, diciamo che siamo ancora in tempo, perché, come
ben sapete tutti, il Ministro Martina il giorno della Scuola della
democrazia è solo apparso in videoconferenza - annunciando, tra
l'altro, che non si pagherà l'IMU agricola, ma noi qua già non la
paghiamo - e appunto nel prossimo week-end, sabato prossimo, sarà
di nuovo qui in Valle, quindi questa ormai non più risoluzione, ma
questa mozione è attualissima.
Siccome io non vorrei essere frainteso, piuttosto che...sembra
che a volte si dicano delle cose non vere o inventate, già
nell'impostazione della risoluzione che avevamo portato qui in
Consiglio regionale...vorrei un po' che voi siate attenti alle cose
che vi starò per leggere, perché magari ci vorrà un po' di tempo,
ma, per chiarire la situazione di come sono le cose, alla fine ci
siamo documentati come si deve, nel senso che svariati documenti
che non riuscivamo ad avere siamo riusciti ad averli, perciò avremo
anche delle risposte a tutte le problematiche che ci sono con AREA,
con AGEA e con i CAA. Io vorrei cominciare dal lontano 2010, il
grosso problema del
refresh
, qui l'Associazione degli
agricoltori, la Coldiretti ha inviato una lettera ad AREA VdA, dove
si dice: "
si precisa che nella quasi totalità dei casi la
superficie accertata da AGEA è inferiore a quella dichiarata o
comunque riscontrata a seguito delle verifiche di
foto-interpretazione effettuate per le istanze di riesame. Ne
consegue che se non viene garantito l'inserimento delle superfici
corrette a pagamento, il danno per le aziende agricole sarà elevato
sia economicamente, contributo percepito, ma anche in maniera
indiretta, andando la minor superficie ad incidere anche sul
mancato rispetto del carico UBA ammesso. Il carico è importante non
solo per le misure a premio, ma anche per disciplinare la fontina e
le altre norme
". Allora, qua si dice: "è indispensabile che
AREA faccia un passo verso AGEA". AREA risponde immediatamente,
dopo pochi giorni e dice: "
avete perfettamente ragione,
aiutatemi a fare una relazione, che noi porteremo personalmente ad
AGEA
", e questa relazione è qua, era una cosa che non riuscivo
ad avere e che abbiamo avuto. L'allora Presidente AREA ha firmato
questa relazione dove sono state messe tutte le problematiche
relative appunto al problema del
refresh
e si dice appunto
che non è assolutamente colpa degli allevatori e degli agricoltori
se ci sono queste problematiche, ma è colpa delle foto aeree
sbagliate, perché sono stati fatti dei rilievi e questi rilievi
hanno dimostrato che gli agricoltori hanno ragione, punto. Qui
quindi si incomincia un po' a dare non dico delle colpe o
delle...però si incomincia a capire chi è responsabile.
Arriviamo poi al passato prossimo proprio, quando abbiamo fatto
qui in quest'aula l'ultima commissione consiliare, su questa
commissione consiliare ci sono state delle polemiche, perché sembra
che le dichiarazioni che sono state fatte alla stampa o le
dichiarazioni che sono state fatte in occasione di alcune riunioni
con allevatori o con agricoltori...sembra che si siano dette delle
cose non vere. Innanzitutto il dottor Francesia ha proprio detto in
quest'aula che...anche per responsabilità di AREA, ma soprattutto i
CAA dovrebbero attivare le assicurazioni per pagare tutte quelle
cose che non sono andate a buon fine, soprattutto per colpa dei
CAA, e qua ci dice: "
la procedura di riesame prevede...che non
sono di nostra competenza e che riguardano agricoltori e CAA
",
perciò se ci sono degli errori, è il CAA che deve attivare delle
assicurazioni, e poi vi leggerò in seguito dal 2014 cosa dice il
Direttore appunto su queste assicurazioni, che assolutamente devono
essere riattivate.
Seconda fase. Siccome si ricorda bene, Assessore, si era parlato
molto delle pratiche che devono ancora essere pagate dal lontano
2008...avevo fatto una domanda che avevo detto non essere molto
difficile e articolata, avevo chiesto: per tutto il pregresso, che
sia
refresh
, del 2008-2009-2010, l'operazione bonifica,
quella della finanza, e poi ritorneremo anche su questo...del
2015...c'è la chiusura...se non si paga entro questa data, i soldi
verranno persi? Il dottor Francesia mi ha risposto: "sì, è così".
Nessuno perciò si è inventato niente, nessuno ha voluto creare
allarmismo, ma si è solo riportato quanto è stato detto in
quest'aula nella commissione consiliare.
Veniamo poi al fatto che il PSR venga approvato o non approvato.
Come le ho già detto poco tempo fa, io mi auguro e sono
praticamente certo...
(interruzione dell'Assessore Testolin, fuori
microfono)
...no, Assessore, non so perché qua...ma io mi auguro che venga
approvato e sono praticamente certo e spero che venga
approvato...qui non è che dicevo delle cose campate per aria,
perché "
fermo restando che le tempistiche per la gestione degli
anticipi...sono legate al...viene approvato intorno alla metà di
novembre
", ah, qua è sull'approvazione, dicendo appunto che se
viene approvato entro la fine di novembre, l'anticipo verrà pagato
in primavera, aprile-maggio. Questo è per chiarezza, perché gli
agricoltori devono sapere anche per quanto...le spese che devono
avere...di spostarle tutte ad aprile. Un suo dirigente, appunto, mi
aveva detto che, giustamente, se per caso il PSR non dovesse essere
approvato entro quest'anno, perdiamo tutto un anno, praticamente,
di PSR: questo è stato dichiarato qui in quest'aula, perciò nessuno
se l'è inventato. Mi sono poi andato a prendere una sua
dichiarazione, Assessore, su un settimanale valdostano, dove lei ha
asserito: "
i pagamenti del vecchio PSR arriveranno in
tempo
". Io qua non sono qui per...io me lo auguro e lo spero,
però spero che non siano degli annunci così e che nella sua replica
mi spiegherà effettivamente - e me lo auguro - che tutto il
pregresso dal 2008 in avanti verrà pagato, anche perché noi ci
siamo trovati qui un anno fa e un anno fa sono state dette le
stesse cose che sono state dette un mese fa in quest'aula. Un anno
fa il dottor Francesia ci diceva, appunto, che tutte le pratiche
del
refresh
, le pratiche 2008-2009, sarebbero state pagate
entro la fine di dicembre 2014; siamo a novembre 2015 e non è
ancora proprio stato pagato un bel niente, un bel niente o
pochissimo.
Noi ci troviamo ancora con degli agricoltori...e questo l'avrò
già detto dieci volte in quest'aula, dicevo proprio prima al mio
collega che a me ormai parlare di queste cose non è che mi
entusiasmi, perché sembra di parlare ad un muro di gomma.
Continuiamo a portare tutta la documentazione, continuiamo a fare
commissioni consiliari, ma non cambia un granché. Penso che lei sia
d'accordo, ci ritroviamo ancora con due agricoltori in Valle
d'Aosta, uno ha 1.000 particelle, l'altro ne ha 500, non siamo
ancora riusciti a far pagare, perché non si possono inserire sul
programma da parte dei CAA, mi sembra una cosa fuori da ogni
logica! Io le dico che il primo problema che c'è stato sulle
particelle...anche qui 2010, non ieri... Allora, la nostra
impressione è che qui si tiri avanti, si dia la colpa ad uno,
all'altro per arrivare a dicembre 2015 a dire: "eh, purtroppo - un
po' come lo Stato italiano - AGEA sono cattivi, anzi...noi siamo
andati, abbiamo scritto, abbiamo fatto, ma non siamo riusciti ad
arrivare a niente". Sempre qua nelle dichiarazioni, in commissioni
consiliari, il Direttore Francesia afferma che, grazie
all'intervento politico, si è risolto tutto e nel dicembre 2014 si
pagherà tutto, ripeto: siamo a novembre 2015.
Succede poi anche questo, qui ho una lettera, dove si afferma:
"
essendo il CAA in difetto per quanto riguarda la compilazione
della domanda e non essendo possibile, in quanto non prevista da
AGEA, la correzione e l'integrazione della stessa, lo stesso CAA
deve provvedere alla rifusione dei danni secondo quanto previsto
dalla convenzione tra AGEA e CAA
", e questo è riferito sempre a
delle pratiche sul
refresh
. Nel 2010 proprio AREA mandava
una relazione ad AGEA, dove diceva che non ha assolutamente nessuna
colpa l'agricoltore, ma è colpa dei CAA e di AREA. Allora, siccome
il Direttore Francesia non perde occasione per dire di chi sono le
responsabilità e le scarica tutte sui CAA, vorrei anche che si
prendesse atto da tutta questa documentazione che alla fine coloro
che hanno meno responsabilità forse sono i CAA e chi ne ha di più è
AREA. Io mi sono informato su delle pratiche...qui effettivamente
non interessa a nessuno, sono tutti usciti...ma comunque mi sono
interessato su delle pratiche ferme, che teoricamente AREA dice che
i CAA dovrebbero pagare. Queste pratiche qua sono ancora in
lavorazione ad AREA, da anni e non vengono restituite ai CAA,
perciò il CAA non fa la pratica per la restituzione
dell'assicurazione, state tranquilli che non è che li va a cercare,
però la situazione è questa.
Allora, Assessore, io nella mozione vi ho appunto chiesto: alla
luce di tutta questa documentazione, in cui si evince che in tutti
i casi o in rarissimi casi la colpa è sempre o di AREA, o di AGEA,
o dei CAA, vorremmo capire chi si prende in carico il pagamento di
tutte queste pratiche. Fra l'altro, io mi sono letto poco tempo fa,
forse ce l'ho anche qua, un intervento dell'Assessore Donzel
proprio su una cosa del genere, su una pratica che era rimasta sui
tavoli di AREA o dell'Assessorato e che, grazie all'interpellanza
che aveva fatto, è saltata fuori di colpo ed è stato pagato
l'agricoltore che doveva essere pagato. Mi sembra di ricordare
così. Ecco, qui è un continuo di queste cose: AREA...se ne fregano
delle problematiche che ha un agricoltore! Come diceva bene
l'Assessore Donzel in quell'interpellanza che aveva fatto, quando
si perde un anno, quando si perde anche solo un anno di questi
aiuti, si rischia di non dare il giro e, come aveva appunto sempre
detto, era stato grato ai familiari che l'avevano aiutato, perché
sennò sarebbe fallito. Allora, io dico di fare attenzione su queste
cose, è da una vita che ve le diciamo!
Abbiamo fatto una risoluzione insieme, l'ha scritta lei con noi,
dove chiedevamo di informare gli agricoltori, dove chiedevamo di
fare delle riunioni. Io le ho chiesto, Assessore, a luglio se
potevamo essere invitati ad una di queste riunioni tra i CAA, AREA,
siamo a novembre, non hanno più fatto riunioni, non si sono più
visti, perché noi l'invito non l'abbiamo avuto. Allora, siamo
d'accordo che qui c'è qualcosa che non funziona? Riusciamo almeno
ad accordarci su questo? Siamo indietro col pagamento di cose
assurde, come quella delle particelle, da anni e da anni, senza
parlare poi della bonifica adesso...della Guardia di finanza, si dà
la colpa alla Guardia di finanza. Guardi, sono andato anche lì ad
informarmi, intanto non ci sono 240 pratiche alla Guardia di
finanza, ma, per fortuna, ce n'è 116. La Guardia di finanza da
settembre sta chiamando gli agricoltori, anzi io ho telefonato a
tanti agricoltori che sapevo essere bloccati per dire loro:
"guardate, se non vi hanno mandato una lettera o non vi hanno
chiamato, di andare voi a presentarvi". Allora, si va lì, sono
gentilissimi, fanno le indagini che devono fare e immediatamente
con la PEC mandano ad AREA, ai CAA e ad AGEA la pratica. Senta,
Assessore, lei scuote la testa, ma queste sono informazioni che mi
hanno dato lì, cioè loro, quando è finita, non aspettano di avere
dei blocchi di pratiche così, le mandano man mano con la PEC, mi
hanno detto questo, poi se raccontano delle storie, non lo so,
comunque le mandano man mano. Allora, è normale che è da settembre
che queste pratiche vengono mandate giù ad AGEA non sono ancora
pagate? E sa che cosa succede? Avete fatto, giustamente, meno male,
un po' di pubblicità sulla PAC, allora sulla PAC...sul primo
pilastro, tutti quelli che sono bloccati in questo modo alla
Finanza non ricevono neanche una lira. Poi proprio il primo
pilastro che viene venduto come un grande aiuto per gli
agricoltori, e lei lo sa benissimo...sono 3 mila...non so adesso,
leggevo prima che i CAA, la Coldiretti appunto affermava che loro
lavorano circa 3.500 pratiche. Di 3.500 pratiche per la PAC 1.000
forse riescono ad avere il contributo, perché? Perché per la PAC ci
vuole una storicità, devono aver già fatto domanda della PAC nel
2014 e devono essere stati già liquidati nel 2013, perciò chi fa
adesso domanda nella PAC non prende adesso i soldi, ma li prenderà
più avanti. Li prenderà solo chi ha già una storicità come PAC.
A questo punto...io l'ho già detto l'altra volta: noi abbiamo
diverse occasioni dove ci incontriamo, che possono essere le fiere,
le battaglie, allora, come ci vengono a chiedere certe cose a noi,
come ci vengono a raccontare certe cose, penso che le racconteranno
anche a lei...ma è possibile che non si riesca ad avere
un'organizzazione che sia un'organizzazione all'interno di questi
uffici? È normale che dal 2008 ci siano delle pratiche non pagate
per colpa non dell'agricoltore? Allora, io le chiedo, e nella
mozione che abbiamo fatto l'abbiamo scritto, non se, siccome è
così, noi chiediamo, a seconda delle responsabilità, che sia AREA,
che siano i CAA, che sia AGEA...perché io le dico una cosa,
Assessore, qualcuno - io dico: alla fine finalmente - si è rivolto
a dei legali, e allora forse si sbloccherà un qualcosa, per avere
soddisfazione su dei soldi che hanno diritto di prendere, perché
non hanno fatto nessun errore, nessuno sbaglio, qualcuno ha
sbagliato. Come le ho detto all'inizio, la relazione che ha fatto
AREA ad AGEA, dove ammetteva che c'erano delle mancanze da parte di
AREA e da parte dei CAA...io vorrei capire come si possa continuare
a far finta di niente! "Tanto andiamo avanti e andiamo avanti così
che tanto loro aspettano"...ecco, nelle dichiarazioni che ho fatto
a chi me le ha chieste io non ho raccontato nessuna bugia, e glielo
ho dimostrato, glielo ho letto e le cose che ho portato avanti le
ho portate avanti con serietà, non le ho portate avanti così tanto
per portarle, perché mi rendo conto anch'io che creare allarmismo
gratuito in questo momento nel mondo agricolo non è certo una cosa
che si deve fare...e glielo ho dimostrato leggendo tutto quello che
è passato nelle commissioni e tutta la documentazione che ho in
possesso. Forse avrò annoiato qualcuno, ma questi sono i fatti e
alla fine i fatti dicono che ben poca responsabilità hanno gli
agricoltori su questi mancati pagamenti e mi riferisco anche ad una
risposta che mi aveva dato due anni fa, che avere l'ente pagatore
qui in Valle d'Aosta sarebbe stata una cosa che ci avrebbe portato
pochissimi vantaggi. Adesso avere l'ente pagatore non si può più,
per carità, sarebbe rinvangare cose, ma lei sa benissimo che tutte
le regioni italiane dove ci sono enti pagatori hanno già il PSR
approvato e questi problemi non ci sono.
Allora, mi vorrei appellare a voi ormai per l'ultima volta,
perché ormai siamo alla fine dell'anno...ma cerchiamo di fare
almeno funzionare quello che abbiamo, perché, come vi ho
dimostrato, dal 2008 per colpa non degli agricoltori, ma per colpa
dei vari uffici, non stiamo a dare la colpa a uno o all'altro, ma
dei vari uffici, un sacco di soldi non sono stati dati ai nostri
agricoltori e in questi momenti così difficili questa gente dà il
giro e senza poi...
Volevo riferirmi ad un'altra cosa: abbiamo fatto una commissione
consiliare, abbiamo parlato appunto degli immobili che vengono
presi in carico da Valle d'Aosta Structure e che erano gestiti da
consorzi, da cooperative, anche per questi immobili qua abbiamo
assistito ad una cosa che...per carità, a me fa piacere, va
benissimo tutto...per essere brevi, siamo partiti con degli affitti
stratosferici, se si contrattava, si arrivava ad un affitto un po'
più contenuto e adesso fortunatamente si è arrivati ad un affitto
molto contenuto, per fortuna, e ho fatto il riassunto della cosa.
Io sono a conoscenza di attività che, quando è partito l'affitto
stratosferico che non si potevano permettere di pagare, hanno
mollato tutto e hanno abbandonato l'immobile, perché non erano in
grado di pagare, adesso ci troviamo con un affitto che loro si
potevano permettere di pagare e che adesso viene attuato; allora,
ci ritroviamo ad aver fatto abbandonare delle attività a qualcuno
perché l'affitto era un po' esagerato. Adesso sarebbero degli
affitti abbordabilissimi e tutti sarebbero disposti a pagarli e le
dico: per fortuna che abbiamo fatto questa cosa, perché altrimenti
tanti proprio lascerebbero queste attività.
Vorrei chiudere questo mio intervento proprio per ribadire il
fatto che ci siamo trovati anche di fronte...e io prima mi riferivo
proprio alla riunione a cui avremmo voluto partecipare, perché
succedono delle cose anche strane, succedono delle cose che...per
esempio, quello che le avevamo chiesto è che gli agricoltori
possano avere delle cifre sicure per poter affrontare la loro
attività. Allora, gli agricoltori vanno ad AREA, chiedono una
proiezione in base al PSR e alla loro azienda di quanto potrebbero
prendere. Allora, io non penso che mi raccontino delle bugie, ma
spesso succede che, siccome devono andare mille volte prima di
avere...vabbè, dico mille volte, tre-quattro volte prima di avere
delle risposte certe, questa cifra varia sempre, allora non si
capisce come mai, perché se ci sono delle misure, devono essere
quelle, l'azienda mia è quella, la cifra dovrebbe essere quella, ma
mi scusi, questo programma che è in mano ad AREA e che sembra che
sia in mano esclusivamente al dottor Francesia, che, se si vuol
sapere una cosa del genere, bisogna andare da lui, perché
altrimenti non si sa, ma non potrebbe essere in mano a tutti i CAA?
Non so...allora, io agricoltore che devo presentare la domanda al
CAA mi presento con la mia domanda, vado lì e gli dico: "questa è
la mia domanda, ho quest'azienda, le misure sono queste, quanto
prenderò io per il prossimo anno per sapere di che morte devo
morire? Allora, il CAA gli imposta la sua pratica, viene fuori che
lui prende 10 mila euro, allora lui dice: "aspetta che non compro
il trattore, che non pago un "
arpian
" (traduzione letterale
dal patois: "pastore dell'alpeggio") per andare in montagna e che
mi organizzo in un altro modo", no, non si può, i CAA non possono
averla, i CAA dovrebbero essere quelli che ti dicono tutto, è lì
che tu presenti la domanda... Tutte queste cose sono delle anomalie
che non si capiscono.
Vi abbiamo chiesto un anno fa se, per cortesia - prima l'abbiamo
fatto con una risoluzione -, si potevano informare tutti gli
agricoltori...non viene informato proprio nessuno, queste cose che
sto dicendo adesso sono le informazioni che dovrebbero avere tutti
gli agricoltori. Non ce l'hanno. È da un anno, l'abbiamo messo
sulla risoluzione, l'ha messo lei sulla risoluzione con noi,
l'abbiamo fatta insieme, ripeto. Allora, mi deve spiegare il perché
AREA non...ha il suo programmino, sa qual è la pratica, ma non può
inserire quanto prende l'agricoltore per quell'anno, o come le
dico, facciamo un'altra cosa: diamo tutto ai CAA, è il CAA che lo
specifica, ci sono delle problematiche? Ma uscite con un comunicato
stampa! Uscite con tutti i comunicati come siete usciti quando
eravate in ritardo per la presentazione delle domande! Si esce con
le notizie che vengono date: quelle sulla Finanza, quelle sul PAC,
chi lo prende, chi non lo prende, perché non lo prendi...sono cose
incomprensibili, guardate che di gente - qua adesso ho letto tutta
una struttura di AREA - in AREA ce n'è, c'è tanta gente che lavora
lì. Allora se si organizza un po' meglio il lavoro, "tu fai questo
e tu fai l'altro", forse le cose vanno più avanti, perché sembra
che sia tutto incentrato sul Direttore: se non c'è il Direttore,
non si può parlare, non si può dire, non si può fare.
Allora, ormai mi fa quasi tristezza fare questi interventi e
parlare continuamente delle solite cose, però non c'è nessuno che
si muove, non c'è nessuno che fa niente e si cerca, come le ho
detto all'inizio, di portare il problema al 31 dicembre e poi dare
la colpa ad AGEA: "AGEA non ha pagato, mi spiace, ma sei stato
sfortunato". Ho anche letto in certe lettere - se vuole, poi le
faccio vedere, trovare proprio tutto non è poi così facile - delle
affermazioni...si dice: "eh, mi spiace, ma per 20 pratiche sono
stati sfortunati, non sono stati inseriti". Ce l'ho, gliela faccio
vedere...sono stati sfortunati? "Non si capisce perché non sono
stati inseriti"...ma stiamo scherzando? Adesso sono arrivato a capo
di un sacco di documentazione che non avevo e adesso ho, glielo ho
letta, ce l'ho qua, gliela faccio vedere se vuole, ma riusciamo a
fare qualcosa?
Adesso aspetto una sua risposta e soprattutto...in base alla
replica dell'Assessore a quello che avevamo detto in una riunione
pubblica, i pagamenti del vecchio PSR arriveranno in tempo, io me
lo auguro e lo spero, ma la stessa cosa ce l'avete detta l'anno
scorso a dicembre in commissione consiliare, non in un bar o in
giro ad una battaglia delle
reines
! Nella commissione
consiliare ci sono state date anche le date: "entro il 5 di
dicembre è tutto mandato a Roma, entro il 31 dicembre verrà pagato
tutto il pregresso", ecco, sono ancora lì che aspettano di prendere
i soldi. Grazie.
Presidente
- Grazie. Apriamo la discussione generale, la
parola al Consigliere Roscio.
Roscio (ALPE)
- Grazie Presidente.
È difficile intervenire data la completezza delle informazioni
che ha esposto, giustamente, il collega Nogara su questa mozione. È
che questa mozione paga un po' il prezzo di essere stata rinviata
di un Consiglio, per cui noi, mentre era ancora da avvenire la
discussione, abbiamo anche letto le dichiarazioni dell'Assessore,
in cui sostanzialmente si dice che le cose vanno bene, che il nuovo
PSR sarà approvato, che i pagamenti anche arretrati arriveranno
senza problemi, e di questo penso che l'Assessore ce ne darà
conferma. Non possiamo che esserne contenti, ma quando è stata
scritta la mozione, allora queste dichiarazioni non erano ancora
state fatte, per cui era più che legittimo che una certa
preoccupazione ci fosse, anche perché, com'è stato ricordato, la
commissione ha fatto un lungo percorso per arrivare a cercare di
risolvere i problemi legati all'agricoltura: l'avvio del nuovo PSR,
la conclusione del vecchio, le criticità legate ai pagamenti
agricoli, perché, bisogna ripetersi, ma per certe criticità è
difficile di riuscire ad arrivare alla conclusione, perché? Da un
lato qualcuno dice che i pagamenti sono stati fatti, parli con gli
agricoltori che incontri e ti dicono che a loro non è arrivato
nulla, che sono in difficoltà, che non solo non è arrivato nulla,
ma che non hanno neanche avuto nessuna comunicazione in merito,
quindi non sanno come regolarsi, quindi...non so come dire...alla
fine di tutto quello che emerge è che il meccanismo che è stato
sistemato ad oggi, cioè quel meccanismo che vedeva come
interlocutori Assessorato, CAA, AREA VdA e come interlocutore
esterno AGEA a livello nazionale, è un meccanismo che per qualche
motivo è inceppato e non riesce a dare le risposte giuste agli
agricoltori che giustamente poi si trovano in difficoltà.
Qua però il problema era...ed è stato ribadito nella commissione
in uno degli incontri (tanti) che abbiamo fatto, perché fino ad un
certo punto c'era un grande scaricabarile sulle responsabilità su
questi interlocutori, sembrava che ognuno avesse fatto tutti gli
adempimenti e la colpa era di quello che veniva dopo...peccato che
poi alla fine il problema non veniva risolto. Allora, c'è
evidentemente un problema relativamente a far capire a Roma le
tipicità della Regione Valle d'Aosta. C'è un problema perché tutte
le particelle come sono frammentate in Valle d'Aosta non vengono
facilmente caricate sui programmi, perché sono molto rigidi e
quindi si corre il rischio che, passato il tempo, si debba
ricominciare tutto da capo. Questi problemi ci sono e bisognerebbe
trovare il modo...questo è un problema tecnico da risolvere, ma il
problema qual è? È stato detto in questa sede che se non verranno
pagati i pregressi, ci perderanno tutti, allora su questo
l'Assessore ha detto che dovremmo riuscire a trovare una soluzione
e aspettiamo una risposta. Nel frattempo bisognerebbe anche
chiarire agli utenti come devono comportarsi...gli agricoltori
hanno ricevuto la comunicazione? Se non hanno ricevuto la
comunicazione, che cosa devono fare nel frattempo? Su questo ci
risulta che le comunicazioni non siano avvenute, per cui chi si
trova in difficoltà e aspetta non sa che cosa deve fare.
In più c'è questa questione su cui bisognerebbe fare una
riflessione: se AREA VdA è stata istituita, ormai quasi 10 anni fa,
per coordinare, per fare in modo che i pagamenti arrivassero a buon
fine e le criticità sono tali per cui questo non succede, forse,
dato il fatto che costa per l'Amministrazione mettere in piedi
questa struttura, bisognerebbe farsi delle domande, cioè andare a
vedere come mai non funziona e, se non funziona, vedere se sono
criticità passeggere e risolverle, ma se sono criticità
strutturali, prendere le decisioni fino in fondo su questa cosa,
anche perché di questi tempi in cui mi sembra che si stiano a fare
grandi discussioni per pochi milioni di euro in Regione forse anche
questo andrebbe messo nel calderone.
A conclusione quindi - e abbiamo ascoltato le dichiarazioni alla
stampa dell'Assessore - vorremmo che ci fosse anche in questa sede
data una garanzia su tutti i problemi e sulla loro risoluzione a
breve, quindi il PSR, i pagamenti, eccetera. In più, siccome è
imminente il ritorno del Ministro Martina, vorremmo capire anche su
questo com'è stato sollecitato anche a livello ministeriale il
Ministro per riuscire a risolvere i problemi relativi alla Valle
d'Aosta, che non è una Regione che si può paragonare al Piemonte o
alla Lombardia, ma che ha caratteristiche particolari che a Roma
dovrebbero capire e ben venga la venuta del Ministro in Valle
d'Aosta, perché potrebbe essere un'ulteriore occasione per
discutere di questo e per tutelare, tutto sommato, le nostre
particolarità. Grazie.
Presidente -
Grazie. La parola al Consigliere
Chatrian.
Chatrian (ALPE)
- Grazie Presidente.
Brevissimamente una considerazione dopo l'intervento del collega
Roscio e del collega Nogara. Come gruppo nella passata legislatura
numerose volte siamo intervenuti proprio per sollecitare e cercare
delle soluzioni quanto meno rapide e un po' più efficaci, ma al di
là di cos'è stato, sul futuro, Assessore Testolin, al di là della
mozione che abbiamo presentato, della richiesta che facciamo di
impegno, io direi che si impone invece proprio un ragionamento che
in queste settimane dobbiamo fare tutti. Il collega Roscio lo
anticipava bene, troppi interlocutori: Assessorato, AREA, CAA,
AGEA. Allora su AGEA non possiamo intervenire, o in parte si può
intervenire, ma sugli altri tre è materia nostra, non so come
dire...prima di guardare nelle case degli altri, almeno io, noi
siamo abituati a guardare "
tchi no
" (traduzione letterale
dal patois: "a casa nostra") e se però la macchina non funziona,
forse diamo un'inversione di rotta.
Assessore Testolin, forse è la volta buona, penso che...questo
pomeriggio e fra tre settimane discuteremo il bilancio...chiusure
di società
in house
, chiusure di società che sono state
aperte perché non hanno più senso...non solo non hanno più senso,
ma costano e in più sono elemento di disturbo e non danno risposte
puntuali: "puntuali" vuol dire non sono performanti, non sono
efficaci e le risposte sono vaghe, anzi un "azzeccagarbugli" unico,
l'abbiamo detto diverse volte in questo Consiglio, io penso che sia
la volta buona forse per mettere una pietra tombale. AREA è nata
nel 2007 con una
mission
statutaria completamente diversa,
quello che è stato è stato, ad oggi non sta dando dei risultati
positivi al mondo agricolo, cioè non fa quello per cui è nata.
Facciamoci una bella valutazione non solo economica, ma legata
soprattutto alla sburocratizzazione, ad essere più rapidi a fare
introitare gli aiuti ai nostri agricoltori, alle imprese locali,
quindi forse è la volta buona di chiudere questa pagina che non ha
dato gambe e corso alla
mission
che aveva nel 2007 ed è la
volta buona forse di ragionare e quanto meno ridurre gli elementi e
gli interlocutori che si occupano di...e a quel punto essere più
performanti e più efficaci verso le aziende agricole. È una
riflessione, indubbiamente, lei mi dirà: "non c'è scritto questo
all'interno della mozione", ma è una considerazione che dobbiamo
fare, lo dicevamo questa mattina col Presidente Rollandin: per i
rapporti con lo Stato è un discorso di centralismo, invece dove noi
possiamo decidere forse decidiamo, ma al più presto, abbiamo già
perso otto anni, forse è la volta buona, magari lei oggi ci
annuncia che nel giro di pochi mesi si chiude AREA e si concentrano
quelle che sono le competenze di AREA all'interno dell'Assessorato
e qualche soldino lo risparmiamo. Non so se lei è d'accordo, ma
ascolteremo attentamente la sua risposta. È la volta buona, nel
pomeriggio parleremo di COUP, di NUV, le società che si occupano di
ampliare una l'ospedale e l'altra la Testafochi, poi potremo far
declinare anche su altre società, ma penso che questa sia la
direzione...è la volta buona, forse oggi lei ci annuncerà che si
chiuderà AREA. Non sarò contento se si chiuderà AREA, ma sarò
contento se sarete più rapidi a far arrivare comunque i soldini,
gli aiuti nelle tasche degli agricoltori. Grazie.
Presidente
- Grazie. Siamo in discussione generale, ci
sono interventi? Invito i colleghi che vogliono intervenire a
prenotarsi, altrimenti chiudiamo la discussione generale. La
discussione generale è chiusa. Per la replica, la parola
all'Assessore Testolin.
Testolin (UV) -
Grazie Presidente.
Il tema è uno di quei temi che è ricorrente ormai in questa sala
del Consiglio e non solo in questa sala del Consiglio. È un tema
che è affrontato, per quanto riguarda gli uffici regionali, quelli
di AREA e dall'Assessore in prima persona, pressoché giornalmente,
perché condividiamo con voi quelle che sono delle tematiche sulle
quali va posto il massimo dell'attenzione. In certi casi il massimo
dell'attenzione non si trasforma automaticamente in quelli che sono
dei risultati. Sono state snocciolate tutta una serie di
problematiche che si sono presentate nel corso degli anni e che
sono state a vario titolo affrontate. Penso però che ci sia bisogno
e ci sia la serietà per dover fare un po' di chiarezza in tutto
quello che è stato detto, chiarezza che parte dal fatto di dire che
quelle che sono le regole del gioco sono dettate da una serie di
rapporti che attribuiscono ad ogni passaggio un interlocutore
predeterminato. Per quanto riguarda la sistemazione del fascicolo
aziendale e l'inserimento delle domande, gli interlocutori sono i
CAA; per quanto riguarda l'istruttoria di queste domande, quindi la
verifica e la correzione di errori importanti, sono funzioni che
sono state attribuite ad AREA, così come ad AREA è stato attribuito
il mandato di autorizzare i pagamenti che sono conformi alle
richieste degli agricoltori; ad AGEA rimane una competenza:
impartire quelle che sono le normative calate dall'Unione europea,
attribuire ad ogni tipo di organismo determinati compiti e
sorvegliare su queste attività che ognuno deve svolgere. Sono state
riportate nei vostri interventi, quelli che mi hanno preceduto,
tutta una serie di problematiche nei confronti delle quali ci si è
cercati di confrontare in quest'anno, come in precedenza chi mi ha
preceduto ha interloquito su questi argomenti, evidentemente
argomenti che diventano più pressanti, stando fermo quello che è il
31 dicembre di quest'anno come scadenza non di un PSR valdostano,
ma di una programmazione europea che fissa al 31 dicembre 2015 la
data ultima per poter eseguire determinati pagamenti. Non si deve
quindi andare ad attribuire ad una volontà di qualcuno di stoppare
al 31 dicembre del 2015 i pagamenti, evidentemente è una norma
puntuale, che è stabilita a monte. Credo quindi che in tutta onestà
si sia data una risposta, che è quella che bisogna riuscire a dare
una soluzione a queste problematiche entro la fine dell'anno e così
si sta facendo.
Mi ricollego a quella che è una dichiarazione nella quale con
tono così anche un po' goliardico da parte del collega Roscio si
riprende il fatto che l'Assessore ha detto che tutti i pagamenti
del PSR verranno portati a buon fine entro la fine dell'anno.
Diciamo che il discorso va contestualizzato, perché se poi si
leggono le tre righe dell'articolino, quando si parla di PSR, non
si parla squisitamente di contributi a superficie, ma si parla di
un PSR che comprende tutta una serie di interventi sulle
strutturali, piuttosto che su altre misure, che prevedono dei tempi
di realizzazione e che non dipendono in questo caso esclusivamente
dalla Regione, che si è...diciamo è un'interfaccia, in questo tipo
di pagamenti, in questo tipo di misure è l'
alter ego
dell'AREA per quanto riguarda il verde agricolo e si limita a
raccogliere le richieste, ad inserire le domande di pagamento e ad
inoltrare quella che è la documentazione e a svolgere le funzioni
di controllo che vanno esercitate per quello che è il proprio
compito.
In questo
pourparler
con questa giornalista quindi si è
evidenziato, così come lo si era già evidenziato all'interno della
commissione consiliare, come si sarebbero in questo caso
sollecitati gli utenti e le Amministrazioni e tutte quelle figure
che si interfacciano con l'Amministrazione a chiusura di
programmazione per la presentazione delle domande di pagamento, al
fine di poter riuscire, entro il 10 di dicembre, che è la data
ultima per l'inoltro di questo tipo di domande di pagamento, a
chiudere il PSR, in modo da non avere o avere il meno possibile di
avanzi rispetto a quelle che sono le potenzialità. È uno di quegli
argomenti che è stato trattato anche in commissione consiliare, sul
quale ci si è espressi nel senso di assicurare il massimo impegno e
la massima attenzione, che è già stata esplicitata nel fatto che si
è atteso l'ultimo giorno possibile per determinare una
rimodulazione finanziaria, cioè il 30 settembre, proprio per
aspettare tutte quelle risposte positive o negative da parte di chi
aveva sul tavolo delle richieste di aiuto e in questo senso di
poter riallocare quelle che sicuramente non potevano essere evase
entro la fine dell'anno, riposizionarle su altre situazioni...che
hanno permesso di andare a dare qualche risposta puntuale sulla
situazione degli investimenti, che fino...per quest'anno era
comunque limitata dalla scarsità di fondi regionali. Questo per
dare una risposta puntuale a quella che era una dichiarazione che
non era "paghiamo tutto sicuramente", l'impegno, evidentemente, è
quello di andare a dare una risposta importante anche su tutte
quelle domande che sono al momento ancora in attesa di una
definizione complessiva.
È vero anche che parliamo di un sistema che ha permesso in
questi sette anni di pagare 55 mila domande, che è un numero
importante, per la loro complessità, per i loro importi, ha
garantito un flusso di circa 14.500.000-15.000.000 all'anno di
pagamenti, assicurati esclusivamente dalle domande a superficie.
Questo per dire che c'è stato un lavoro intenso e continuativo,
all'interno del quale ci sono delle situazioni di criticità sulle
quali ci siamo già confrontati e che rappresentano in qualche caso,
fortunatamente limitato, delle situazioni dove l'agricoltore ha
ricevuto poco di quello che gli sarebbe spettato, in altri casi, in
molti casi quella che è la discrepanza tra quanto pagato e quello
che deve ancora ricevere l'agricoltore si riduce a degli importi
fortunatamente marginali, però, da un punto di vista numerico,
possono esserci delle discrepanze. Questo è il lavoro che AREA,
soprattutto nell'ultimo anno, da quando è stata approvata la
mozione di cui abbiamo già discusso, ha portato avanti e in uno
degli scorsi Consigli sono stati anche, diciamo, snocciolati quelli
che sono stati gli interventi, gli importi e i numeri di pagamenti
relativi alle pratiche
ante
2014, quindi tutte quelle che
avevano in qualche modo dei pregressi da essere evasi. Questo per
testimoniare che il lavoro c'è stato e continua ad esserci,
evidentemente con un'attenzione particolare su quelle che sono
delle tematiche che oggi, tutto sommato, pur con un mese di
ritardo, siamo comunque...diciamo rimane attuale questo tipo
di...chiamiamola discussione, proprio perché tra tre giorni, salvo
imprevisti, dovrà comunque esserci la visita nuovamente del
Ministro Martina, così come era previsto nel momento in cui era
stato presentato l'originale di questa mozione, che era a quel
punto non una mozione, ma una risoluzione, no? E dove il Presidente
stesso in quella sede aveva sottolineato effettivamente
l'opportunità di poterla discutere al di là di quella che poi è
stata una decisione indipendente dal fatto e dalla necessità di
discutere questa risoluzione, perché non c'era nessun pregiudizio a
volerla discutere e a volerla condividere, così come non c'è nessun
pregiudizio a volerla discutere oggi, tant'è vero che sarà
coinvolta in un incontro con il Ministro anche la commissione
consiliare competente, in modo da rafforzare quello che è un
input
che l'Amministrazione regionale in questi mesi, in
questi anni ha continuato ad avanzare nei confronti e di AGEA da un
punto di vista tecnico, ma anche dal punto di vista politico al
Governo nazionale.
Voglio ricordare che solo negli ultimi 18 mesi sono state circa
una decina le richieste di informazione puntuali, in modo da poter
rispondere con dei dati che non possiamo inventarci noi quando le
decisioni da assumersi o le iniziative, le proposte operative che
sono state avanzate non dipendono solamente o comunque non possono
essere influenzate da un'iniziativa attiva da parte dei nostri
uffici...sono state circa una decina. Gli incontri presso AGEA sono
stati numerosi: circa uno ogni due mesi per definire delle
situazioni, che poi nella realtà dei fatti si trovano ad essere
ancora ferme negli uffici romani e per le quali faremo dovuta
richiesta di attenzione anche da parte del Ministro, perché quella
dello sblocco di queste domande, quella della sistemazione delle
domande mancanti del 2008 e del 2009, quella delle particelle
giganti, quella delle domande a campione, residue del 2010...del
2008 che non sono state prese in considerazione sono tutte delle
tematiche che non dipendono dalla volontà di AREA, che ha fatto
quello che doveva fare, per portare a conoscenza di situazioni che
stanno a cuore evidentemente a tutti i presenti in questa sala
consiliare. Questo è un po' il riassunto di quello che si è potuto
fare in questo periodo.
Per definire ancora solo qualche spunto che è stato lanciato dai
colleghi, sul fatto che le Regioni con l'organismo pagatore abbiano
già chiuso il PSR...le cose non sono correlate, innanzitutto perché
non è vero, basta pensare al vicino Piemonte, che gode dell'ente
pagatore regionale e non ha ancora chiuso il PSR. Questo quindi per
sgombrare il dubbio da una correlazione diretta tra quelle che sono
la possibilità di pagare direttamente e quella di chiudere un PSR.
Come ho già avuto modo di ribadire anche in commissione consiliare,
potevamo anche adeguarci
tout court
a quelle che erano delle
indicazioni dateci dalla Comunità europea nel mese di febbraio,
abbiamo voluto perseverare un po' in quelle che sono delle
indicazioni relative ad un territorio particolare come quello
valdostano, che non sempre trova riscontro in quelle che sono delle
normative europee, che, quando si parla di agricoltura, pensano a
ben altri numeri, a ben altre realtà, a ben altre situazioni. Penso
che anche questo faccia parte di un'attenzione al proprio
territorio e alla propria cultura, che poi si traduce
amministrativamente in scelte, in risultati, che, a nostro modo di
vedere, devono essere comunque oggetto di confronto anche con
l'Unione europea per chiarire quelle che sono le nostre
peculiarità. Questo per dire che, dal punto di vista della mozione
che è stata presentata, ci limitiamo ad esprimere una piena
consapevolezza di quello che deve essere ancora il lavoro di questi
ultimi due mesi per dare le risposte che ci aspettiamo, ma è anche
la consapevolezza di aver lavorato, soprattutto per quanto riguarda
AGEA e le autorità di gestione all'interno dell'Amministrazione
regionale, in assoluta aderenza con quelle che sono le operatività
attribuite a questi organismi da parte di AGEA.
Rispetto a quello che è l'impegno della mozione, quindi ci
asterremo, pur lavorando e continuando a lavorare e con un
passaggio importante che sarà quello di sabato prossimo con il
Ministro, per riuscire a portare a casa il risultato che tutti
aspettiamo, che è quello di dare una soluzione alle domande
pregresse, è un lavoro che abbiamo già impostato e che ci ha
portati a risolvere già alcune problematiche in quelle che sono le
richieste delle domande sul nuovo PSR, che sono notevolmente
snellite e che hanno permesso, ad esempio, di risolvere in maniera
coordinata per CAA, AREA e AGEA anche, ad esempio, l'inserimento
delle domande giganti per quello che riguarda la situazione del
2015. Probabilmente ci saranno delle cose da affinare ancora, da
migliorare, ma l'attenzione su questo tema, soprattutto per quello
che verrà, evidentemente oltre alla risoluzione dei problemi che
sono ancora sul tavolo, sarà quella di non lasciare passare troppo
tempo da quando si presenta il problema alla sua risoluzione,
perché così si può incidere in maniera più efficace nel
miglioramento di quelle che sono delle criticità, con
l'obiettivo...
Presidente
- Assessore, la invito a terminare.
Testolin (UV) -
...di snellire i tempi tra la richiesta e
il pagamento di questi aiuti ai nostri agricoltori.
Presidente -
Grazie. Ci sono interventi? La parola al
Consigliere Nogara.
Nogara (UVP) -
Merci Président.
Come al solito, mi sembra di aver capito che ovviamente vi
astenete...ecco, io volevo fare un paio di precisazioni su quanto
lei ha detto. Assessore, noi non siamo qui a vanificare quello che
è stato fatto, nel senso che tutti i pagamenti che sono stati fatti
negli anni dal PSR e tutto era logico che si facessero, noi siamo
qui a portare avanti gli interessi di tutti quelli che, invece non
per colpa loro non sono stati pagati, cioè non avrebbe senso che io
venissi qua a fare una mozione, una risoluzione, se tutte le cose
andassero bene. Non è che vengo a dirle...per carità, sono contento
che siano stati pagati, ma era nel diritto degli agricoltori di
essere pagati per quello che era stato fatto e per quello che hanno
fatto; è chiaro che se io vengo qua a fare una risoluzione o una
mozione, la faccio per quelli che non sono stati pagati, mi sembra
abbastanza logico.
Lei poi ha subito parlato di regole...allora, io le dico una
regola: secondo me, quando la colpa del mancato pagamento non è da
attribuire all'agricoltore, perché non ha sbagliato niente e la sua
pratica è tutta a posto, una regola importante, la prima regola è
che qualcuno debba pagare, o no? Allora, la mozione che abbiamo
fatto è una mozione per dirvi: "sentite, c'è qualcuno che paga
questa gente, quelli che sono in regola, quelli che hanno
presentato le domande, quelli che hanno delle problematiche, ma non
è colpa loro?", e voi vi astenete. È come per dire: "sì, hai
ragione, hanno ragione...", però vi astenete e qualcuno se la
prende nella giacca, perché non possono...
Allora, io vi ho portato un sacco di esempi, lei mi ha detto:
"abbiamo fatto dieci riunioni". Parlo di cose che vanno avanti dal
2008-2009-2010. Io le ho letto prima la relazione che ha fatto
AREA, che ha portato all'AGEA nel 2010. Non basta fare la
relazione, io le ho detto che ci sono molte persone, ce n'è a
lavorare 24 o poco di più...ecco, ne mando uno con una tenda
davanti all'ufficio dell'AGEA a Roma, che stia lì un mese, fino a
quando gli danno una risposta! Non è sufficiente dire: "sì, abbiamo
fatto una riunione, sono andato giù una volta io, il nostro
Senatore ha fatto un'interrogazione parlamentare, non gli hanno
risposto, fa niente, però io l'interrogazione l'ho fatta, poi loro
non mi hanno risposto". Io sono convinto anche quando parliamo di
tutti i problemi che abbiamo col bilancio, con...è un problema
andare a Roma, ne sono consapevole, abbiamo delle grosse
problematiche quando si parla di trasporti che vai con RTI...quando
va lei, Presidente, a parlare del Patto di stabilità, grossi
problemi, ma lo sappiamo, bisogna marcarli stretti, cioè non è
sufficiente dire: "ah, è andato giù Francesia", ho anche qua delle
lettere in cui si dice..."sì, mi hanno assicurato che...", mi hanno
assicurato che cosa? Vorrei poi proprio chiedere, Assessore, con
che diritto Francesia l'anno scorso ci ha detto che a fine dicembre
venivano pagati tutti, come ha fatto a dire una cosa così? Che poi
non è avvenuta, però noi l'abbiamo presa per buona, siamo stati
tutti zitti, non abbiamo più fatto polemica, non abbiamo più fatto
niente perché si è detto: "finalmente vengono pagati"...nessuno è
stato pagato.
Adesso vorrei anche riferirmi un po' alla visita del Ministro.
L'altra volta ci eravamo appunto riferiti, anche con la
risoluzione, alla visita del Ministro, cioè noi aspettiamo a
novembre del 2015 che a dicembre ci scadono...perché lui viene su,
perché altrimenti col Ministro non si poteva andare a parlare? Mi
fa piacere cioè come III Commissione, ma immagino - ed è normale
che sia così - che non è che noi andiamo col Ministro in III
Commissione a fare una discussione su queste cose qua,
probabilmente bisognerà presentargli una relazione, una memoria su
tutte le problematiche che ci sono. Io spero che qualcuno ci pensi
a farla una cosa del genere, perché qui ci sono tutti dei punti
precisi che non sono...lei mi ha parlato di regole, ma la regola
principale è quella di tutelare i valdostani che sono in regola.
Allora, secondo noi, in questi anni AREA e anche l'Assessorato e i
nostri Parlamentari non hanno fatto quello che si doveva fare,
perché per delle cose giuste e sacrosante i nostri agricoltori
dovevano essere pagati: è questo che io volevo dire, non volevo
dire altro. È chiaro poi che si è fatto anche tanto...certo che si
è fatto tanto, non si è fatto altro che adottare delle misure che
Bruxelles ci mette a disposizione per aiutare la nostra
agricoltura, bisogna essere in gamba a fare quello, abbiamo tante
persone lì all'AREA, allora tutti dovrebbero essere coinvolti a
fare queste cose.
Io poi mi sono riferito all'articolo, Assessore, perché in
quell'articolo...sì, lei dice: "se si va a leggere tra le righe".
Se si va a leggere tra le righe, lei parla del PSR, del nuovo PSR,
della presentazione del PSR e di quando questo PSR speriamo venga
approvato, ma sul titolo, che non ho messo io...
(interruzione dell'Assessore Testolin, fuori
microfono)
...allora magari fa una smentita, c'è scritto...perché sembra
che io prima con tutte le cose che ho letto abbia raccontato delle
bugie, che non abbia detto...cioè che sia una bugia che Francesia,
che è il Direttore di AREA, ci abbia detto: "sì, effettivamente se
non...perdiamo tutti i soldi". Io ho solo riportato quanto è stato
detto in commissione consiliare e il Presidente della commissione è
testimone che io alla fine di quella commissione ho dichiarato che
delle cose che erano state dette in questa commissione avrei fatto
un comunicato stampa e le avrei riportate al di fuori, perché non
c'è, non esiste informazione. Un anno fa - le ripeto per l'ennesima
volta - abbiamo fatto una risoluzione dove si richiedeva che almeno
ci fosse informazione affinché gli agricoltori capissero dove
devono andare a finire.
Ci ha parlato poi, meno male, dei soldi che sono avanzati, o non
sono stati usati, adesso il termine giusto...nel passato PSR...
(nuova interruzione dell'Assessore Testolin, fuori
microfono)
...sì, la misura 121, va bene, ma...sì, ho capito, ma che cosa
c'entra con i pagamenti che non vengono effettuati, ci mancherebbe
che non facciate queste cose! Sfruttiamo almeno tutti i soldi che
arrivano dall'Europa, giustamente, ma, tra l'altro, chi è bloccato
con per esempio...non prende...magari gli bloccano anche il
fatto...perché non può fare domanda per la 121, perché è bloccato
ingiustamente da qualche parte: o AREA, o AGEA, o non so dove in
giro per l'Universo, per la sua pratica.
In più mi ero dimenticato prima di dire una cosa: a queste
persone che per il
refresh
...a cui è stato riconosciuto con
questa lettera, con questa relazione non avere assolutamente colpa
sa cos'è anche successo? Si sono viste chiedere indietro i soldi
che erano stati dati per il carico degli animali, degli UBA, perché
hanno detto loro: "abbiamo fatto il
refresh
, abbiamo visto
che tu hai metà del territorio, allora tutti gli UBA che tu
dichiari che metti non è vero che li metti". Allora AREA - in
questo caso AREA, eh, non AGEA - ha chiesto indietro i soldi, se
volete, io qua ho la richiesta di AREA ad un allevatore, che gli
richiede indietro 600 euro, perché dice: "tu con gli UBA mi hai
raccontato delle balle, non è vero...tu non puoi mettere tutto quel
bestiame, quel carico di bestiame con quegli ettari che hai
dichiarato", ma non li ha dichiarati lui, è stato obbligato a
metterli, in base al
refresh
, perché sennò non gli mandavano
neanche avanti la pratica! È stato obbligato a metterli e, oltre ad
essere penalizzato per una cosa che...nel
refresh
avevano
sbagliato la foto (e c'è scritto nella relazione, c'è scritto che
aveva ragione l'agricoltore), in più gli chiedono indietro i soldi
per gli UBA, perché giustamente viene detto: "tu hai dichiarato 20,
non hai 40, dammi indietro la metà dei soldi", ma vi sembra una
cosa normale? Vi sembra una cosa logica? E questo è successo nel
2010 e sa quando gli ha chiesto indietro i soldi? Nel 2015. Questo
è successo nel 2010 e gli richiedono i soldi indietro degli UBA nel
2015. Allora, io capisco certi agricoltori che vengono da noi - e
mi metto in mezzo anch'io - e ci dicono: "ma che cosa fate lì? Cosa
state a fare lì? Siete messi lì apposta per tutelare i nostri
interessi, ma non siete neanche capaci a parlare con un ufficio di
Roma, pagatore, oppure col Ministro?". Per risolvere delle cose
semplici, perché non vi sto parlando dei problemi della NASA qua!
Qui c'è solo da dimostrare...ed è dimostrato dalle relazioni,
perché sono state mandate delle relazioni, oppure da dire:
"scusate, eh, non riusciamo ad inserire 500 particelle, perché c'è
il
time-out
. Ci date una risposta per favore?". Qua cioè non
è colpa né di AREA, né dei CAA, c'è un sistema che se tu hai troppe
particelle da inserire, ad un certo punto ti scatta e tu non puoi
più inserire e devi ricominciare da capo. Io li ho visti all'opera,
si sono messi in quattro o cinque a dettare, a fare, ma non ce la
fanno.
Allora, vi sembra un problema pazzesco questo da andare a Roma e
dire: "guardate, vi renderete ben conto anche voi che questo non si
può fare"? Io dico: sarà difficile andare a Roma, si avranno dei
muri di gomma davanti, si avrà tutto quello che volete, ma comunque
chi ci rimette è sempre l'agricoltore, allora io con questa mozione
vi chiedevo...ma possiamo almeno votare una cosa dove si dice...ma
mi sembra normale che, quando tu sei in regola, qualcuno deve
pagare. State tranquilli che se c'è uno sbaglio,
dall'Amministrazione regionale, dall'Assessorato dell'agricoltura,
dall'AREA arriva subito la letterina che tu devi dare i soldi
indietro e, se non li dai indietro, ti bloccano tutto, invece è
normale che un agricoltore che magari deve prendere un bel po' di
soldi deve stare cinque anni lì ad aspettare e poi, se entro il 31
dicembre, non glieli danno, ciao, non li prende più. Non so chi di
voi possa darmi torto per una cosa del genere, o possa dirmi: "no,
dici delle stupidaggini". Ho un mare di documentazione, qua ce ne
ho solo un terzo; per chi ha voglia di capire, per chi ha voglia di
vedere è tutto a disposizione e, se verrete a vedere, vi renderete
conto che ci sono delle cose pazzesche. Allora, è anche un
po'...non voglio essere...ma non votare una mozione del genere,
astenersi per una mozione del genere...allora dico: assumersi un
minimo di responsabilità...un minimo! Visto che già è in grave
difficoltà il nostro mondo agricolo, almeno questa responsabilità
di dire: "porca miseria, qua ci mettiamo tutti insieme per vedere
se riusciamo a risolvere queste stupidaggini". Grazie.
Presidente
- La parola al Consigliere Roscio.
Roscio (ALPE)
- Grazie Presidente.
Ho ascoltato la risposta dell'Assessore e mi sono anche segnato
alcune parti, nel senso che l'Assessore ha detto: "noi riponiamo la
massima attenzione e la massima preoccupazione per questi
problemi", condividiamo, tant'è vero che in commissione abbiamo
partecipato agli incontri e abbiamo condiviso l'analisi di certi
problemi, no? E fin qui...e l'Assessore ha anche difeso AREA
dicendo che essa ha fatto quello che doveva fare, l'ho segnato qui
virgolettato. C'è però un problema e qua non è questione di
goliardia, nel senso che il problema è che le criticità ci sono.
L'articolo - ed è per quello che siamo in Consiglio regionale,
sennò andavo dal giornalista - dava con toni piuttosto
trionfalistici il fatto che i problemi erano risolti e io chiedo in
Consiglio regionale all'Assessore su quelle dichiarazioni se
esistono le soluzioni dei problemi oppure no. Sentiamo oggi che le
assicurazioni rimangono ancora sul livello della preoccupazione,
del "vorremmo andare in quella direzione", ma reali assicurazioni
sul fatto che i problemi saranno risolti non ce ne sono ad oggi: ad
oggi siamo ancora sulle buone intenzioni e su questo, però,
bisognerebbe fare chiarezza. Allora, l'Assessorato non è
responsabile? AREA non è responsabile? I CAA non sono responsabili?
Tanto meno gli agricoltori, ma se il sistema non funziona, delle
responsabilità ci saranno, bisognerà individuare e capire dove il
meccanismo non ha funzionato, perché alla fine poi chi ci rimette è
sempre l'ultima catena, no? La catena dell'agricoltore, che si
trova in difficoltà, che poi se riesce, va avanti come riesce,
sennò chiude, però alla fine non so come dire...è compito anche
della politica dare delle risposte se si crede in un settore,
altrimenti bisogna dire chiaramente che in questo settore noi non
ci crediamo e vogliamo fare altre scelte, ma ad un certo punto
bisognerà posizionarsi ognuno per le proprie convinzioni, per le
proprie idee. Ecco, io mi fermo qua, lascerei la parola anche ad
altri. Grazie.
Presidente -
Grazie. La parola al Consigliere
Chatrian.
Chatrian (ALPE)
- Sì, grazie Presidente.
Sinceramente immaginavo un percorso diverso su questa mozione,
pensavo ci fosse un voto favorevole, perché...non so come dire...se
è chiaro il messaggio, era una mozione votabile vista la situazione
e viste le criticità che mi sembra sono state nuovamente annunciate
dall'Assessore competente. Al di là di questo, perché è un peccato
che la maggioranza non abbia voluto sostenere questa nostra
mozione, mi spiace anche che altri colleghi che fino a qualche
giorno fa affrontavano con noi queste tematiche per trovare delle
soluzioni non prendano la parola, ma questo è un dispiacere di
natura personale, ma anche di natura politica, al di là delle
considerazioni e delle premesse.
Ieri e questa mattina anche più volte su tutti i temi che
abbiamo affrontato abbiamo detto - mi sembra all'unisono -: non
guardiamo troppo indietro, ma guardiamo soprattutto al domani, dato
che il nostro obiettivo è di guardare al domani, al prossimo
domani, direi questo: prima considerazione, per noi AREA non ha più
senso. Il Presidente della Regione sovente utilizza questi
vocaboli: dalle parole passiamo ai fatti...il secondo, invece, è un
fatto: vi annunciamo - sono le 13, quindi ci sarà la possibilità di
discutere, anche perché sarà brevissima... - la presentazione di
una risoluzione, che chiede di mettere in liquidazione al più
presto AREA nelle formule che decideremo insieme, perché ci sembra
che dalle parole bisogna passare ai fatti: troppi interlocutori,
poche le risposte, tanti garbugli, alla fine chi ci perde è
l'operatore finale, cioè l'impresa agricola. Iniziamo a tagliare
dove si deve tagliare, facciamo qualche bel risparmio, se vogliamo,
facciamo dei conti subito o li facciamo questo pomeriggio, lì c'è
trippa subito per fare un po' di risparmio, indubbiamente, ma
l'unico obiettivo è quello di far arrivare prima i soldini agli
agricoltori. Vi annunciamo quindi che nel pomeriggio presenteremo
una risoluzione brevissima, dove la discussione sarà breve, ma nel
merito, come dicevo prima al Presidente Rollandin, e quindi penso
che sia questo...peccato che avete deciso di non accettarla nel
merito, ma, dato che discuteremo di altre società che saranno messe
in liquidazione, discutiamo anche di questo e prendiamo una volta
per tutte una decisione. Mi dispiace che l'Assessore non abbia
voluto - io avevo lanciato un grido d'allarme su questo - almeno
cercare di inquadrare la situazione, non sarebbe stato male, anche
perché abbiamo un ruolo diverso che è quello di far politica e non
invece un ruolo di funzionario o direttore di un organismo che è
stato istituito tramite una legge regionale. Grazie.
Presidente -
La parola al Consigliere Grosjean.
Grosjean (UVP) -
Intanto non oso pensare a cosa sarebbe
successo ai nostri agricoltori se non ci fossero stati due anni di
battaglie in questo Consiglio regionale per il PSR, perché credo
che il collega Nogara e tutti gli altri è dal primo Consiglio che
si occupano di questa problematica. Questa è la prima
considerazione veramente drammatica, anzi lodiamo il sistema,
sembra che tutto vada bene, ma la cosa che mi fa star male è la
mancanza di trasparenza e di chiarezza, Assessore! Lei continua a
confondere le cose e a fare delle grosse relazioni con delle grosse
confusioni. Io vorrei sapere quanti sono quegli agricoltori che
hanno avuto la pratica sequestrata dalla Finanza per il controllo e
quanti sono quelli che hanno raccontato questa storia, perché ci
sono anche degli agricoltori che per un anno sono rimasti lì
tranquilli in attesa che la Finanza facesse un controllo. Su nostro
invito, mio e del collega Alessandro, di rivolgersi alla Finanza,
perché avevamo saputo direttamente che la Finanza stava facendo i
controlli...si sono sentiti dire: "ah, ma lei non è sull'elenco".
Questo ce l'hanno riferito degli agricoltori, che per un anno sono
rimasti lì ad aspettare, perché avevano raccontato loro che erano
sul controllo, quindi qui c'è mancanza di chiarezza e di
trasparenza. Noi vogliamo entro questo pomeriggio...perché poi
sabato bisognerà parlare col Ministro Martina, e mi fa veramente
specie andare a lamentarci alla vigilia della chiusura del piano
col Ministro Martina che noi non siamo stati capaci di gestire il
nostro PSR e abbiamo ancora delle pratiche del 2008, questa
veramente è una cosa che...vorrei parlare col Ministro del futuro
della Valle d'Aosta, non del passato! Perché se siamo in queste
condizioni, veramente siamo mal messi. Assessore, poi il PSR del
Piemonte è passato il 28 ottobre del 2015, o la Regione Piemonte
scrive bugie sul suo sito; io non sono un gran navigatore di
internet, ma fino a lì ci so arrivare. L'altro giorno avevo letto
già un commento su
La Stampa
che annunciava l'approvazione,
c'era anche scritto nel commento che, tra l'altro, la quota di
cofinanziamento della Regione Piemonte è raddoppiata; per la Valle
d'Aosta la quota di cofinanziamento quale sarà?
Presidente
- Grazie. Ci sono altri interventi? In
dichiarazione di voto. Se non ci sono altri interventi...la parola
all'Assessore Testolin.
Testolin (UV)
- Per due risposte brevi e un chiarimento
su quello che è invece l'oggetto della mozione nello specifico, due
risposte brevi in seguito all'ultimo intervento: una per dire che
al Ministro Martina dei dossier sono già stati inviati, non solo in
funzione del suo arrivo qua ad Aosta, ma già in precedenza,
spiegando nel dettaglio tutte quelle che sono le problematiche, lo
si è rifatto e lo si riandrà a ribadire in questa sede.
Per quanto riguarda il collega Grosjean, quello che mi fa specie
è che qualche volta forse manca un po' di attenzione anche da parte
vostra, nel senso che il fatto che una parte dell'operazione
bonifica sia stata gestita dalla Finanza e una parte no è stato
ribadito in quest'aula più di una volta e anche in commissione
consiliare specificando esattamente che circa la metà di quelli che
sono stati i controlli sono stati eseguiti dalla Finanza e la
Finanza è stata bloccata fino a quando non hanno potuto andare
avanti con, diciamo, "l'interrogazione" di quelli che sono i
soggetti interessati, e che non è una decisione nostra, tant'è vero
che la Finanza ha ribadito agli agricoltori che si sono presentati
per firmare il verbale da loro costruito assieme grazie anche ai
nostri uffici, che hanno dato loro delle informazioni per
velocizzare la cosa, che il nostro intervento presso di loro è
stato pressoché settimanale o mensile, comunque, per quanto
riguarda un sollecito per quelle che erano le azioni da
intraprendere e da mandare avanti. Questo per fare chiarezza.
Per quanto riguarda invece il discorso della mozione che
"
impegna il Presidente della Giunta a sollecitare i CAA e la
stessa AREA VdA affinché si preparino ad affrontare pratiche di
risarcimento nel caso la mancata liquidazione di quanto dovuto
derivi da loro responsabilità
", questo diciamo che va
nell'ordine delle cose, tant'è vero che, per quanto riguarda
l'attività dei CAA, questo è già un presupposto che è in essere,
cioè i CAA sono obbligati da delle normative ad avere delle
assicurazioni, che, in caso di errore da parte loro, portino al
pagamento, al risarcimento di quello che è il danno arrecato in
sede di richiesta della domanda da parte dell'agricoltore
stesso.
Per quanto riguarda il discorso di AREA VdA, se ci saranno delle
situazioni dove evidentemente ci saranno delle cause imputabili
all'Agenzia, evidentemente si verificheranno delle possibilità di
risarcimento, ma in questo momento la Regione, tramite i
chiarimenti che ha chiesto ad AREA VdA, è in grado di dire che,
secondo quelle che sono le prassi e le attività che deve svolgere
AREA VdA, è da escludere una mancanza imputabile a degli errori che
possono essere colpa di un mancato pagamento. È per questo quindi
che in questa sede noi diciamo che prendiamo atto di una situazione
che evidentemente è quella che, se qualcuno sbaglia, qualcuno deve
pagare, dove qualcuno è obbligato a munirsi di un'assicurazione
esplicita e puntuale su questo tipo di interventi, perché è
stabilito così da una convenzione con AGEA, che obbliga i CAA a
munirsi di un'assicurazione, cosa che non è invece per AREA VdA
all'interno di quelle che sono le sue mansioni e secondariamente e
a supporto di quella che è una tesi della corretta operatività
svolta all'interno di AREA c'è anche l'attività di controllo svolta
dall'
Agecontrol
, che negli anni, attraverso degli
audit
, ha sempre certificato la piena conformità
dell'attività di AREA rispetto a quelli che sono i lavori che deve
eseguire.
Presidente
- La parola al Consigliere Nogara per
dichiarazione di voto.
Nogara (UVP) -
Grazie Presidente.
Assessore, è tutto vero quello che ha detto: i CAA sono
obbligati ad avere un'assicurazione, perché giustamente se
sbagliano nella dichiarazione...ma io non so se lei non ha sentito
quello che le ho letto prima, la relazione firmata dal
Direttore...all'allora Direttore di AREA, che diceva che
effettivamente queste persone hanno ragione, che si pongono adesso
delle prime problematiche, delle seconde problematiche...danno
praticamente uno spunto per uscire da questi problemi, oppure la
lettera che c'è di AREA che risponde ai CAA, in cui si dice: "sì,
effettivamente avete ragione". Allora, i CAA hanno comunicato qual
era la problematica ad AREA, perché non spetta ai CAA risolvere
queste problematiche. Se AREA non riesce a risolvere queste
problematiche, mi spiega da chi devono andare gli agricoltori? Io
capisco che AREA non ha un'assicurazione...per non pagare, però ad
un certo punto cosa succede? "Eh - gli dicono - mi spiace, ma è
così...", insomma, ci sarà un responsabile per una cosa del genere!
Il responsabile perché le pratiche vengano gestite nel miglior modo
possibile, secondo me, è AREA, o no? Poi che non ci sia
un'assicurazione...è chiaro che AREA cerca sempre di scaricare sui
CAA. Come le ho già detto prima, i CAA stanno aspettando delle
pratiche che sono in lavorazione da due anni, ad AREA, stanno
ancora aspettando, perché se effettivamente è colpa loro, per loro
non è un problema fare la denuncia all'assicurazione, eh? E l'hanno
fatto. L'anno scorso la CIA, la Coldiretti e altre...perché non
avevano presentato in tempo le domande...stanno pagando tutti, eh,
stanno pagando le assicurazioni, perché era colpa dei CAA che non
avevano presentato le domande. Qua io mi riferisco ad altre cose.
Quando i CAA ti fanno una segnalazione - e qua c'è la segnalazione
- dove ti dicono quali sono le problematiche e cosa potrebbe
succedere e AREA non fa niente, di chi è la colpa? Ditemi di chi è
la colpa!
Allora, noi con questa mozione avevamo solo detto di stimolare
l'AREA o i CAA per attivarsi in questo modo, nel senso che, se c'è
la possibilità di pagare tramite assicurazione...che quello che è
fermo da AREA venga subito mandato ai CAA, i CAA lo mandino alle
assicurazioni, tutto quello che è pagabile bisognerebbe farlo
pagare, sempre per lo stesso discorso, perché gli agricoltori hanno
fatto le cose in regola.
Tornando al discorso di prima, ci sono 11 Regioni, se vuole
gliele leggo anche: Bolzano, Emilia Romagna, Friuli Venezia Giulia,
Lombardia, Marche, Molise, Sardegna, Trento Toscana, Umbria,
Veneto, questo al 1° di ottobre, e ne sono passati molti altri,
tutti quelli che sono enti pagatori sono stati tutti chiusi, tanto
per dire, non è che non vengono pagati e noi siamo nel mucchio,
poi, secondo me, non è intelligente dire: "noi siamo nel mucchio e
allora va bene". Abbiamo anche un sacco di misure che sono state
bocciate, il benessere animale è stato bocciato praticamente tutto,
sulle acque è stato tutto mandato indietro, si ha un bel da
rimandare in là che tanto ce le bocciano lo stesso, perché siamo
caduti, per esempio, il fatto delle acque in...non mi ricordo più
il termine, ma comunque AGEA...praticamente Bruxelles non ci paga
più sotto l'aspetto delle acque, perché con altre 14 Regioni
italiane non siamo in regola.
A questo punto io per l'ultima volta spero che anche lei
Presidente...mi sembra che non fosse così contrario a quanto stavo
dicendo...spero che si possa almeno votare una mozione del genere
positivamente, perché davvero, secondo me, si fa una brutta figura
se ci si astiene per una cosa del genere! Qui stiamo solo dicendo
che chi ha presentato le domande in regola - non sto a dire AREA...
- deve essere pagato, perché se rischia entro il 31 dicembre di
perdere tutto, non è giusto, e questa è una regola...la chiami come
vuole, la regola numero uno del...mi sembra che sia normale, ecco,
se poi vi volete astenere, sarà un problema vostro. Grazie.
Presidente
- Grazie. Ci sono altri interventi? Se non ci
sono altri interventi, possiamo mettere in votazione la mozione. La
votazione è aperta, colleghi votate. La votazione è chiusa.
Presenti: 34
Votanti: 14
Favorevoli: 14
Astenuti: 20 (Baccega, Bianchi, Borrello, Donzel, Farcoz,
Follien, Fontana, Fosson, Guichardaz, Isabellon, Lanièce,
Marguerettaz, Marquis, Péaquin, Perron, Restano, Rini, Rollandin,
Testolin, Marco Viérin)
Il Consiglio non approva.
Presidente
- Colleghi, vista l'ora, interrompiamo i
lavori, il Consiglio è riaggiornato alle 15,30.
---
La seduta termina alle ore 13,14.
