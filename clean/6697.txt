Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1180 del 14 marzo 1985 - Resoconto
OGGETTO N. 1180/VIII - PROCEDIMENTO PENALE NEI CONFRONTI DEL
PRESIDENTE DELLA FINAOSTA S.P.A. (Interrogazione).
PRESIDENTE
: Do lettura dell'interrogazione presentata dai
Consiglieri Riccarand e Mafrica:
INTERROGA Z IONE
AVENDO APPRESO che la Magistratura di Aosta ha avviato un
procedimento penale per truffa aggravata nei confronti dell'attuale
Presidente del Consiglio di Amministrazione della "FINAOSTA S.p.A."
Sig. Silvano VESAN,
RIBADITA la necessità che ai vertici di Società importanti quali
la "FINAOSTA" siedano persone capaci e al di sopra di ogni
sospetto;
AL FINE di avere tutti i necessari chiarimenti su una vicenda
che appare fortemente preoccupante;
i sottoscritti Consiglieri regionali di "Nuova Sinistra" e del
Partito Comunista Italiano
INTERROGANO
il Presidente della Giunta regionale per sapere:
1)
quando è venuto a conoscenza dell'esistenza del
citato procedimento penale nei confronti del Presidente della
FINOASTA;
2)
quali sono i provvedimenti che la Giunta regionale
intende adottare.
PRESIDENTE
: Ha chiesto di parlare il Presidente della
Giunta, ne ha facoltà.
ROLLANDIN - (U.V.):
En réponse à la première demande je
dois dire que le Président de la FINOASTA m'a donné un coup de fil
pour m'annoncer qu'il avait reçu cette communication. Suite à cette
interpellation, puisque les explications qu'il m'avait données par
téléphone sur les raisons qui étaient à l'origine de cette enquête,
à mon avis suffisaient à démontrer qu'il n'y avait aucun lien entre
ces faits-là et sa charge actuelle de Président de la FINAOSTA, je
me suis persuadé qu'il n'y avait pas besoin de prévoir d'enquête
supplémentaire. Quand même, puisque j'avais une réponse à donner
aux Conseillers qui ont présenté cette interrogation, j'ai envoyé
une lettre à M. Vesan qui m'a répondu de la façon suivante:
"In merito all'interrogazione inerente il mandato di
comparizione per truffa nei miei confronti relativo ad una
compravendita effettuata al Comune di Torgnon nel 1982, mi permetto
precisare che in tale occasione ho agito in qualità di procuratore,
l'importo da me riscosso in atto è stato regolarmente consegnato
all'acquirente che mi ha lasciato quietanza di saldo come risulta
da allegata fattura. Tengo a precisarle che nella scrittura
privata, sottoscritta dall'acquirente e dal venditore, dalla quale
risulta completamente estraneo malgrado le insinuazioni
dell'alienante, l'importo della vendita era superiore a quanto
denunciato in atto e che tale somma non è stata onerata
dall'acquirente. Dalla dichiarazione di estraneità al fatto
rilasciatami dall'acquirente risulta il suo preciso impegno a
corrispondere la somma escludendomi da ogni connessione al
riguardo. Tutta la vicenda è in fase di istruttoria e mi auguro
possa essere riconosciuta la completa estraneità dai presunti
sospetti di truffa sollevati nei miei confronti. Il vergognoso
attacco rivoltomi quale Presidente della Finanziaria regionale mi
lascia sorpreso ed amareggiato e auspico di poter dimostrare la mia
estraneità dalle accuse infamanti che infangano ventotto anni di
corretta attività professionale".
Il n'y a pas grand-chose à ajouter à ce que le Président de la
FINAOSTA a dit, sauf que les faits qui ont été à l'origine de cette
enquête ne sont pas liés à l'activité de M. Vesan en tant que
Président de la FINAOSTA et je crois que d'ici quelque temps on
pourra démontrer que M. Vesan n'a aucun problème à ce sujet.
PRESIDENTE
: Ha chiesto di parlare il Consigliere
Riccarand, ne ha facoltà.
RICCARAND - (N.S.):
Dichiaro la mia completa
insoddisfazione rispetto alla risposta del Presidente della
Giunta.
Se ho ben capito, perché non ha precisato il Presidente della
Giunta quando è venuto a conoscenza del procedimento penale a
carico del Presidente della FINAOSTA, questa comunicazione gli è
arrivata dopo che Vesan era già stato nominato Presidente della
FINAOSTA, cioè quando si è diffusa la notizia di questo
procedimento penale. Quindi ritengo che anzitutto ci troviamo di
fronte ad un atteggiamento scorretto, nel senso che una persona che
deve assumere una carica importante come quella di Presidente della
Finanziaria regionale, cioè di una società che deve amministrare
circa 100 miliardi all'anno e che quindi ha un ruolo economico e
politico di estrema rilevanza nella nostra Regione, una persona che
si accinge ad accettare questo incarico di fronte all'Ente che lo
nomina deve chiarire qual è la sua situazione e soprattutto se ha
delle pendenze giudiziarie in corso. Sicuramente nel momento in cui
è stato nominato Presidente della FINAOSTA il Sig. Vesan già era a
conoscenza di questo procedimento.
Ora si dice che la vicenda non è legata alla FINAOSTA, e questo
lo supponevamo anche noi quando abbiamo presentato
l'interrogazione, ma non è questo l'elemento rilevante, bensì il
fatto che il Presidente del Consiglio di Amministrazione della
FINAOSTA è di fatto coinvolto in un procedimento penale per truffa
aggravata. Evidentemente dichiara la sua estraneità e presume la
sua innocenza, però il fatto che l'istruttoria sia andata avanti e
che dall'istruttoria si sia passati ad un mandato di comparizione
nei suoi confronti indica che questa palese estraneità del
Presidente della FINAOSTA non è così evidente e palese, altrimenti
l'inchiesta si sarebbe fermata prima, visto che i fatti risalgono
al 1982. E' evidente che i giudici sono andati avanti
nell'istruttoria, hanno spiccato i mandati di comparizione e la
vicenda va avanti.
Ritengo che il modo con cui è stata affrontata la questione
indichi un atteggiamento di scarsa correttezza da parte del
Presidente della FINAOSTA, che doveva comunicare all'esecutivo
prima della sua nomina quale era la sua posizione rispetto alla
vicenda, e un comportamento troppo appiattito da parte della Giunta
verso le dichiarazioni che lo stesso Vesan fa senza un adeguato
approfondimento della materia.
In ogni caso credo che da questa vicenda emergano ancora una
volta quelle che sono delle valutazioni critiche che il nostro
Gruppo, così come il Gruppo del P.C.I., avevano già espresso sui
criteri di nomina del Presidente della FINAOSTA, cioè sul fatto che
si continui, nonostante i precedenti, a nominare delle persone in
base a criteri di lottizzazione partitica e non in base a criteri
di competenza tecnica, che metterebbero al riparo l'Amministrazione
regionale da disavventure quale quella che si è delineata anche in
questa occasione.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Anch'io sono insoddisfatto della
risposta fornita all'interrogazione dal Presidente della
Giunta.
Non ho motivo di dubitare delle dichiarazioni fatte dal Geom.
Vesan e anzi mi auguro che la sua innocenza venga dimostrata, però
devo rilevare il comportamento contraddittorio della Giunta
regionale. L'interrogazione ha un senso politico, non è che con
questa i Gruppi di Nuova Sinistra e del Partito Comunista Italiano
abbiano inteso sollevare dei problemi giudiziari, quanto piuttosto
un problema politico che è il seguente: nel luglio 1984 alcuni
Assessori della Giunta regionale, per una comunicazione giudiziaria
e per un mandato di comparizione, hanno rassegnato le dimissioni;
in questo caso invece, sempre in presenza di un mandato di
comparizione, la Giunta regionale ritiene che le spiegazioni
fornite siano sufficienti. Allora mi chiedo se gli Assessori che
sono stati costretti alle dimissioni sono giudicati colpevoli.
Rilevo questa contraddizione nel comportamento della Giunta
regionale e faccio mie anche le considerazioni sull'opportunità che
alla Presidenza della FINAOSTA ci sia un tecnico e non una persona
incaricata in base alla lottizzazione politica.
