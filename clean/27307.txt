Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 204 del 23 luglio 1971 - Resoconto
OGGETTO N. 204/71 - Lavori di restauro della Chiesa
collegiata dei Santi Pietro e Orso (detta di Sant'Orso) in
Aosta.
Fosson (U.V.)
- Allora la parola all'Assessore Milanesio.
Niente ...
Milanesio (P.S.I.)
- Sì, due parole per la relazione...
(Voce di Caveri) ...
Sì, l'allegato è arrivato con l'ordine
del giorno aggiuntivo.
Dunque, è stato presentato un allegato e poi successivamente in
ordine alle discussioni che sono così intervenute ancora, si
proponeva di rivedere l'ordine di priorità indicato nell'allegato
per quanto attiene ai lavori di sistemazione e quindi ai lavori di
restauro e di eliminare per il momento, e quindi riservare ad una
successiva ed eventuale decisione del Consiglio, quei lavori che
potevano essere lavori di sondaggio di scavo archeologico.
Questo perché? Perché da parte di, così, di alcuni Consiglieri
era stata sollevata la perplessità che lavori di scavo e di
sondaggio archeologico potessero compromettere la stabilità e la
staticità della Chiesa e del complesso, pertanto diciamo che grosso
modo vale la relazione presentata, io però aggiungerei degli
elementi e poi lascerei alla discussione integrata ancora queste
valutazioni e quindi alla fine arrivare ad uno schema di
deliberazione che possa comprendere le osservazioni e le
precisazioni fatte dai Consiglieri.
Io, così, mi limiterei, limiterei il mio intervento ad una
rapida lettura della nuova relazione che in parte ricalca la
precedente, solo per fare un breve "excursus" sui lavori che sono
stati fatti e sulle opere che sono necessarie.
I lavori eseguiti dal '66 al '69 nella Collegiata di Sant'Orso
hanno interessato la sistemazione museografica degli affreschi
ottoniani del sottotetto, il rifacimento di gran parte delle
coperture del complesso monumentale, i lavori di ricerca
archeologica sulla facciata esterna, sui due lati della navata
centrale e sull'area antistante, i sondaggi sulle pareti del
chiostro e la messa in opera di un parafulmine protettivo, il tutto
per un importo complessivo di Lire 63.000.000 comprensivo del
contributo elargito per l'acquisto di un organo elettronico.
I lavori poi hanno subìto un arresto a causa del sopraggiunto,
indilazionabile impegno, derivato dallo scoppio di una bomba nella
Chiesa parrocchiale di Saint-Vincent. In quel nuovo cantiere è
stata assorbita l'attività di tutta la Sovrintendenza ai
Monumenti.
Si rileva, inoltre, che il gravoso impegno finanziario di
Saint-Vincent avrebbe reso impossibile il funzionamento
contemporaneo dei due cantieri.
L'aver lasciato per circa tre anni inconcluso il cantiere di
Sant'Orso ha naturalmente provocato numerosi inconvenienti, tra i
quali una campagna di stampa di critica nei confronti
dell'Amministrazione regionale.
Per le considerazioni sopra esposte appare ovvia l'urgenza della
ripresa dei lavori nel cantiere di Sant'Orso, specialmente ora che
il cantiere di Saint-Vincent si sta avviando alla conclusione.
I lavori di ricerca da completare si propongono, lo studio
definitivo della cronologia costruttiva della Chiesa, al fine di
accertare l'eventuale esistenza di strutture alto-medievali o forse
tardo-romane, specialmente nella zona della cripta. È pure
importante l'analisi precisa delle fasi romaniche, pre-romaniche in
ordine al problema di trattazione degli affreschi, con la
scrostatura delle pareti della navata centrale si propone di
ripristinare ciò che rimane delle pitture ottoniane che le
ricoprivano interamente prima della costruzione delle volte
quattrocentesche ad opera di Giorgio di Challant.
I lavori anzidetti, oltre che fornire sul piano scientifico dati
storici o artistici, attendibili e definitivi, permetteranno una
migliore valorizzazione dell'importante complesso monumentale con
positivi risvolti sul piano culturale e turistico.
Scopo della presente relazione è di prospettare il piano di
interventi necessari per completare i lavori nella Chiesa
Collegiata di Sant'Orso.
Si premette comunque che ogni decisione è subordinata alla
disponibilità totale della Chiesa, ottenibile esclusivamente
trasferendo il culto nella vicina Chiesa di San Lorenzo e alla
sicura disponibilità di un finanziamento di circa 70.000.000 di
Lire annue.
In linea di massima, il programma da articolarsi nell'arco dei
tre anni sarà il seguente e qui c'è quella modificazione
sostanziale, direi, rispetto agli atti in vostro possesso per
quanto riguarda le fasi dell'intervento e la qualità
dell'intervento.
Primo anno - Sistemazione Chiesa di San Lorenzo.
Per poter operare con una certa tranquillità nella Chiesa di
Sant'Orso, e anche per non intralciare le funzioni liturgiche, è
opportuno che almeno durante la settimana il culto venga trasferito
in altra sede. Sembra che il locale più idoneo a tale scopo sia
l'ex Chiesa parrocchiale di San Lorenzo ora adibita a cinema teatro
parrocchiale. Tale edificio, che è in buone condizioni statiche,
necessita però di lavori di sistemazione e riadattamento
nell'interno. Questi lavori ovviamente devono precedere la data di
inizio dello scavo, qui niente scavo, quindi, all'interno della
Chiesta di Sant'Orso.
Restauro statico e sistemazione del Chiostro.
Anche tenuto conto del fatto che il Chiostro è uno dei Monumenti
più visitati dai turisti - ecco qui si porta il problema del
Chiostro in prima linea - anche tenuto conto del fatto che il
Chiostro è uno dei Monumenti più visitati dai turisti sembra
opportuno procedere in via prioritaria al suo consolidamento
statico con eliminazione delle deprecate puntellature alla sua
sistemazione.
Tale lavoro può avvenire anche in concomitanza con la ripresa
dei lavori nel cantiere della Chiesa di Sant'Orso.
Sempre nel primo anno. Ultimazione della ricerca archeologica
nella Chiesa di Sant'Orso e sottomurazione dei muri di
fondazione.
Verrà completata la scrostatura dei muri dell'interno della
Chiesa di Sant'Orso allo scopo di recuperare i resti delle pitture
ottoniane. In questa prima fase verranno avviati i lavori
indispensabili di sottomurazione delle fondazioni con messa in
opera dei drenaggi necessari per eliminare radicalmente ogni causa
di umidità, anche in riferimento a recenti infiltrazioni di acqua
segnalate dal capitolo - cioè c'è anche un problema statico della
Chiesa che deve essere in qualche modo risolto e quindi occorrerà
consolidare staticamente la Chiesa.
Secondo anno.
Dopo aver accertato la storia ...
(Voce) ...
Ma è un'altra
questa. Io l'ho fatto per accelerare, ad ogni modo se i Consiglieri
hanno letto tutti gli allegati, io ho solo sottolineato, perché
abbiamo già avuto modo di discutere anzitempo con l'Avvocato
Caveri, ho sottolineato che su, appunto, su sua richiesta, sua
segnalazione, era stato spostato il tipo di intervento e quindi se
vogliamo espressamente escludere lavori di scavo o di sondaggio
archeologico dentro la Chiesa, lo possiamo escludere in questa
relazione non si fa menzione di lavori di scavo e di sondaggio,
nella nuova relazione che stavo leggendo. Chiedo scusa se leggevo
in modo rapido e noioso, era solo perché volevo darne lettura
affinché rimanesse agli atti, altrimenti mi si poteva dire che
valeva la relazione allegata, invece questa era una relazione
sostitutiva a quella allegata. Ad ogni buon conto se i Signori
Consiglieri ritengono che io gli debba fare grazia della relazione,
io gliene faccio grazia, ascolto gli interventi e poi si arriverà
ad una conclusione.
Caveri (U.V.)
- Je demande pardon, avant tout à
l'Assesseur au Tourisme, si je me suis permis de critiquer sa
manière de lire ce mémoire épouvantable, pas épouvantable mémoire,
mais épouvantable la manière de lire.
Je veux demander, aussitôt je demanderai bientôt la réunion des
chefs de groupe afin de transformer un peu, de chercher d'établir
des règles afin que ces séances du Conseil régional deviennent un
peu moins lourdes que ce qu'elles sont, parce qu'il y a trop de
Conseillers qui prennent la parole pour les moindres questions et
on parle trop longuement et puis surtout il faut éviter que les
Assesseurs nous infligent avec un sadisme assez remarquable, la
lecture de ces relations que nous avons lues puis en général, sauf
je donne acte à l'Assesseur au Tourisme, sauf en ce cas parce que
effectivement je reconnais que l'Assesseur au Tourisme avait fait
une nouvelle relation, d'autre part ce nouveau rapport de
l'Assesseur - c'était moi-même qui l'avait demandé - parce que je
ne partageais pas ni les temps ni les modalités d'exécution de ces
travaux et j'étais très préoccupé surtout de ces sondages que
l'Assesseur voulait faire dans les fondations de l'Eglise, j'étais
préoccupé pour la stabilité, pour la sécurité de l'édifice de
l'Eglise de Saint Ours.
En tout cas mes réserves n'ont plus raison d'être, parce que
l'Assesseur au Tourisme la prévision à propos des travaux de
sondage dans les fondations de l'Eglise de Saint Ours et par
conséquent je voterai à faveur de la proposition de l'Assesseur au
Tourisme, cependant pour être plus tranquille et plus sûr, je
demande que au fameux mémoire au rapport ... l'Assesseur au
Tourisme, on ajoute une phrase et la phrase est la suivante: "Si
escludono per il momento i sondaggi e le esplorazioni sotterranee
nelle fondazioni della Chiesa". Je ne sais pas si on en a pris
acte, à verbal, et je demande qu'il y ait aussi une déclaration de
la part, soit du Président de la Junte ou pour le moindre
l'Assesseur au Tourisme, au nom aussi de la Junte, afin qu'on nous
donne une assurance en ce cas, parce que évidemment il est avant
tout nécessaire de faire les travaux de drainage de ces mappes
d'eau qui existent dans le Cloître de Saint Ours qui est le
Monument artistique plus beau de la Ville d'Aoste. Il est
nécessaire à faire cet œuvre de drainage parce
qu'il faut éviter qu'un jour il puisse même s'écrouler le Cloître
ou puisse s'écrouler le Prieuré de Saint Ours parce qu'il y aussi
ce danger, voilà.
Alors avant tout il faut faire les travaux de drainage et puis
le reste on le verra après, mais je demande que pour le moment il y
ait cette phrase que je viens de dire et qu'il ait une assurance
non seulement de la part de l'Assesseur, mais de la part de la
Junte et que dans le verbal de cette séance on donne acte de cette
garantie et de cette promesse et de cet engagement.
Fosson (U.V.)
- La parole au Conseiller Savioz.
Savioz (P.C.I.)
- Io ho letto questa relazione e vorrei
porre due domande all'Assessore. La prima per quanto concerne il
contributo elargito per l'acquisto di un organo elettronico. Ora in
Assessorato, in Commissione, in Consiglio regionale, si era
sollevato già una volta questo problema che prima di dare dei
contributi per l'acquisto degli organi, l'acquisto delle campane,
sarebbe stato più opportuno dare quei soldi per continuare
ulteriormente i lavori di consolidamento dei monumenti della
Regione Autonoma per quanto concerne Antichità e Belle Arti,
malgrado quelle assicurazioni date in questa sede io vedo che qui
c'è una spesa, non si dice neanche di quanto sia, perché si parla
di 73.000.000 comprensivo di tutto e quindi mi sembra strano
perlomeno strano che si diano dei contributi per l'acquisto di un
organo elettronico, quando abbiamo dei lavori sospesi
nell'archeologia da diversi e svariati anni e dove addirittura,
tipo il ponte di Pondel dove c'è un pericolo permanente per i
bambini e anche per gli adulti in quanto è stata fatta una
staccionata su quel burrone profondo più di 80 mt. dove ci passano
facilmente i bambini dentro, come se niente fosse e dove i lavori
sono stati sospesi non si è saputo il perché, dove non si sono
ripresi non si è saputo il perché e dove questo monumento è
visitato regolarmente da una media di 20-25 macchine al giorno,
quindi oltretutto c'è anche un pericolo che continua ad
esserci.
La seconda questione è inerente al fatto che qui in linea di
massima il programma dei lavori è il seguente: nel primo anno si
parla di scrostature e fin lì sono d'accordo, poi di scavi e
sondaggi.
Ora, già Caveri ha sollevato il problema ma io lo sollevo ancora
perché la Collegiata di Sant'Orso, se si procede a fare dei
sondaggi, c'è effettivamente un pericolo di stabilità; ora mi
sembra che i tecnici abbiano constatato anche loro questo problema,
comunque una assicurazione la vorrei in merito, e poi la terza
questione che la relazione letta dall'Assessore fin dove gli è
stato possibile leggerla, poi per l'intervento di Caveri è stata
sospesa, perché il Caveri ne ha una copia, ma noi no; allora io
dico che è meglio non leggere una relazione di quel genere perché
francamente, scusa, ma non si riesce a capire niente in quantoché
la lettura è rapida e noi non possiamo seguire con la nostra
attenzione sufficiente, quindi o si dà una copia di quella
relazione prima a ognuno e non soltanto a qualcuno, perché qualcuno
è più bello, altri sono meno belli e allora la cosa può andare bene
sennò è meglio non leggerla, perché leggerla così significa perdere
tempo e non capirci niente.
Milanesio
(P.S.I.)
- La relazione che io ...
(Andrione:
il faudrait appeler Caveri, parce que ...)
...
Sì, è meglio. Sarebbe bene magari chiamare
l'Avvocato Caveri che deve essere fuori, io intanto rispondo a
Savioz.
Dunque, la relazione che io ho letto alla svelta, in parte
evidentemente ricalcava la relazione che i Consiglieri hanno
ricevuto, per quanto riguarda invece la cronologia degli interventi
e il tipo degli interventi, questa relazione evidentemente cosa fa?
Esclude i lavori di cui al punto B primo anno - non per quanto
riguarda gli scavi e sondaggi - e ipotizza una inversione di
determinati interventi. Ecco questo è il contenuto diciamo così
della relazione. Per il resto vale la relazione che i Signori
Consiglieri hanno nelle mani, evidentemente si modificano solo la
cronologia degli interventi e i tipi di interventi.
Io stavo leggendo appunto la parte essenziale, la parte
determinante dove si dicevano queste cose, comunque avrei poi fatto
oggetto di una proposta precisa da inserire evidentemente nella
relazione che tutti i Consiglieri hanno e quindi da inserire a
verbale in questo Consiglio, per quanto riguarda questo mutamento
di intervento, questa modifica nell'intervento.
Per quanto riguarda l'organo elettronico, evidentemente io mi
sono limitato a raccontare cronologicamente quello che è stato
fatto in ordine alla Chiesa di Saint-Vincent. Devo anche dire che
l'organo elettronico non è stato acquisito dalla Sovrintendenza
perché la Sovrintendenza non ha il compito per comperare un organo
elettronico e non ha titolo per intervenire. L'organo elettronico,
che fa assommare ad altre spese, è stato acquisito con altri fondi
e che sono quelli del capitolo così detto Presidenziale, cioè spese
per il culto, ecc., ecc. quindi la Sovrintendenza questi soldi non
li ha spesi e comunque è stato acquisito molto tempo fa.
Rispondo all'Avvocato Caveri che è qui presente per assicurare,
assicurarlo a nome mio e della Giunta, che quanto da lui affermato
è da noi condiviso e quindi diamo la più ampia assicurazione che
nessun lavoro di scavo o di sondaggio verrà fatto senza
interpellare il Consiglio.
Quindi se il Consiglio lo consente, io chiedere di rivedere il
programma che è indicato a pagina 2, là dove si dice: "In linea di
massima il programma dei lavori è il seguente".
Ora se i Signori Consiglieri lo ritengono io leggo la nuova
formulazione di quella parte che dovrebbe essere cambiata, leggo la
nuova formulazione, ecco per cosa si dice? Primo anno: sistemazione
della Chiesa di San Lorenzo.
I Consiglieri mi faranno grazia se leggo, ma se dobbiamo mettere
a verbale, devo leggerlo.
Quindi per poter operare con una certa tranquillità nel cantiere
della Chiesa di Sant'Orso e anche per non intralciare le funzioni
liturgiche, è opportuno che almeno durante la settimana il culto
venga trasferito in altra sede, sembra che il locale più idoneo a
tale scopo sia l'ex Chiesa parrocchiale di San Lorenzo ora adibita
a cinema teatro parrocchiale.
Tale edificio che è in buone condizioni statiche necessita però
di lavori di sistemazione e riadattamento all'interno, quindi primo
quell'intervento.
Poi, B: quindi il punto B non è più ultimazione dei lavori di
ricerca, ma è: "Restauro statico e sistemazione del Chiostro, anche
tenuto conto del fatto che il Chiostro è uno dei monumenti più
visitati dai turisti, sembra opportuno procedere in via prioritaria
al suo consolidamento statico con l'eliminazione delle deprecate
puntellature e alla sua sistemazione.". Ecco questo è il punto B,
evidentemente il punto C, il punto C è sostituito perché abbiamo
introdotto un punto C nel primo anno, quindi il punto C sarebbe:
"ultimazione delle sottomurazioni e dei muri di fondazione. Verrà
completata la scrostatura dei muri dell'interno della Chiesta di
Sant'Orso allo scopo di recuperare i resti delle pitture
ottoniane.".
In questa prima fase verranno avviati i lavori indispensabili di
sottomurazione dei lavori di fondazione, con messa in opera dei
drenaggi necessari per eliminare radicalmente ogni causa di
umidità, anche in riferimento a recenti infiltrazioni di acqua
segnalate dal capitolo.
Secondo anno, ecco questa è la parte sostitutiva di quella.
Dopo aver accertato la storia architettonica della Chiesa di
Sant'Orso, dopo aver valutato attentamente l'importanza, si potrà
procedere al restauro di consolidamento e conseguire un nuovo
pavimento in analogia a quanto praticato nella Chiesta parrocchiale
di Saint-Vincent.
Verranno consolidati i muri di elevazione, si procederà pure al
restauro statico della facciata, tale fase operativa terminerà con
la ripresa degli intonaci e il restauro conservativo delle
pitture.
Nel contempo, si prevede di porre mano ai lavori edilizi non
strettamente connessi con il restauro del monumento, quali
fognature del Chiostro, interrato delle linee elettriche e
telefoniche, sistemazione delle fognature comunali e
dell'acquedotto.
Terzo anno, quindi questo è sostitutivo di quella parte centrale
e mi fermo al terzo anno.
Questa ultima fase verrà dedicata ai lavori di rifinitura
dell'interno e dell'esterno della Chiesa di Sant'Orso e alla
risistemazione delle strutture accessorie e dell'arredo sacro.
Si ritiene opportuno precisare che il programma sopra
specificato ha carattere indicativo, evidentemente tutti questi
interventi sono, diciamo così, legati all'entità delle cose che si
trovano scrostando i muri, facendo le fogne.
La Giunta chiede per questo e questo è stato chiesto anche dalla
Collegiata, che il Consiglio deliberi di approvare il programma di
cui alle premesse predisposto dalla Sovrintendenza regionale a
Monumenti Antichità e Belle Arti e di delegare alla Giunta
regionale l'adozione dei provvedimenti deliberativi necessari per
l'esecuzione dei lavori di restauro di cui si tratta, e per
l'approvazione e il finanziamenti e la liquidazione delle relative
spese da imputare agli appositi stanziamenti dei capitoli di spesa
dei bilanci preventivi della Regione per gli anni 71-72-73 sino ad
un ammontare di spese previste in complessive lire 210.000.000,
cioè noi prevediamo che un intervento così radicale su questo
monumento possa costare sui 200.000.000. Noi abbiamo previsto che
con gli attuali stanziamenti che abbiamo, senza far ricorso a
stanziamenti straordinari, il bilancio della Regione ci consente di
utilizzare in questo settore circa 70.000.000 all'anno, quindi
abbiamo indicato in 210.000.000 poiché è prevista in tre anni
l'esecuzione di questi lavori, l'ammontare presunto dei lavori
stessi può anche darsi che si spenda di meno, certamente non
potremo spendere di più perché dovremmo venire in Consiglio.
Ora, perché la delega alla Giunta, evidentemente qui non si può,
non è come costruire un edificio, non è come, che so io, fare una
strada, si tratta di intervenire con azioni di restauro e direi
statico di scrostatura, di costruzione di una fognatura, di
interramento di linee e quindi alcune di queste cose saranno
oggetto di un progetto preciso e quindi di preventivi di spesa,
altre di queste cose invece sono condotti in economia dalla
Sovrintendenza, soprattutto per i lavori più delicati come quelli
di scrostatura e quindi non possiamo in questo momento indicare una
cifra esatta per quanto si riferisce all'ammontare di questi
lavori.
Ecco, io ritengo che l'intervento comunque per concludere questa
breve intermittente relazione, ritengo che l'intervento sulla
Chiesa di Sant'Orso, complesso monumentale di Sant'Orso, sia
indispensabile per ragioni storiche, per ragioni culturali e per
ragioni anche direi di sicurezza. È un complesso di una così grande
importanza artistico, culturale, storica ed è un complesso
minacciato nella sua stabilità e nella sua staticità, dal resto noi
riteniamo che intervenire solo per un consolidamento statico
sarebbe un errore così anche culturale, occorre nell'intervento di
consolidamento statico poter leggere questo monumento e restituirlo
al suo, diciamo così, splendore e anche alla sua stratificazione
storica, insomma. Questo è lo scopo dell'intervento di
restauro.
La Chiesa di San Lorenzo è quella Chiesa che c'è di fronte,
piccola, che era adibita, che è adibita attualmente al
cinema-teatro ecc., ecc..
Montesano (P.S.D.I.)
- Allora chi approva la delibera
alzi la mano. Prego ...
Germano (P.C.I.)
- Cioè abbiamo fatto una grossa
discussione prima sulle competenze della Giunta fino a un milione e
mezzo, non può fare di più ecc., qui deleghiamo alla Giunta di
spendere per tre anni come vuole 210.000.000 con un'alzata di mano
così. piccola osservazione.
Montesano (P.S.D.I.)
- Allora chi approva la delibera
alzi la mano. Contrari, astenuti. Il Consiglio approva.
