Classificazione
AGRICOLTURA
Agriturismo
UNIONE EUROPEA E RAPPORTI INTERNAZIONALI



Oggetto del Consiglio n. 1075 del 13 gennaio 2005 - Resoconto
OGGETTO N. 1075/XII - Approvazione di modificazioni all'azione
II.B.1.1 - Sviluppo dell'agriturismo e del turismo rurale della
misura II.B. - Incentivazione delle attività turistiche ed
artigianali - Asse II - Sostegno ai territori rurali - Piano di
sviluppo rurale della Valle d'Aosta 2000-2006, approvato con
deliberazione del Consiglio regionale n. 1807/XI del 24 gennaio
2001 in applicazione dei Regolamenti CE n. 1257/99 e n.
1750/99.
Il Consiglio
Richiamati:
- il regolamento CE n. 1257/99 del Consiglio dell'Unione
Europea del 17 maggio 1999 sul sostegno allo sviluppo rurale da
parte del fondo europeo agricolo di orientamento e garanzia
(FEAOG);
- il regolamento CE n. 817/2004, che sostituisce e abroga il
regolamento CE 445/02, recante disposizioni di applicazione del
regolamento CE n. 1257/99;
- la decisione della Commissione Europea C(2000) 2903 DEF del
29 settembre 2000, recante approvazione del documento di
programmazione sullo sviluppo rurale della Regione Autonoma Valle
d'Aosta per il periodo 2000-2006;
- la decisione della Commissione Europea n. 285819 del 17
gennaio 2001 recante approvazione degli aiuti di Stato relativi al
documento di programmazione sullo sviluppo rurale della Regione
Autonoma Valle d'Aosta per il periodo 2000-2006;
- la propria deliberazione n. 1807/XI del 24 gennaio 2001
relativa all'approvazione definitiva del Piano di Sviluppo Rurale
della Valle d'Aosta per il periodo 2000-2006 in applicazione dei
regolamenti CE n. 1257/99 e n. 1750/99;
- la deliberazione della Giunta regionale n. 286 del 12
febbraio 2001, con la quale si approvano le modalità di attuazione
e i criteri di applicazione del PSR della Valle d'Aosta per il
periodo 2000-2006, come specificato negli allegati alla stessa
deliberazione, e si stabilisce che l'applicazione delle azioni
previste dal PSR, non espressamente citate nel suddetto atto, viene
rinviata a successive deliberazioni della Giunta regionale;
- il punto III del paragrafo 2a - Tipologia degli interventi
ammissibili - dell'Azione II.B.1.1 - Sviluppo dell'agriturismo e
del turismo rurale - della Misura II.B.1 - Incentivazione delle
attività turistiche ed artigianali - del citato Piano di sviluppo
rurale della Valle d'Aosta, il quale prevede "Interventi su siti
naturali di interesse turistico e sulla rete sentieristica ed
escursionistica; eventuale creazione di percorsi a tema" e quali
beneficiari i soli enti pubblici;
- il paragrafo 4c - Intensità e/o importo dell'aiuto pubblico
cofinanziabile - della stessa Misura II.B.1. il quale prevede per
gli enti pubblici locali, beneficiari dell'aiuto pubblico
cofinanziabile per la realizzazione degli interventi di cui al
punto III del paragrafo 2a un tasso di aiuto pari all'80% della
spesa;
Considerato che la suddetta limitazione non permette di
incentivare i soggetti privati che intendono intervenire sulle loro
proprietà al fine di renderle idonee ad attività di tipo turistico
ed escursionistico, limitando le opportunità per il raggiungimento
degli obiettivi di multifunzionalità e diversificazione delle
attività economiche sul territorio rurale;
Ritenuto, pertanto, opportuno allargare anche a soggetti
privati, singoli o associati, i finanziamenti previsti per i
suddetti interventi, con un tasso di aiuto pari al 50%, fino ad un
massimo di euro 100.000,00 in tre anni secondo il regime "de
minimis", ai sensi dell'articolo 2, comma 2 del regolamento CE n.
69/2001 della Commissione relativo all'applicazione degli articoli
87 e 88 del trattato CE agli aiuti di importanza minore "de
minimis";
Atteso che l'allargamento dei finanziamenti a nuove tipologie
di beneficiari non necessita di alcuna notifica ai servizi della
Commissione, ai sensi dell'articolo 2, comma 1 dello stesso
regolamento CE n. 69/2001;
Richiamato, inoltre, il capitolo "Descrizione dettagliata
degli interventi", paragrafo "Interventi su siti naturali di
interesse turistico e sulla rete sentieristica ed
escursionistica-creazione percorsi a tema" della stessa Misura
II.B.1 - Incentivazione delle attività turistiche ed artigianali -
nel quale non sono attualmente contemplate alcune tipologie di
intervento che è invece importante promuovere al fine di ampliare e
diversificare l'offerta di turismo rurale della regione;
Atteso che le tipologie di intervento suddette riguardano i
parchi faunistici e il recupero di siti naturali di interesse
turistico ivi comprese le bonifiche di specchi d'acqua e la
creazione di zone umide, la cui valenza ricreativa, di educazione
ambientale e di attrazione turistica è ampiamente affermata e
riconosciuta in ambito nazionale ed internazionale;
Ritenuto pertanto di approvare le sopraccitate modificazioni
al punto III del paragrafo 2a - Tipologia degli interventi
ammissibili - e al paragrafo 4c - Intensità e/o importo dell'aiuto
pubblico cofinanziabile - dell'Azione II.B.1.1 - Sviluppo
dell'agriturismo e del turismo rurale - della Misura II.B.1 -
Incentivazione delle attività turistiche ed artigianali - del Piano
di sviluppo rurale della Valle d'Aosta, includendo tra i
beneficiari degli interventi previsti anche soggetti privati,
singoli o associati, con un tasso di aiuto per tali soggetti pari
al 50% della spesa, fino ad un massimo di euro 100.000,00 in tre
anni secondo il regime "de minimis";
Ritenuto inoltre opportuno integrare il capitolo "Descrizione
dettagliata degli interventi", paragrafo "Interventi su siti
naturali di interesse turistico e sulla rete sentieristica ed
escursionistica-creazione percorsi a tema" della citata Misura
II.B.1, Azione II.B.1.1 - Incentivazione delle attività turistiche
ed artigianali - con l'aggiunta, tra gli interventi ammissibili,
delle tipologie "realizzazione di parchi faunistici, recupero di
siti naturali di interesse turistico (bonifiche di specchi d'acqua,
creazione di zone umide, eccetera), ivi compresi i siti di "Natura
2000";
Richiamata la deliberazione della Giunta regionale n. 5016 in
data 30 dicembre 2003 concernente l'approvazione del bilancio di
gestione per il triennio 2004/2006, con attribuzione alle strutture
dirigenziali di quote di bilancio e degli obiettivi gestionali
correlati e di disposizioni applicative;
Visto il parere favorevole di legittimità rilasciato dal
Direttore della Direzione flora, fauna, caccia e pesca
dell'Assessorato Agricoltura, Risorse naturali e Protezione civile,
ai sensi del combinato disposto degli
articoli 13, comma 1,
lettera e) e 59, comma 2, della legge regionale
23 ottobre
1995, n. 45, sulla presente deliberazione;
Visto il parere della III Commissione consiliare
permanente;
Visto il parere del Consiglio permanente degli Enti
locali;
Con la correzione formale proposta dall'Assessore
Vicquéry
Delibera
1) di approvare le seguenti modificazioni all'Azione
II.B.1.1. - Sviluppo dell'agriturismo e del turismo rurale, della
Misura II.B. - Incentivazione delle attività turistiche ed
artigianali - Asse II - SOSTEGNO AI TERRITORI RURALI del Piano di
sviluppo rurale della Valle d'Aosta 2000/2006, approvato con
deliberazione del Consiglio regionale n. 1807/XI del 24 gennaio
2001:
a) al paragrafo 2a "Tipologia di interventi ammissibili (con
spese ammissibili)", punto III, "Interventi su siti naturali di
interesse turistico e sulla rete sentieristica ed escursionista;
eventuale creazione di percorsi a tema", la dicitura:
"Beneficiari: enti pubblici", è sostituita con la
seguente:
"Beneficiari: enti pubblici e soggetti privati, singoli e
associati";
b) al paragrafo 4c, "Intensità e/o importo di aiuto pubblico
cofinanziabile", la dicitura:
"per gli interventi sulla rete sentieristica ed
escursionistica.
80% a favore degli enti pubblici locali", è sostituta dalla
seguente:
"per gli interventi su siti naturali di interesse turistico e
sulla rete sentieristica ed escursionistica.
80% a favore degli enti pubblici locali
50% a favore di soggetti privati, singoli o
associati";
c) al capitolo "Descrizione dettagliata degli interventi",
paragrafo "Interventi su siti naturali di interesse turistico e
sulla rete sentieristica ed escursionistica - eventuale creazione
di percorsi a tema", la dicitura:
" - sistemazione e valorizzazione delle aree destinate alla
pesca e delle aziende faunistico-venatorie, attraverso interventi
di riassetto ambientale e realizzazione di apposite dotazioni
strutturali", è sostituita dalla seguente:
"sistemazione e valorizzazione delle aree destinate alla
pesca, delle aziende faunistico-venatorie, delle aree da destinare
a parchi faunistici attraverso interventi di riassetto ambientale e
realizzazione di apposite dotazioni strutturali";
d) il paragrafo di cui sopra viene inoltre integrato con la
seguente dicitura:
"recupero di siti naturali di interesse turistico (bonifiche
di specchi d'acqua, creazione di zone umide, ecc.), ivi compresi
siti di "Natura 2000"";
2) di dare atto che in considerazione delle modificazioni
decise al punto precedente, l'Azione II.B.1.1. - Sviluppo
dell'agriturismo e del turismo rurale della Misura II.B. -
Incentivazione delle attività turistiche ed artigianali - Asse II -
SOSTEGNO AI TERRITORI RURALI è modificata come da allegato alla
presente deliberazione;
3) di rimandare a successiva deliberazione della Giunta
regionale la definizione delle procedure e delle modalità
attuative.
Allegato
(omissis)
Si dà atto che alle ore 12,25 il Consigliere Lanièce lascia
l'aula consiliare.
Président - La parole à l'Assesseur à l'agriculture, aux
ressources naturelles et à la protection civile, Vicquéry.
Vicquéry (UV) - Innanzitutto per chiedere di cancellare un
refuso, che è a pagina 3.4 c), sotto la voce:
"per gli
interventi legati all'agriturismo 30% in conto capitale, 70% in
conto interessi oppure 50% in conto capitale per gli imprenditori
agricoli a titolo..."
, questo è un refuso che mi ha gentilmente
segnalato il Consigliere Stacchetti, che ringrazio. È un refuso del
testo originario addirittura del deliberato, per cui si tratta di
cancellare le parole
"a titolo"
lasciando la dizione
classica
"per gli imprenditori agricoli"
. Nella penna era
rimasto il concetto
"a titolo principale",
ma il concetto è
superato dal nuovo Codice civile.
Il provvedimento che viene presentato è stato votato
all'unanimità dalla commissione consiliare e - come è ben
illustrato nel testo - si tratta di aprire la possibilità anche ai
soggetti privati che intendono intervenire nella loro proprietà, di
ragionare in termini di turismo escursionistico. Questa misura, che
è prevista dal piano di sviluppo rurale, di fatto non era mai stata
utilizzata; si nota un certo avvicinamento al settore naturalistico
in senso lato da parte di privati e questo è un buon segnale
rispetto a una tendenza all'abbandono del sistema agricolo.
Le politiche regionali vanno nella logica di mantenere "in
primis" la zootecnia, ma anche i settori collegati alla viticoltura
e all'arboricoltura, ma non disdegnano interventi che vanno nella
logica della stretta sinergia agricoltura-turismo. Parleremo in
quest'aula di agriturismo non appena il disegno di legge sarà
predisposto, ma questo intervento va nella logica dell'integrazione
al reddito. Ormai è noto che impensabile prevedere per le
generazioni future un sistema di agricoltore, di imprenditore
agricolo, o - come si definisce nel nuovo Codice civile -
"imprenditore agricolo professionale"
(IAP). L'imprenditore
agricolo professionale non è solo una formula che cambia il testo
storico di imprenditore agricolo a titolo principale oppure no, ma
vuole essere una tendenza che va verso la logica di cui parlavo,
una logica di un nuovo sistema di fare agricoltura che possa far
conciliare la passione per il sistema con una qualità della vita
adeguata, che permetta un'integrazione del reddito sufficiente.
Questa deliberazione va in questa logica, perché darà questa
ulteriore possibilità. Che vada più nel senso faunistico piuttosto
che naturalistico o della pesca, questo sarà dato alla libera
iniziativa del privato. Per cui se vogliamo è un intervento di tipo
liberistico.
Il secondo passo riguarda l'aspetto dell'ammissibilità degli
interventi anche per la realizzazione di parchi faunistici,
recupero di siti naturali di interesse turistico, ivi compresi i
siti di "Natura 2000", che non erano previsti. Abbiamo alcune
realtà che necessitano di interventi e che non sono ricomprese in
nessuna normativa, mi riferisco al noto problema di antropizzazione
del lago di Chamois, che da anni aspetta un intervento perché è a
rischio la sua esistenza. Non c'era la normativa, con questa daremo
la possibilità di intervenire. Il deliberato è semplice perché
riprende quello che si va a modificare, non c'è necessità di
notifica ai sensi degli orientamenti comunitari, perché non va a
modificare l'essenza del provvedimento.
Non ho nient'altro da aggiungere, se non che dopo l'approvazione
in commissione è pervenuto il parere del CELVA, nel quale si
propone di aggiungere questo emendamento, cioè di aggiungere a
soggetti privati singoli e associati anche i consorzi e le
consorterie. Su questo, nella nozione generale dell'applicazione
del piano di sviluppo rurale, già vengono ricompresi i consorzi e
le consorterie, per cui lo si ritiene un emendamento superfluo.
Aggiungo però che, in tema di consorterie, si sta studiando la
materia per rivedere la normativa del 1973, che non è mai stata
applicata, normativa che permetterà di andare ad un riconoscimento
delle consorterie
"uti universi",
quelle che hanno una
natura più pubblicistica rispetto alle altre, ma è prematuro
parlarne perché stiamo ancora definendo lo studio. Questo per dire
che non è il caso, in questa fase, di accogliere l'emendamento
proposto dal CELVA.
Président - Je déclare ouvert le débat. Je crois qu'il n'y a pas
de problème pour la prémisse qui a fait l'Assesseur de corriger le
mot
"a titolo"
; donc, il s'agira d'une correction formelle
qui sera faite par la Présidence. Je rappelle que la IIIe
Commission a donné son avis favorable sur cet acte.
S'il n'y pas de collègues qui souhaitent intervenir, je ferme la
discussion générale.
Je soumets au vote l'objet n° 26:
Conseillers présents: 28
Votants: 26
Pour: 26
Abstentions: 2 (Lattanzi, Tibaldi)
Le Conseil approuve.
