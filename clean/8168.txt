Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2609 del 11 febbraio 1987 - Resoconto
OGGETTO N. 2609/VIII - PROPOSTA DI EMENDAMENTO AL PROGETTO DI
LEGGE STATALE RECANTE NORME IN MATERIA DI TUTELA DELLE MINORANZE
LINGUISTICHE. Reiezione di ordine del giorno.
PRESIDENTE:
Do lettura dell'ordine del giorno in oggetto
presentato dal consigliere Cout:
ORDINE DEL GIORNO
Essendo iniziata alla Camera dei Deputati del Parlamento
Italiano la discussione nella 1a Commissione, sul testo unificato
della Commissione, della legge: "Norme in materia di tutela delle
minoranze linguistiche";
Nell'auspicare che al più presto la legge di tutela possa
definitivamente ottenere l'approvazione ed entrare in vigore per
dare una prima esplicita risposta alle necessità che le minoranze
in Italia si vedano riconosciuta la possibilità di un uso maggiore
della lingua madre;
Esaminata la legge in questione, in modo particolare l'art. 18,
che, per ciò che riguarda la Valle d'Aosta, dice:
"Le disposizioni della presente legge non si applicano ai
gruppi linguistici che sono tutelati dallo Statuto speciale delle
Regioni Trentino Alto Adige e Valle d'Aosta.
Eventuali disposizioni più favorevoli di questa legge si
attuano nei modi previsti dagli Statuti speciali".
Reputando che tale dicitura potrebbe generare confusione in
quanto lo Statuto speciale della Valle d'Aosta si pone l'obiettivo
del raggiungimento della parità linguistica tra l'italiano e il
francese, ma non prevede interventi particolari di tutela,
salvaguardia o sviluppo nella parlata franco-provenzale che è la
lingua materna parlata dalla quasi totalità dei valdostani o del
dialetto "titsch" parlata germanica di origine Alemanna della
minoranza Walser della Valle del Lys;
Ritenendo,
quindi, necessario ovviare ad eventuali
dubbi di interpretazione,
IL CONSIGLIO REGIONALE
DELLA VALLE D'AOSTA
IMPEGNA
la Giunta regionale a richiedere al più presto notizie
sull'andamento della legge e ad inviare il presente ordine del
giorno agli organi interessati, ai Parlamentari valdostani e ai
membri della 1a Commissione della Camera dei Deputati affinché sia
esaminata la possibilità di introdurre il seguente emendamento
all'articolo 18:
Aggiungere dopo il 1° comma:
", fatta salva per la Valle d'Aosta la tutela dei gruppi
linguistici franco-provenzale e germanico (Walser) di cui alla
presente legge".
PRESIDENTE:
Ha chiesto la parola il Consigliere Cout; ne
ha facoltà.
COUT (P.C.I.):
Questo ordine del giorno è già stato
rinviato un paio di volte al Consiglio successivo. Inizialmente non
ritenevamo necessario farne una grande illustrazione, però poi
abbiamo cambiato idea, anche perché siamo stati stimolati da una
mozione che è stata presentata in Consiglio e che, sulle questioni
del nostro particolarismo e della nostra lingua, ripete concetti o
atteggiamenti non del tutto esatti, nei quali si possono
addirittura intravedere delle provocazioni che non accettiamo.
Noi crediamo che sulle nostre particolarità e sulla nostra
lingua mi riferisco anche al patois, che è un linguaggio non sempre
considerato come meriterebbe - si debba discutere più seriamente
anche qui in Consiglio e noi approfittiamo di questa occasione per
cercare di approfondire la questione.
Dico subito che con questo ordine del giorno non vogliamo
sollevare alcun vespaio e non vogliamo disquisire sul fatto che
spetti al patois o al francese d'essere considerato come nostra
lingua materna, anche se siamo convinti che questo ordine del
giorno investa un po' tutti i problemi istituzionali legati al
principio della tutela delle minoranze.
Al di là della legge di tutela delle minoranze, anche noi siamo
dell'idea che una minoranza come quella valdostana abbia bisogno di
qualcosa di più di una semplice legge di tutela. Tuttavia crediamo
che lo Statuto Speciale dovrebbe avere, su questi problemi,
maggiori diritti di tante altre leggi e che determinate leggi
dovrebbero rientrare nei principi costituzionali del nostro
Statuto.
Sarebbe stato più opportuno che lo Stato, nell'emanare una legge
di tutela dei diritti delle minoranze, avesse fatto una distinzione
ben netta tra regioni a statuto ordinario e regioni a statuto
speciale o che, perlomeno, si prevedesse una modifica degli Statuti
di queste ultime.
Tuttavia, poiché è da oltre 40 anni che attendiamo la soluzione
di certi problemi, per i quali oggi ce ne viene appunto offerta la
possibilità, noi riteniamo che la si dovrebbe cogliere al volo,
perché così potremmo compiere sicuramente un passo in avanti.
Tanto per riprendere l'illustrazione che avevamo già fatto
l'altra volta e per ricordare di che si tratta, posso dire che da
parte di vari Gruppi politici sono state presentate delle leggi di
tutela delle minoranze, che poi sono state unificate, e verso la
metà di dicembre è iniziata la discussione sul testo unificato.
L'unica voce contraria, che si è levata in Commissione
parlamentare, è stata anche lì quella dell'On. Pazzaglia, missino,
che ha messo addirittura in dubbio la costituzionalità della legge,
per la quale ha chiesto la votazione che, però, non è passata.
Abbiamo poi avuto modo di leggere anche il testo della sua
relazione, nella quale abbiamo potuto riscontrare delle
considerazioni piuttosto discutibili.
Per tornare al nostro problema, posso dire che la nostra legge
prevede tutta una serie di questioni che ci interessano molto
direttamente, perché dà alle minoranze etniche e linguistiche la
possibilità di utilizzare di più i propri strumenti linguistici.
Ciò è molto importante, perché si assiste ad un processo di
omogeneizzazione e di influenza sempre maggiore dei "mass-media",
che rende inevitabile ed indispensabile per noi un intervento a
tutela delle nostre lingue e delle nostre parlate.
Come già dicevamo l'altra volta, questo provvedimento valorizza
la lingua, la cultura e la storia locale nei programmi scolastici,
offre la possibilità di incrementare la sua presenza ed il suo uso
nei programmi radio-televisivi, e la riconosce come valido veicolo
di comunicazione anche in altri organismi quali, ad esempio, gli
uffici ed i consigli comunali. Ricordo con simpatia, in proposito,
le discussioni che a suo tempo noi facevamo in patois nel Consiglio
comunale di Issogne, alla presenza del Segretario comunale che era
siciliano. Cosa sarebbe successo se quel segretario si fosse allora
rifiutato di verbalizzare le discussioni che noi facevamo? Cosa
potrebbe accadere, per altro verso, in qualsiasi altro Consiglio
comunale della Valle d'Aosta se qualcuno chiedesse di non parlare
più in patois?
Questa legge invece ci darebbe la possibilità di parlare anche
in patois, ma noi corriamo il rischio di essere esclusi dai suoi
benefici e ne spiegherò poi le ragioni.
Vorrei ancora ricordare che alcuni anni fa, forse nel 1976 -
questo problema l'ho già sollevato nel 1981 inviando una lettera
all'allora Assessore Viglino -, la Commissione di Coordinamento
aveva bocciato una deliberazione di Giunta che prevedeva la
sperimentazione del patois in una scuola elementare di Nus, con la
motivazione che la deliberazione era contraria alla legge.
È inutile ricordare che da diverso tempo noi parliamo di
inserire nei programmi della scuola anche la cultura locale. Questa
legge, ora, ce ne dà la possibilità perché, tra le altre cose,
prevede una cattedra nelle scuole secondarie per l'insegnamento
della storia locale.
Prima di dire che questa legge non ci piace o che le soluzioni
dei nostri problemi ci debbono derivare solo attraverso una
modifica dello Statuto, sarebbe opportuno riflettere un po' di più
sulla questione per cercare di far inserire alcuni nostri aspetti
peculiari e certe nostre aspettative nel testo di questa legge in
corso di approvazione al Parlamento.
Qui in Valle d'Aosta, sulla questione del patois e sull'uso del
francese, c'è sempre stata una grossa discussione. Il francese è in
qualche modo tutelato dagli articoli 38, 39 e 40 dello Statuto,
anche se è da tempo che attendiamo che sia tutelato appieno, perché
occorre fare un grosso sforzo per attuare quel reale bilinguismo
che qui in Valle, purtroppo, non abbiamo ancora.
Però, a ben vedere, la parlata più debole, qui in Valle d'Aosta,
non è certamente l'italiano e neppure il francese, ma proprio il
patois, del quale non si fa alcun cenno nello Statuto; del titsch,
addirittura, non si fa alcun cenno neppure nell'ultima legge di
tutela della minoranza Walser della Valle di Gressoney presentata
dall'On. Dujany.
Io direi che proprio questo è il momento in cui dobbiamo
prestare grande attenzione alle nostre due parlate dialettali: il
patois ed il titsch. Perché? Anche se è vero che il patois deve
mantenere la freschezza e l'originalità delle sue varie parlate
sparse nella Valle, anche se è impensabile giungere ad un patois
uguale per tutti e cioè ad una specie di Koiné greca, verso cui
forse tendeva anche una legge presentata alcuni anni fa dall'ex
Consigliere di Nuova Sinistra, Riccarand, credo di poter dire che
il nostro patois abbia una sua reale validità, anche perché vi sono
ormai numerosi testi scritti in patois, alcuni poeti hanno scritto
in patois ed esistono delle grammatiche e dei vocabolari.
Pertanto in Valle d'Aosta noi non possiamo considerare il patois
come un dialetto, o come una lingua, parlato solo dagli agricoltori
o dagli operai. Io penso invece che il patois, dovrebbe diventare
una specie di lingua-madre, cioè la lingua parlata da tutti i
valdostani prima dell'insegnamento delle lingue di cultura che
vengono apprese a partire dalla scuola materna e da quella
elementare.
Per non correre il rischio che il patois scompaia, anche per la
presenza di molti altri strumenti di comunicazione, ritengo che noi
dobbiamo prestargli una attenzione del tutto particolare. Qualcuno
diceva giustamente che:
"une langue non einsegnée est à terme une langue morte, soit par
l'extinction naturelle, soit par complète assimilation à la langue
dominante. L'enseignement d'une langue est donc une nécessité
absolue de survie".
Io concordo in pieno con questa affermazione e sono dell'idea
che anche in Valle d'Aosta, come in altre parti d'Italia, per altre
forme linguistiche e per altri dialetti, il patois dovrebbe essere
insegnato nella scuola e utilizzato anche nella sua forma scritta
più di quanto non si faccia oggi.
È da tempo che noi attendiamo di fare ciò. Oggi ce ne viene data
la possibilità con questa legge di tutela delle minoranze
linguistiche ed io ritengo che noi dobbiamo essere capaci di
cogliere questa opportunità. Se noi, invece, ricercheremo questa
possibilità in una modifica dello Statuto, che è una legge
costituzionale, correremo il rischio di attendere ancora per
parecchio tempo, ma nel frattempo nelle altre Regioni d'Italia si
potrà già beneficiare dei vantaggi sanciti dalla legge ora in corso
di approvazione presso il Parlamento e questo sarà possibile, a
titolo d'esempio, per il franco-provenzale, nelle valli piemontesi,
a Faeto in Puglia o a Celle San Vito e per il "titsch" nelle valli
piemontesi del Monte Rosa.
Queste cose non le ho inventate io. Ho letto infatti con
particolare attenzione vari articoli di linguisti valdostani, tra
cui anche quelli di Alexis Bétemps che, nel 1979, diceva: "le
patois n'est pas reconnu officiellement comme langue des
valdôtains, ce qui fait que son enseignement ne peut être introduit
à l'école. Il s'agirait de changer le Statut, chose à faire le plut
tôt possible pour d'autres raisons aussi et qui demandent quand
même leur temps".
E noi continueremo ancora ad aspettare, mentre c'è questa
possibilità?
Veniamo ora alla questione dell'emendamento. È vero che
nell'articolo 1 della legge in corso di approvazione alla Camera, e
la cui discussione si è arenata durante il mese di gennaio per
l'ovvia attesa delle possibili elezioni, si dice che il
franco-provenzale rientra nelle lingue tutelate, però l'articolo 18
recita testualmente: "Le disposizioni della presente legge non si
applicano ai gruppi linguistici che sono tutelati dallo Statuto
speciale delle Regioni Trentino-Alto Adige e Valle d'Aosta.
Eventuali disposizioni più favorevoli di questa legge si attuano
nei modi previsti dagli Statuti speciali". Questa norma sembra
escludere, per gli Statuti Speciali della Valle d'Aosta e del
Trentino-Alto Adige, la possibilità di accedere ai benefici di
questa legge. Ovviamente la dicitura può essere intesa ed
interpretata diversamente e la questione potrebbe essere
controversa. Però io direi che, visto che abbiamo la possibilità di
accedere ai benefici di questa legge, sempre ché riteniamo
necessario intervenire in tal senso, facciamo ancora in tempo a
chiarire tra noi il problema e ad inviare questo emendamento alla
Commissione parlamentare che si occupa della discussione della
legge di tutela delle minoranze linguistiche.
Noi abbiamo già provveduto ad inviarlo ai nostri parlamentari
presenti in quella Commissione, ma riteniamo che un emendamento
votato da tutto il Consiglio avrebbe sicuramente un'influenza
maggiore sulle decisioni dei parlamentari.
BAJOCCO
(fuori microfono): "L'unità fa la forza".
PRESIDENTE:
Ha chiesto la parola il Consigliere Tamone;
ne ha facoltà.
TAMONE
(U.V.): Me vegnerie voya, pè fée de polémique, de
prèdzé in patoé, perché sarie la façon pe repondre la pi commoda et
cella que sarie fénque la pi naturella. Sarie euna baga que se
pou-rie fére inque, tan pe être pi tranquillo, de façon que apré on
degombrerie le terren...
PRESIDENTE:
Consigliere Tamone...
(...brusio in aula...)
TAMONE
(U.V.): Je suis content de remercier M. Cout qui a
soulevé le problème car nous aurons nous aussi l'occasion de parler
de la question du franco-provençal et des dialectes toschu et
titsch d'Issime et Gressoney.
Je voudrais que l'on puisse rappeler dans cette salle ce que la
Vallée d'Aoste a déjà fait dans ce domaine; dans ce sens, tous nos
discours doivent découler de cette constatation, du fait que,
depuis l'après-guerre, l'on n'a jamais oublié nos patois, loin de
là!
Actuellement, des efforts énormes sont accomplis pour que ces
langues aient leur juste place dans le contexte valdôtain, mais
nous discutons ici de l'application de l'article 6 de la
Constitution de l'Etat italien. Comme vient de le rappeler le
Conseiller Cout, cette discussion a été entamée maintes fois au
Parlement italien, mais elle n'a jamais abouti à un texte
susceptible d'être approuvé par la Chambre des députés, puis par le
Sénat. Le débat a commencé au début de la législature actuelle,
tout de suite après l'élection du gouvernement Craxi.
Malheureusement, les projets de loi étaient nombreux, d'où le débat
interminable pour parvenir à un texte unifié; texte unifié qui a
été contesté par toutes les minorités ethniques et linguistiques de
l'Etat italien. Elles ont toujours dit que ce texte était
insuffisant pour résoudre leurs problèmes.
Les polémiques des groupes d'extrême droite sont ensuite venues
se greffer et la discussion de cette loi a connu de plus en plus de
difficultés. Le député Dujany a accordé une grande attention à la
discussion de cette loi, justement parce que nous croyons devoir
aider tous les autres peuples qui se trouvent dans notre
condition.
Tout cela a porté à la loi que M. Cout a illustrée.
Parallèlement, en lisant cette loi, le député Dujany et ses
collègues du Tyrol du Sud, s'étaient aperçus des problèmes quant à
la défense de nos minorités. Notre Statut, aux articles 38, 39 et
40, prévoit déjà la défense de nos minorités, si bien que le député
Dujany a proposé l'amende ment prévu à l'article 18.
Le deuxième alinéa de cet article résout, à notre avis, tous les
problèmes posés par le conseiller Cout, en ce sens que le
franco-provençal et les dialectes germaniques ont leur défense
prévue à l'art. 1 de sorte que la loi prévoit la défense de ces
deux "langues" ou dialectes, comme vous voudrez les appeler.
L'article 18 que nous avons voulu proposer, qui dit que les
dispositions de la loi ne s'appliquent pas aux groupes
linguistiques du Val d'Aoste, est suivi par un autre alinéa qui dit
clairement que d'autres dispositions plus favorables seront
appliquées selon les méthodes prévues par les statuts respectifs de
la Vallée d'Aoste et du Tyrol du Sud.
Dans ce sens, le conseiller Cout l'a rappelé, les statuts du
Tyrol du Sud et de la Vallée d'Aoste prévoient une série de
compétences en matière d'école, de communes, de culture, de
toponymie, etc. Par conséquent nous croyons que l'article 18, tel
qu'il a été conçu, suffit à nous garantir la défense des dialectes
franco-provençal et germanique.
Les groupes de la majorité estiment que l'amendement présenté
par M. Cout n'est ni nécessaire ni utile pour compléter le texte
d'application de l'article 6 et partant, s'abstiendront.
Parallèlement, je ne peux que conclure comme j'ai débuté: pour que
les dialectes vivent, il faut essayer de les parler; il ne faut pas
croire qu'ils sont réservés à certaines catégories, mais qu'ils
sont les dialectes de tous les valdôtains. La seule condition de
survivance d'un dialecte est sa pratique.
PRESIDENTE:
Ha chiesto la parola il Consigliere Aloisi;
ne ha facoltà.
ALOISI (M.S.I.):
Venerdì prossimo, alla Camera, inizierà
il dibattito sul disegno di legge inerente il bilinguismo. Il
Movimento Sociale Italiano si è sempre opposto con determinazione e
con decisione a questo disegno di legge e ne fanno fede gli
interventi, citati or ora dal Consigliere Cout, del Presidente del
Gruppo parlamentare, On. Pazzaglia, sulla incostituzionalità di
questa legge e, soprattutto, sul suo contenuto.
Questa legge, cioè il bilinguismo, è usata oggi
in
Italia, da parte di Movimenti autonomistici, come una forza
centrifuga che mira alla disgregazione dello Stato nazionale.
Questa, purtroppo, è l'amara constatazione che noi dobbiamo
doverosamente far presente alle varie Forze politiche. L'intento è
chiaro: si tenta di utilizzare il problema linguistico per
strappare ulteriori spazi di autonomia.
Di esempi ce ne sono fin che ne vogliamo. Non voglio dilungarmi
troppo, perché se dovessi parlare del Trentino-Alto Adige potrei
parlare per delle ore, però proprio questa regione è uno di quegli
esempi che dovrebbero farci riflettere.
A mio avviso il problema della tutela delle minoranze
linguistiche richiede un intervento che, lungi dal provocare
fratture nell'ambito della comunità nazionale, consenta agli enti
territoriali di muoversi adeguatamente per la salvaguardia delle
tradizioni e delle culture locali, nei cui ambiti vanno compresi
"anche" gli aspetti linguistici. Ecco qual è il vero problema:
tutelare la lingua per consentire ai Gruppi minoritari di mantenere
integre, per quanto possibile, le loro radici culturali. Ecco in
cosa consiste quindi il rispetto della tutela imposta dall'art. 6
della Costituzione, la cui attuazione non può aver di mira un
interesse contrastante con quello supremo dell'unità anche
linguistica della comunità nazionale.
Il disegno di legge all'esame del Parlamento presenta notevoli
aspetti negativi. Il più grave è senz'altro quello rappresentato
dal favoreggiamento di spinte autonomistiche o addirittura
indipendentistiche. Sarebbe molto grave fingere di non sapere che,
dietro l'oltranzismo per la tutela delle minoranze linguistiche, si
cela spesso l'interesse di alcuni movimenti federalisti o
separatisti che dir si voglia. Infatti, basta leggere ed
approfondire lo studio sullo Statuto del Partito Sardo d'Azione che
ad un certo punto recita: "Condurre la Sardegna all'indipendenza,
condizione per un patto federativo con la Repubblica Italiana o con
altri Stati europei o mediterranei"; magari, aggiungo io, anche per
un patto federativo con la Libia.
La Valle d'Aosta, come voi ben sapete, non è che si discosti
molto da questa tendenza. Per non parlare poi del Trentino-Alto
Adige che, come prima ho accennato, è un caso eclatante.
Ci troviamo, quindi, di fronte ad un progetto legislativo che
ignora apertamente l'evoluzione in senso europeo dello Stato
nazionale, che non tiene conto del vorticoso intrecciarsi di
rapporti intercontinentali, che nasconde ingenuamente la necessità
di una scuola adeguata al futuro che attende le nuove generazioni.
Si vorrebbe appesantire il già lento incidere della struttura
scolastica introducendo nientemeno che la lingua locale!
Abbiamo sempre sostenuto che la lingua locale deve essere
considerata un bene culturale e perciò patrimonio della relativa
comunità; su questo non abbiamo dubbi.
Rimessa quindi la questione nei termini in cui crediamo che essa
debba stare, ecco che allora anche la cultura e le tradizioni
locali possono, anzi, debbono essere tutelate, in quanto
espressione di comunità che concorrono a formare parti di un tutto,
ma senza trarne da ciò spunto per avallare disegni che intaccano
l'unità nazionale, come si tenta di fare con l'introduzione
generalizzata del bilinguismo.
Non si tratta di un malcelato orgoglio nazionalista, ma di
qualcosa di più. Si tratta oggi di uno scontro frontale tra
l'antinazione da una parte, intesa come insieme di forze che mirano
a rompere l'unità linguistica, e la tradizione nazionale
identificata nel patrimonio storico e nel comune destino che ha
fatto di milioni di individui un popolo ed una nazione. È in nome
di questi valori che noi del Movimento Sociale Italiano ci
batteremo fino in fondo a difesa dell'unità nazionale.
Fatte queste premesse, il voto del Movimento Sociale Italiano
non può che essere negativo nei confronti di questo ordine del
giorno.
PRESIDENTE:
Ha chiesto la parola il Consigliere Cout; ne
ha facoltà.
COUT (P.C.I.):
La presa di posizione del Consigliere
Tamone non ci convince che la soluzione delle questioni relative al
patois ci vengano concesse così facilmente con una semplice
interpretazione dell'attuazione dello Statuto, anche perché i
contenuti di questa legge di tutela, ai quali abbiamo già fatto un
accenno, come l'insegnamento nella scuola elementare (delibera di
Giunta già bocciata dal Coordinamento), l'insegnamento della
cultura locale (previsto dalla legge alla quale noi potremo
accedere e che fino ad ora non abbiamo mai potuto avere. Siamo
ancora in attesa che l'I.R.R.S.A.E. predisponga i nuovi programmi
da attuare nella scuola) ed il riconoscimento dell'uso del patois
nei Consigli e negli uffici comunali (la stessa cosa dicasi del
maggior uso del patois nei vari organi di informazione...e tante
altre questioni che non sto ad elencare) sono ancora di là da
venire.
Gli articoli 38, 39 e 40 del nostro Statuto parlano di
bilinguismo riferendosi all'italiano ed al francese, ma non fanno
alcun riferimento all'uso della parlata locale e cioè al nostro
patois. Non vogliamo assolutamente criticare lo Statuto speciale,
anche se noi stessi possiamo concordare sulla opportunità di
modifica su questi aspetti. Riteniamo, comunque, che questa legge
ci dia la possibilità di avere la sicurezza di poter accedere, in
questo momento, alle agevolazioni, se così le vogliamo chiamare,
che prevedono un maggiore uso del patois ed il suo insegnamento.
Noi pensiamo che questa possibilità non debba essere buttata da
parte con la semplice giustificazione che noi abbiamo già questi
diritti, perché in effetti riscontriamo enormi difficoltà nella
loro attuazione, tant'è che finora non li abbiamo potuti attuare.
Certamente in futuro lo Statuto li prevederà in modo più esplicito,
ma siamo anche convinti che, se in questo momento non ce ne viene
data la possibilità, non dobbiamo assolutamente lasciarcela
sfuggire: "Melius est abundare quam deficere"; così diceva qualcuno
diverso tempo fa ed anche noi siamo della stessa idea.
Nel merito dell'interpretazione dell'articolo 18 della legge in
discussione al Parlamento e che recita: "Le disposizioni della
presente legge non si applicano ai gruppi linguistici che sono
tutelati dallo Statuto speciale delle Regioni Trentino-Alto Adige e
Valle d'Aosta. Eventuali disposizioni più favorevoli di questa
legge si attuano nei modi previsti dagli Statuti speciali", c'è da
chiedersi quali sono i modi previsti dal nostro Statuto speciale
per quanto riguarda la tutela del patois, quando vi si parla solo
di bilinguismo in riferimento all'uso dell'italiano e del
francese.
Si tratta di una interpretazione sbagliata che, però, sinora non
ci ha permesso di attuare quel bilinguismo che tutti riteniamo
necessario ed i tentativi che finora abbiamo fatto in tal senso
sono stati tutti bocciati. Credo quindi che si potrebbe cercare di
rientrare nei benefici previsti da questa nuova legge, in attesa di
poter comunque modificare un domani il nostro Statuto speciale.
Noi siamo di quest'idea e non vogliamo assolutamente fare delle
polemiche. Anche noi avremmo preferito discutere di queste cose in
patois. Il Consigliere comunista Nouchy aveva chiesto già nel '47
che ciò potesse avvenire, ma non è stato possibile per problemi di
traduzione, altrimenti, Consigliere Tamone, noi avremmo potuto fare
una bella discussione: tu nel tuo patois di Etroubles, ed io nel
mio di Issogne, che, pur essendo diversi, ci avrebbero comunque
permesso di comprenderci.
PRESIDENTE:
Ha chiesto la parola per dichiarazione di
voto il Consigliere Sandri; ne ha facoltà.
SANDRI (N.S.):
Credo che la posizione dell'Union
Valdôtaine e della maggioranza, espressa dal Consigliere Tamone,
rappresenti una grave rinuncia ad impegnarsi sempre ed in tutti i
luoghi per difendere il nostro dialetto.
Secondo me, questo lasciar passare una legge senza cercare in
qualche modo di tutelare i nostri diritti, è un segno di grave
rinuncia che noi lanciamo al Governo centrale. Ritengo che sia un
fatto da meditare, perché esprime una volta di più la posizione
dell'Union Valdôtaine che tende a considerare il bilinguismo come
una proprietà personale: il bilinguismo presentato da altri non è
buono, non va bene e non risponde ai canoni "DOC" dell'Union
Valdôtaine. Questo è un grave errore che non giova alla Valle
d'Aosta, perché il dialetto è qualcosa di vivo che procura un certo
arricchimento culturale alla popolazione, ed infine perché anche le
idee che si hanno sul bilinguismo - e credo che l'appassionata
esposizione del Consigliere Cout ne sia un buon esempio -
concorrono ad illuminarci sul modo in cui attuare in Valle d'Aosta
un bilinguismo efficace e soprattutto sul come difendere la lingua
madre dei valdostani.
Il mio voto sarà sicuramente positivo, anche perché abbiamo
ascoltato dal Consigliere Aloisi una bellissima testimonianza sul
perché dobbiamo votare per l'autonomia e sul perché la dobbiamo
sviluppare sempre più. Vorrei solo ricordare al Consigliere Aloisi
che le prime attenzioni per la Libia non sono state avanzate dal
Partito Sardo d'Azione, ma dal re Vittorio Emanuele III nel 1911, e
sono poi proseguite ad opera di un certo signor Mussolini che aveva
la mania di fare alleanze anche con alcuni Paesi del Mediterraneo e
del Mar Rosso.
Credo proprio che accusare il Partito Sardo d'Azione di voler
fare alleanze con la Libia, la Valle d'Aosta o il Marocco, sia
proprio un'assurdità, e che citare in quest'aula parole come
"popolo" e "nazione", con tanta enfasi, ricorda più che altro certe
dichiarazioni fatte dal balcone di Piazza Venezia.
Io ribadisco il mio voto positivo e, soprattutto, credo che qui
si debba ricordare l'apporto dato alla soluzione del problema
dall'ex Consigliere Riccarand nel 1979, quando aveva presentato una
proposta di legge regionale per la difesa del franco-provenzale.
Già in quell'occasione l'Union Valdôtaine aveva fatto "orecchie da
mercante". Sono ormai passati otto anni, ma l'atteggiamento
dell'Union Valdôtaine non è cambiato e questo ordine del giorno è
una bella riprova che il bilinguismo non è proprietà esclusiva
dell'Union Valdôtaine.
PRESIDENTE:
Ha chiesto la parola per dichiarazione di
voto il Consigliere Torrione; ne ha facoltà.
TORRIONE (P.S.I.):
Io credo che il problema, così com'è
stato affrontato nei suoi aspetti più generali, ponga alcune
domande alle quali non è facile rispondere. Perché? Anche la
mozione accenna alla vocazione di una piccola comunità ad essere
non solo bilingue, ma trilingue. Questo tema non può non farci
meditare. Lo Statuto, infatti, che è legge costituzionale dello
Stato, sancisce il bilinguismo, parificando la lingua italiana a
quella francese e attribuendo ad ambedue l'appellativo di
"materne".
Se è vero, come dice il Consigliere Cout nella sua mozione, che
la lingua madre parlata è il franco-provenzale, ciò vuol dire che
ci si deve chiedere quale sia di queste tre la lingua morta. È una
domanda alla quale noi dobbiamo dare una risposta. Perché? Io
ricordo un'affermazione della signorina Viglino, fatta in
un'occasione non certo sospetta, perché non era stata fatta in
quest'aula, ma nel corso di un convegno svoltosi a livello
comunale, che considerava il problema dell'autonomia strettamente
legato alla difesa della lingua francese.
Se questo è uno dei presupposti per i quali ci è stata concessa
l'autonomia, o, per usare un termine caro all'Union Valdôtaine ed a
certe Forze autonomistiche, ci è stata "octroyée" l'autonomia,
allora credo che questo discorso abbia un suo preciso
significato.
Tuttavia, se osserviamo la lingua parlata tutti i giorni
scopriamo che tra il patois franco-provenzale e la lingua francese
c'è un qualcosa che non funziona. E su questo noi dobbiamo
riflettere, perché qualcuno afferma che una comunità si identifica
in qualcosa. In quale lingua si identifica questa comunità? È una
domanda che, ovviamente, io pongo prima a me stesso.
Questa comunità si è trasformata con il passare del tempo. Ha
subito un ventennio fascista che ha inciso anche sulla sua parlata
e che, sotto un certo aspetto, ha sconfitto una delle lingue madri,
e cioè la lingua francese, ma che non ha sconfitto il franco
provenzale.
Io chiedo scusa al Consigliere Aloisi, ma alcuni passi del suo
intervento mi sono parsi adatti ad un atteggiamento da "Qui si fa
l'Italia o si muore!", piuttosto che pacate considerazioni o
analisi sul tema della nostra autonomia.
Dicevo, comunque, che il franco-provenzale è uscito pressoché
indenne dalla dominazione linguistica del ventennio fascista che ha
indubbiamente portato ad una italianizzazione della nostra Regione.
Ma perché è sopravvissuto il franco-provenzale? Probabilmente
perché è una lingua più vicina alle esigenze della comunità
valdostana, è una lingua meno dotta e quindi meno parlata nei
salotti aostani, però più diffusa nel "milieu". Essa è potuta
sopravvivere proprio perché la gente ha continuato a parlare in
quella lingua, e vi si è identificata.
In questo discorso non c'è nulla di capzioso, anzi, si tratta di
una riflessione che i politici dovrebbero fare ogni tanto. Al di là
di una semplice rivendicazione di principio, dobbiamo anche
esaminare molto realisticamente la nostra realtà.
Pongo a me stesso questa domanda: "Nell'anno di grazia 1987, in
quale delle tre lingue si identifica la comunità valdostana?" In
tutte e tre.
Se ciò è vero, da un certo punto di vista, diamo dignità di
lingua al patois che finora è stato considerato un dialetto. Allora
dobbiamo essere conseguenti con quanto diceva poc'anzi il
Consigliere Cout e cioè che questa apertura nei confronti del
dialetto, che è sicuramente un arricchimento della lingua
principale, deve portarci alle conseguenze che noi tutti
auspichiamo e cioè ad attribuirgli quelle prerogative che lo fanno
ritenere degno di essere insegnato nelle scuole, al pari delle
altre lingue.
Potrei anche fare della facile ironia, ma non la faccio, nel
dire che ho letto con un certo interesse un articolo pubblicato da
Le Peuple Valdôtain, in cui si diceva che il sistema di
informatizzazione della Valle d'Aosta sarebbe dovuto essere in
lingua francese. Si trattava in fondo di una facile riaffermazione
di un'esigenza che Bétemps sentiva forse in modo del tutto
particolare e che corrisponde ad un certo stato d'animo, al di là,
ovviamente, delle difficoltà di ordine pratico facilmente
individuabili.
Ora io dico che la nostra comunità si arricchisce attraverso la
presenza di queste tre componenti linguistiche. Questo è forse un
suo vantaggio ed un suo limite. Parlo anche di limite perché a
livello internazionale esistono ormai delle lingue "dominanti", una
delle quali è l'inglese, e di quest'ultima realtà dobbiamo prendere
atto e non possiamo fingere di ignorare che il mondo, "purtroppo",
parla in inglese.
Bisogna quindi che le Forze politiche si confrontino su questo
argomento senza partire da posizioni preconcette, ma dimostrando
una grande disponibilità ed un'estrema aderenza alla realtà della
nostra Regione, nella quale in effetti convivono tre lingue
diverse: due che hanno la cosiddetta "ufficialità" e sono
riconosciute dallo Statuto, mentre la terza, pur non avendo
l'ufficialità delle altre due, costituisce l'elemento di confronto
e di dialogo per una parte consistente della comunità
valdostana.
Oltre a ciò dobbiamo porci il problema di come questa piccola
comunità che, se vogliamo, può essere anche trilingue, accentuando
la rilevanza del franco-provenzale, possa inserirsi in un ambito
culturale in cui si sente l'esigenza di dover parlare anche
un'altra lingua, perché il mondo cammina.
TAMONE
(fuori microfono): Quadrilingue.
TORRIONE (P.S.I.):
No, quadrilingue, per carità! Io credo
invece che se riuscissimo ad avere una comunità che, invece di
essere bilingue, fosse trilingue, ne trarremmo vantaggio tutti.
Ovviamente ciò presuppone la salvaguardia della cultura che sta
alla base di queste tre lingue, e questa è la vera difficoltà,
perché la lingua è la concreta espressione di un particolare modo
di essere, di sentire e di guardare, che si identifica nella
cultura, di una certa popolazione.
Sotto questo aspetto il problema diventa più variegato ed io non
lo guarderei in termini manichei, considerando cioè uno più
autonomista dell'altro. Lo guarderei, invece, con gli occhi di chi
vuole salvare le peculiarità della nostra Regione non fermandosi
solo a guardare il passato, ma cercando di proiettare questa nostra
comunità verso il futuro. Grazie.
PRESIDENTE:
Ha chiesto la parola per dichiarazione di
voto il Consigliere Stévenin; ne ha facoltà.
STEVENIN (U.V.):
Il est inacceptable que M. Sandri pose
le problème comme il vient de le faire, c'est-à-dire d'accuser
l'Union Valdôtaine de ne pas défendre le franco-provençal, alors
que cet te dernière est pratiquement la seule force politique qui
le parle, qui le vit dans ses réunions à côté du français. M.
Sandri continue cette manière hypocrite de Riccarand, puisque dans
son parti il était le seul à le parler un peu. D'autres ne l'ont
jamais pratiqué.
Evidemment la seule manière de combattre le français consiste à
invoquer le patois, comme à l'époque du fascisme. Nous l'avons
également écrit dans certains documents datant de la période où je
travaillais dans le syndacat.
Je voudrais dire aussi a M. Aloisi qu'il ne mérite pas de
réponse: évidera ment l'Europe que nous voulons est tellement
différente de celle que conçoit le Mouvement Social, qu'il n'y a
aucune possibilité de trouver une idée commune.
Cela dit, je ne peux que confirmer la position de l'Union
Valdôtaine qui a essayé, par des amendements, de faire insérer dans
la loi sa position, c'est-à-dire faire reconnaître le
franco-provençal par l'article 1. Nous pensons donc obtenir, par
cette loi, ce que M. Cout a proposé par son ordre du jour.
PRESIDENTE:
Ha chiesto la parola per dichiarazione di
voto il Consigliere Aloisi; ne ha facoltà.
ALOISI (M.S.I.):
Innanzitutto vorrei dare una risposta al
Consigliere Sandri che ha supposto che il sottoscritto avrebbe
detto che il Partito Sardo d'Azione mira ad una federazione con la
Libia. Io invito il Consigliere Sandri "a sturarsi ed a lavarsi le
orecchie", perché il sottoscritto ha dichiarato che il Partito
Sardo d'Azione "mira ad un patto federativo con la Repubblica
Italiana o con altri Stati europei e mediterranei, magari, aggiungo
io, potrebbe mirare anche ad un patto federativo con la Libia". Non
ho detto quindi che l'obiettivo del Partito Sardo d'Azione è la
federazione con la Libia, e ciò per una ragione oggettiva, perché,
se voi ben ricordate, nel Movimento del Partito Sardo d'Azione
tempo fa era stato scoperto uno degli agenti che lavoravano per
Gheddafi. Ne consegue che la supposizione che quel movimento
separatista fosse finanziato dal libico Gheddafi non è pura
fantasia, ma è suffragata da elementi piuttosto concreti e
certi.
Sono convinto che, con la questione del bilinguismo, ci siamo
addentrati in una vera ed autentica "Babilonia" e sono anche
convinto che, anziché andare avanti nella storia, come fanno i
Paesi civili, noi torniamo indietro, come fanno i gamberi e
torniamo all'epoca medioevale, dove esistevano i piccoli staterelli
con le loro monete, le loro lingue e le loro culture diverse,
mentre oggi siamo alle porte dell'anno 2000 e dobbiamo guardare
avanti cercando di lottare tutti insieme per la costruzione della
grande Europa.
A questo punto vorrei fare una piccola osservazione al
Consigliere Stévenin. Noi siamo stati anche tra i promotori
dell'Europa, caro Consigliere Stévenin! Il Movimento Sociale
Italiano ha sempre portato avanti il discorso dell'Europa delle
Nazioni, perché noi abbiamo sempre sostenuto che l'Italia deve
avere e deve mirare con pieno diritto all'unità europea insieme a
tutte le altre Nazioni europee. Purtroppo poco tempo fa ho avuto
"il piacere" di partecipare a Copenaghen ad un convegno di
movimenti regionalisti europei e, guarda caso, quando mi sono
presentato mi hanno scambiato per il Consigliere Stévenin...
(...INTERRUZIONE...)
ALOISI (M.S.I.):
"Monsieur Stévenin? Monsieur Tamone? No,
no, guardi, probabilmente vi siete sbagliati, perché noi siamo di
tutt'altra ideologia".
In quell'occasione si parlava di regionalismo, di unità europea
federalista e, guarda caso, c'erano tutti i Movimenti separatistici
europei: Paesi Baschi, Partito Sardo d'Azione... Dissi tra me:
"Sono capitato proprio nella tana del lupo!"
In ogni caso, il nostro concetto di bilinguismo è chiaro e tra
la nostra mentalità e quella degli altri Partiti c'è un abisso,
perché noi siamo convinti che il bilinguismo sia l'anticamera del
separatismo e miri alla disgregazione dello Stato nazionale.
È chiaro che questa nostra concezione è completamente difforme
da quella delle altre Forze politiche e queste cose non le diciamo
a caso, ma sempre con precisa cognizione di causa; basti pensare ai
Movimenti regionalistici che stanno nascendo in Piemonte (il
Piemont), nel Veneto ed in Lombardia, e che seguono le orme del
Trentino-Alto Adige, già seguite dalla Valle d'Aosta, dal Friuli -
Venezia Giulia...
Ecco qual'è l'obiettivo! Se noi permettiamo che con la scusa del
bilinguismo si vada avanti in questa disgregazione, arriveremo alla
disgregazione dello Stato nazionale. Però, permetteteci di avere le
nostre idee e le nostre convinzioni! E su questo punto vi diciamo
che siamo contrari e lotteremo fino in fondo perché ciò non
avvenga. Ecco qual'è la nostra posizione! Essa è anche molto
precisa e molto chiara, perché siamo convinti che il bilinguismo
sia l'anticamera del separatismo.
Termino con una battuta, ricordando che lo stesso Consigliere
Tamone, poco tempo fa, aveva dichiarato: "Io non sono italiano,
sono valdostano". Io ho potuto citare proprio il tuo nome e la tua
dichiarazione in un Convegno svoltosi a Grado, al quale
partecipavano esponenti di varie Forze politiche. Questo è il
concetto di base. Quindi le nostre supposizioni sono suffragate da
elementi concreti.
PRESIDENTE:
Ha chiesto la parola per dichiarazione di
voto il Consigliere Tamone; ne ha facoltà.
TAMONE
(U.V.): Je voudrais éclaircir un point concernant
le Parti Sarde d'Action.
Nous les connaissons et, partant, je voudrais démentir les dires
du conseiller Aloisi: au moment du procès, aucun membre du Parti
Sarde d'Action n'a été concerné par les déclarations de M.
Aloisi.
Ce sont des mouvements différents; d'ailleurs, il y avait aussi
des discours sur les services secrets italiens, mais aucun ne
concernait les adhérents au Parti Sarde d'Action. Il y a d'autres
mouvements dans l'île avec lesquels nos amis n'ont rien à voir. Je
tiens à ce que cela reste aux actes. Je serais curieux de voir où
nous mènerait l'enquête si elle était menée jusqu'au fond!
Autre point: ce n'est pas que nous tenons à avoir des monopoles
particuliers; nous voulons simplement dire qu'avec la loi et
l'article 18 tel qu'il a été conçu, nous atteignons le but de
défendre pleinement le franco-provençal et les dialectes de la
Vallée du Lys. Telle est notre position.
PRESIDENTE:
Ha chiesto la parola per fatto personale il
Consigliere Sandri, però, a termini di regolamento, deve prima
dichiarare qual'è il fatto personale al quale si riferisce.
SANDRI (N.S.):
Non mi riferisco alle "orecchie sporche"
del Consigliere Aloisi, ma alle affermazioni sul modo di parlare
mio e dei miei Colleghi di Nuova Sinistra all'interno del nostro
Partito.
PRESIDENTE:
Il Consigliere Sandri ha facoltà di prendere
la parola per fatto personale.
SANDRI (N.S.):
Per quanto io possa ricordare, non mi
sembra che il Consigliere Stévenin abbia mai partecipato alle
riunioni di Nuova Sinistra. Quindi la sua affermazione sulla lingua
parlata nelle nostre riunioni è del tutto gratuita e io la posso
smentire nel modo più categorico. Nelle nostre riunioni ognuno si
esprime nella lingua che preferisce: si può parlare in patois, in
piemontese ed in italiano, senza alcuna limitazione. Nel ribadire
che la sua affermazione è del tutto gratuita, lo invito a
partecipare alle riunioni del nostro esecutivo, la maggior parte
del quale si esprime abitualmente in patois.
PRESIDENTE:
Se nessuno chiede la parola pongo in
votazione l'ordine del giorno in oggetto:
ESITO DELLA VOTAZIONE
Presenti: 23
Votanti: 7
Favorevoli: 6
Contrari: 1
Astenuti: 16 (Beneforti, Borbey, De Grandis, Faval, Fosson,
Lanivi, Marcoz, Martin, Perrin, Pollicini, Ricco, Rolando,
Rollandin, Stévenin, Tamone e Voyat).
Il Consiglio non approva.
