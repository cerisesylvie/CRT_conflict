Classificazione
CONSIGLIO REGIONALE
Attività consiliare d'aula



Oggetto del Consiglio n. 2379 del 18 aprile 2012 - Resoconto
OGGETTO N. 2379/XIII - Rinvio di mozione: "Revisione delle
determinazioni adottate dalla Giunta regionale in merito alla
variante generale sostanziale al piano regolatore del Comune di
Ayas".
Presidente
- La parola al Vicepresidente Chatrian.
Chatrian (ALPE)
- Grazie Presidente.
Il tema è molto delicato e interessante, stiamo parlando di
pianificazione territoriale e di adeguamento al PTP, abbiamo
parlato di grandi risorse che i singoli Comuni - risorse non solo
economiche, ma risorse umane - stanno mettendo e hanno messo in
campo in questi ormai 14 anni. La mozione che abbiamo presentato ha
come obiettivo quello di analizzare la delibera del 16 marzo 2012,
dove l'Assessore competente non era presente, ma è stata presentata
direttamente dal Presidente Rollandin. Chiedo, vista la delicatezza
e la rilevanza politica dell'argomento in questione, di rinviare,
visto che il Presidente della Regione non è presente in aula e
questa mattina non ci è stato detto della sua assenza pomeridiana,
altrimenti sinceramente, colleghi, avremmo chiesto, come gruppo
ALPE, di anticipare tale punto in mattinata; così non è, pertanto
chiedo il rinvio della mozione al prossimo Consiglio.
Presidente
- Il rinvio viene accettato, quindi la mozione
verrà iscritta al prossimo Consiglio.
Il Consiglio prende atto del rinvio.
