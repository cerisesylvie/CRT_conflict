Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1098 del 6 febbraio 1985 - Resoconto
OGGETTO N. 1098/VIII - SITUAZIONE DELLA SOCIETA' SAISET
S.P.A. AUTORIZZATA ALL'ESERCIZIO DEI GIOCHI AMERICANI.
(Interpellanza).
PRESIDENTE:
Do lettura del testo dell'interpellanza
presentata dai Consiglieri Mafrica e Tonino:
INTERPELLANZA
CONSIDERATO che dal verbale dell'Assemblea ordinaria della
SAISET del 16.10. 1984, pubblicato sul n. 271 del Bollettino
Ufficiale delle società per azioni e a responsabilità limitata, si
apprende che:
1) "è presente il Signor Pietro Savarino nella qualità di
custode sequestratario di dodici certificati azionari per
complessive trentacinquemila azioni da lire diecimila cd.,
rappresentanti il settanta per cento del capitale sociale della
detta società, tale nominato con provvedimento in data 4 settembre
1984 nel procedimento penale 279/82 dal Giudice Istruttore Dr. Gian
Giacomo Sandrelli dell'Ufficio Istruzione del Tribunale di Torino,
nonché custode sequestratario di sei certificati azionari per
complessive quindicimila azioni da lire diecimila cd.,
rappresentanti il residuo trenta per cento del capitale sociale,
tale nominato con provvedimento dello stesso Magistrato in data
27.9. 1984 e pertanto rappresentante l'intero capitale
sociale";
2) che l'ampliamento da tre a quattro persone del Consiglio di
Amministrazione della SAISET e la nomina del Dott. Alberto Galletto
ad Amministratore delegato della società, come verbalizzato su
richiesta del Signor Savarino, "avviene con il consenso del
predetto Dott. Gian Giacomo Sandrelli, Magistrato, espressa con
lettera del 10 ottobre 1984";
3)
che, in sostituzione del precedente Collegio
sindacale dimissionario, è stato nominato un nuovo organo di
controllo di cui fa parte un funzionario regionale;
i sottoscritti Consiglieri regionali del Gruppo
comunista
INTERPELLANO
il Presidente della Giunta per sapere:
1)
se, essendo l'intero capitale sociale della SAISET
posto sotto sequestro giudiziario, al punto che ogni decisione
della società non può essere presa che con il consenso del giudice
istruttore, non sussistono, oltre a quelli già considerati in
merito all'applicazione dell'art. 15 della Convenzione Regione
SITAV, ulteriori estremi di revoca, decadenza o risolubilità della
convenzione fra Regione, SITAV e SAISET per la gestione dei giochi
americani;
2)
per quale motivo, data l'attuale delicata vicenda
giudiziaria che interessa azionisti ed amministratori della SAISET,
si è ritenuto opportuno coinvolgere in qualche modo la Regione
nella gestione della società incaricando un valido funzionario
regionale dell'oneroso e difficile compito di far parte del
Collegio sindacale della SAISET.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Avevamo già saputo che una parte
delle azioni della SAISET, quelle di proprietà dei Signori Masi,
Chamonal e Giovannini, erano state poste sotto sequestro da parte
del Tribunale di Torino. Da un verbale dell'Assemblea ordinaria
della SAISET abbiamo appreso che il Sig. Pietro Savarino, per
incarico del giudice Sandrelli, è custode sequestratario non solo
del 70% delle azioni SAISET di cui ho parlato prima, ma anche del
restante 30% posseduto dai Sigg. Vegezzi, Chamonal e Giovanni-ni, e
da un operatore finanziario milanese. Sempre dallo stesso verbale
abbiamo appreso che la nomina del Consiglio di Amministrazione
della SAISET è avvenuta con il consenso del giudice Sandrelli.
Abbiamo verificato inoltre che un funzionario regionale è stato
nominato nel Collegio sindacale rinnovato di questa società.
Questi fatti ci hanno posto dei quesiti che rivolgiamo alla
Giunta: il primo è se sia pensabile continuare con una situazione
in cui l'intero capitale sociale della SAISET è sotto sequestro ed
in cui tutte le attività della società sono prese con il consenso
del giudice istruttore. Ci chiediamo se questa particolare
situazione, al di là di fatti che sono stati oggetto di dibattito
in Consiglio, non comporti una situazione in cui sia possibile la
revoca, la decadenza o la risolubilità della convenzione.
In secondo luogo, vogliamo sapere perché la Regione ha ritenuto
opportuno investire di responsabilità un proprio funzionario
autorizzandolo ad avere l'incarico di membro del Collegio sindacale
della SAISET in una fase così delicata. A noi sembra che la cosa
non sia poi così opportuna, perché anche il Collegio sindacale ha
delle corresponsabilità nella gestione di una società.
La terza domanda non è presente nell'interpellanza, ma è una
richiesta che facciamo perché è attinente a questa situazione:
abbiamo appreso dagli organi di informazione che il Consiglio di
Stato ha respinto il ricorso della Regione contro la sentenza del
TAR con cui si accoglieva invece l'istanza presentata dall'ex
Commissario Manganone, vorremmo sapere qual è la situazione reale e
quali sono le intenzioni della Giunta a proposito di questa vicenda
anch'essa complicata.
PRESIDENTE
: Ha chiesto di parlare il Presidente della
Giunta, ne
ha facoltà.
ROLLANDIN - (U.V.):
Avant tout, je dois dire à M. Mafrica
que, si il va se relire les procès-verbaux des séances passées,
j'avais déjà dénoncé moi-même le fait que les Administrateurs de la
SAISET étaient nommés avec l'autorisation des juges, en précisant
en même temps que cela constitue une garantie en plus pour
l'Administration régionale.
En répondant aux questions posées par l'interpellation, j'ai
tourné les mêmes encore une fois à nos avocats pour savoir s'il y
avait une raison particulière pour demander l'application de l'art.
15. A cet égard nos avocats nous ont fait savoir que la situation
ne change pas s'il s'agit de 70% ou bien de 100% des actions qui
sont saisies de la part des juges.
Quant à la deuxième requête, M. Galletto, Administrateur délégué
de la SAISET, sur conseil des juges, nous avait demandé trois noms
qui pouvaient être pris parmi les fonctionnaires régionaux dans le
collège des Commissaires aux Comptes. A la suite de cela, le
Commissaire a choisi le premier parmi les trois noms donnés par
l'Administration régionale, c'est-à-dire M. Tambosco.
En ce qui nous concerne, c'est quand même bien d'avoir un
représentant de l'Administration régionale qui puisse vérifier dans
le collège des Commissaires aux Comptes de quelle façon procède la
gestion de la SAISET.
Pour la troisième requête, je dois dire que la sentence n'a pas
encore été déposée, quand même il correspond au vrai que n'a pas
été acceptée la requête de suspendre la sentence du TAR. A présent
on est en train d'examiner le problème dans son ensemble et, d'ici
quelques jours, on pourra s'exprimer à cet égard.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Devo dire che la situazione continua
a rimanere, anzi diventa sempre più anomala perché il Presidente
della Giunta ci ha detto che anche la nomina di un funzionario
regionale nel Collegio sindacale, in sostanza, in via indiretta, è
avvenuta con il consenso dei giudici. Voglio ribadire qui che la
situazione è estremamente particolare, perchè abbiamo una società
che gestisce un'attività all'interno della Casa da Gioco che è
sotto la tutela più assoluta, sia dal punto di vista del capitale
sociale che dal punto di vista dell'organo di controllo, della
Magistratura.
Il Presidente della Giunta dice che gli avvocati della Regione
non ritengono la situazione mutata; credo di dover sottolineare che
si tratta di una situazione molto particolare da cui sarebbe bene
uscire al più presto.
Per quanto riguarda la questione dell'Ex Commissario, invito il
Presidente della Giunta, non appena ci siano delle decisioni da
prendere, di portare la questione nella Commissione competente,
perché si possa fare una valutazione complessiva sull'intera
questione, con la dovuta cura.
