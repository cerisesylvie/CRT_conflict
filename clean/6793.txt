Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1296 del 18 aprile 1985 - Resoconto
OGGETTO N. 1296/VIII - D.L. CONCERNENTE: "ACQUISTO DI
PARTECIPAZIONE AZIONARIA DELLA SOCIETA' CONCESSIONARIA DEL TRAFORO
DEL GRAN SAN BERNARDO".
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN (U.V.):
Je crois qu'un des problèmes qui ont
une importance déterminante pour chaque Administration c'est celui
d'avoir une position-clé à l'intérieur d'une Région. voilà une des
raisons qui nous ont poussés à examiner la possibilité d'acheter
les actions de la FIDIS, de façon à être propriétaires de la clé
d'une des portes centrales de notre Région: celle du Grand
Saint-Bernard.
Tout le monde peut très bien partager cet avis et maintes fois
dans ce Conseil on a demandé, à travers des interrogations ou des
interpellations, si c'était possible d'augmenter notre
participation actionnaire à l'intérieur de la SITRASB. Cela aurait
permis d'un côté à l'Administration communale de Saint-Rhémy
d'aménager son territoire, de l'autre à l'Administration régionale
d'avoir des revenus considérables. A tout cela s'ajoute la
constatation, dont les Conseillers ont été mis au courant plusieurs
fois pendant la discussion d'interpellations à ce sujet, que le
pourcentage d'entretien est trop lourd vis-à-vis de
l'Administration régionale. Ensuite on a autorisé d'autres
expertises afin d'avoir un cadre précis sur l'ensemble des
prévisions qu'on peut faire dans le cas de détenir dans cette
société la majorité des actions.
Les raisons qui nous ont amenés à prévoir la soumission au
Conseil régional de ce projet de loi sont les suivantes: la
première, d'être les acteurs principaux dans l'aménagement du
territoire: la deuxième, de prévoir un soutien qui est dans
l'indication générale et nous venons de discuter un projet de
soutien des Administrations communales afin que les Communes
puissent jouir d'une autonomie réelle.
Il faut considérer que l'autonomie est d'autant plus difficile à
gérer à cause du fait qu'il existe des entreprises, dont l'activité
se déploie au niveau international, qui agissent dans le
territoire: c'est le cas de la SITRASB. Après avoir évalué
attentivement les différentes expertises, on a cru qu'il était
quand même convenable d'acheter le pourcentage des actions de la
FIDIS.
La troisième raison consiste à avoir le siège de la société en
val d'Aoste, afin de dérouter une partie des revenus de la société
au bénéfice de l'Administration régionale. Là aussi c'est
indispensable d'examiner la capacité de nouveau emploi- à partir
d'un minimum de 5-6 places de travail- qui est liée à ce
déplacement du siège à Aoste.
Au point de vue économique, la société est en actif, a un budget
considérable, prévoit une recette de budget qui est de 2 milliards
531 millions, donc par rapport à ce budget on aura- si au
pourcentage de 12,50% qu'on possède déjà on ajoute le 51% qui est
de la FIDIS- 1 milliard 270 millions. En plus, si l'on considère
l'opération du point de vue de la loi de la répartition financière,
par rapport au déplacement du siège dans les caisses régionales
entreront les 9/10 de l'Irpef. Par conséquent il y aura 742
millions, si nous nous rapportons au dernier budget 1984, qui
seront alloués aux finances de l'Administration régionale.
Comme vous savez, il y
avait une première expertise qui
quantifiait en 27 millions 870 millions la valeur correspondant à
51%. Après de ça, on a prévu que, compte tenu de l'inflation des
années 1984 et 1985, on arrivait à 34 milliards 170 millions, et le
projet dans son ensemble a été prévu dans la somme de 34
milliards.
De la part des Conseillers on a maintes fois porté à l'attention
de la Junte la nécessité de déplacer le poste de péage: si on sera
majoritaire à l'intérieur de cette société, c'est clair que le
premier point à examiner sera le déplacement du poste de péage. On
avait déjà autorisé là des études, qui ont abouti à différentes
solutions, dont une était celle de maintenir le poste de péage où
il se trouve à présent et en ce cas, pour permettre à la Commune
d'avoir une viabilité conforme aux exigences de l'Administration,
il fallait prévoir une dépense d'à peu près 3,5 milliards. Une
autre prévision était celle de déplacer le poste de péage à
l'hauteur des deux tours, avant l'accès au tunnel du Grand
Saint-Bernard et là aussi il y avait des dépenses considérables.
Enfin la dernière solution, sur laquelle l'Administration régionale
a trouvé un accord, dispose que le poste de péage soit sous le
tunnel et donc avec une dépense de 300 millions c'est possible de
déplacer le poste de péage, en donnant la possibilité à
l'Administration régionale de gérer cette opération.
Encore une fois je fais remarquer au Conseil l'importance d'être
majoritaires dans cette société, ce qui signifie avant tout la
possibilité pour l'Administration régionale d'intervenir activement
dans la politique routière de notre territoire et ensuite la prise
de conscience de l'importance des tunnels pour notre Région dans le
contexte géographique où elle se trouve. voilà donc une raison en
plus qui soutient ce projet de loi: dans cet esprit européen, dans
cet esprit d'avoir des rapports toujours plus étroits avec les
Communautés locales, on pourra démontrer une fois de plus que
l'Administration régionale est sensible vis-à-vis des autres
Administrations, voire des autres populations, et plus en général.
envers toutes les Communautés. C'est là, dans notre participation à
cette société, la démonstration la plus convaincante de la vocation
européenne de notre Région.
Si dà atto che il Presidente Giovanni BONDAZ si assenta per
l'intero oggetto e che, dalle ore 17,03, assume la Presidenza il
vice-Presidente Franco DE GRANDIS.
PRESIDENTE:
- Ha chiesto di parlare il Consigliere
Beneforti, ne ha facoltà.
BENEFORTI (D.C.):
Credo che su questo argomento non ci
sia molto da dire, perché abbiamo, almeno per quanto riguarda i
colleghi della Commissione, avuto piacere di avere un incontro con
l'Amministrazione comunale di Saint-Rhémy, nel corso del quale è
stata svolta una relazione che illustrava 15 anni di lotte e di
interventi portati avanti da questa Amministrazione. Non si può
dire che non fossimo a conoscenza del problema, ma siamo stati
ulteriormente e magari più ampliamente informati in occasione di
questo incontro dei giorni scorsi, tuttavia le dichiarazioni del
Sindaco e dei suoi colleghi di Giunta sono state
chiarificatrici.
Di fronte a quanto abbiamo sentito dal Presidente della Giunta,
ormai si tratta di fare una scelta per dare la possibilità a questa
Comunità di affrontare i problemi: si tratta di consentire ad una
popolazione di gestire direttamente il proprio territorio.
E' chiaro che in questa operazione ci sono degli aspetti
positivi e ce ne sono altri negativi. Fra gli aspetti positivi c'è
il fatto che la Regione arriva al controllo azionario di questa
società; aspetto positivo è la possibilità di prevedere lo
spostamento del casello qualora si ritenga necessario per
realizzare il piano o le indicazioni o le linee che
l'Amministrazione, unitamente alla popolazione, intende por tare
avanti.
Se questo spostamento si deve fare, si faccia, se serve a
favorire lo sviluppo turistico del comprensorio! E' importante
cercare di portare avanti un modello di sviluppo diverso ipotizzato
dalla comunità interessata, anche perché in questo momento dobbiamo
tener presente che non si tratta solo della volontà di un gruppo di
amministratori,ma della volontà di una popolazione che per portare
avanti un piano turistico ha già fatto e farà delle sottoscrizioni
per partecipare al finanziamento delle iniziative che vuole
intraprendere.
E' chiaro che, per quella zona almeno, uno sviluppo turistico
diverso da quello attuale crea e garantisce dei posti di lavoro per
la comunità, porta anche a ristrutturare vecchi centri storici e
baite, che possono essere utili per sostituire magari
temporaneamente il settore alberghiero che ancora purtroppo manca.
Può verificarsi inoltre uno sviluppo dell'agriturismo, che per
quanto possibile, può portare un'integrazione del reddito derivante
dal settore agricolo per molte famiglie. Con tale integrazione
(reddito agricolo più reddito turistico) si può evitare lo
spopolamento della montagna, si può evitare che famiglie scendano a
valle, se non addirittura ad Aosta, dalla montagna, si può evitare
di disperdere una comunità che ha i propri valori, una propria
cultura e le proprie tradizioni.
Altri aspetti positivi di questa operazione, a nostro avviso,
riguardano il trasferimento in valle della direzione della società;
credo che questo debba avvenire senza complicazioni e mi auguro che
il luogo dove questo trasferimento avverrà sia il Comune di
Saint-Rhémy, come auspica il Comune stesso. Questo darebbe la
possibilità di unità occupazionali in quella zona ai giovani
abitanti.
Inoltre, come tutti sappiamo, in virtù della legge sul riparto
fiscale, con il trasferimento della direzione di questa società in
Valle rientrerebbe nelle casse regionali una quota delle imposte
che questa società deve versare.
Infine un altro aspetto positivo riguarda la possibilità di
creare relazioni diverse con la popolazione svizzera, realizzando
interscambi ed iniziative turistiche e sociali che possono
ulteriormente favorire lo sviluppo turistico della zona
interessata.
Ho accennato anche ad aspetti negativi: l'aspetto negativo non è
comunque la spesa cui andiamo incontro - e nel merito non entro
perché sono state fatte delle perizie - che non ritengo né
trascendentale né esosa trattandosi di riconoscere alcuni diritti a
questa popolazione, tanto più che ci è stato comunicato che a fine
anno 1985 il bilancio della società chiuderà in attivo; sembra
anche che non sussistano spese immediate per riparazioni e
ristrutturazioni, essendo queste state affrontate regolarmente nel
corso degli anni su iniziativa della società SITRASB.
L'aspetto più negativo è invece quello che per essere padroni a
casa nostra occorra comprare. Il traforo è un'opera utile, come
utile è l'autostrada; è mancato però con la società che è
subentrata un rapporto che tenesse conto anche degli interessi
della popolazione.
Per questi aspetti che ho menzionati, positivi e negativi,
facciamo, come Regione, la scelta di acquisire questo pacchetto
azionario, nell'interesse di questa piccola comunità, alla quale,
avendo poco peso politico, è molto più difficile ottenere
qualcosa.
Proprio per questo dobbiamo essere noi, come Amministratori a
venire incontro responsabilmente a questa comunità perché possa
realizzare gli obiettivi che si è data e che per 15 anni ha
sostenuti e richiesti, senza mai avere risposta da quella
controparte a cui si era indirizzata.
PRESIDENTE:
- Ha chiesto di parlare il Consigliere Tonino,
ne ha facoltà.
TONINO (P.C.I.):
- Credo di dover sottolineare che la
scelta che si compie approvando questo disegno di legge, è una
scelta significativa, una tappa importante di una azione che dura
da parecchi anni, finalizzata in primo luogo a risolvere i problemi
della comunità di Saint-Rhémy. Abbiamo tenuto in tutti questi anni
una posizione che definisco lineare, di impegno serio, nella
convinzione che il risolvere i problemi dello sviluppo di quella
comunità dovesse essere per il Consiglio regionale un impegno di
tipo prioritario.
Ben venga la foga (ed anche un minimo di retorica) che il
Consigliere Beneforti ha messo nel suo intervento, quasi a voler
scacciare di fronte a tutti le perplessità e le riserve che fino
all'ultimo la DC ha avanzato! Per quanto ci riguarda ci sono due
elementi di valutazione che devono essere preposti: il primo è che
la costruzione di quel tratto di autostrada ha provocato
condizionamenti anche pesanti su quella comunità per scelte
sbagliate che furono fatte in quel periodo. Non credo che sia il
caso di ricordare, perché tutti noi che abbiamo seguito quelle
vicende li conosciamo bene, quanto siano stati difficili i rapporti
fra il Comune di Saint-Rhémy e la società SITRASB, che molto spesso
si è dimostrata insensibile rispetto ai problemi di quella comunità
locale.
Il secondo elemento di valutazione, non meno importante del
primo, è la possibilità di avere oggi un controllo regionale su una
struttura economica che in valle ha un peso essenziale. Il problema
di far sì che la gestione della Regione su imprese così rilevanti
sia un presupposto da acquisire, è per noi molto importante. In
altre occasioni abbiamo detto che la valle d'Aosta ha subito a
politica delle comunicazioni e le conseguenze dell'apertura dei due
trafori: c'è stato uno scarso peso propositivo della Regione sulle
scelte di pianificazione, quindi una scarsa incidenza rispetto ai
riflessi negati vi di queste scelte. Questo ruolo della Regione
deve essere rafforzato! Basta prendere però l'esempio ultimo della
partecipazione della Regione nella RAV per capire che ancora una
volta si compie un errore dello stesso tipo: da un lato si
subiscono le scelte senza una proposta chiara della Regione,
dall'altro c'è stato il tentativo, ed oggi si è sempre su quella
strada, di investire molte risorse della Regione pur mantenendo in
quella società una collocazione azionaria minoritaria.
Deve essere sottolineato inoltre - e questo vale per tutti -
come in alcuni casi le scelte e la determinazione di una comunità
locale abbiano una influenza sulle scelte del Consiglio regionale.
Ricordo che la prima volta che fu proposto di acquistare le azioni
della SITRASB per poter avere un controllo sulla società e
procedere allo spostamento del casello, ci mancò poco che tale
progetto fosse accolto come una "pazzia" di chi l'aveva presentato
e comunque incontrò molto scetticismo. Sulla vicenda stessa e sugli
sviluppi successivi non è che ci sia stata fin dall'inizio una
grande determinazione: rispondendo ad una nostra interrogazione il
Presidente della Giunta disse che c'erano grosse perplessità. Deve
essere quindi evidenziato questo aspetto: la forte determinazione
di quella Comunità e
le pressioni esercitate sul Consiglio
regionale, su tutti i gruppi politici qui presenti hanno fatto sì
che il Consiglio regionale compia alcune scelte coraggiose che
vanno nella giusta direzione.
Le uniche perplessità che possono essere sottolineate oggi
riguardano a valutazione del pacchetto azionario, soprattutto per
quanto attiene il valore in funzione del periodo che manca alla
scadenza della concessione. Da questo punto di vista la valutazione
tecnica fatta dall'Ing. Conciato è un po' generica nella parte in
cui dice che saranno necessari su quelle strutture interventi
radicali generalizzati: quali saranno questi interventi
"necessari"?
Gli altri interrogativi che meriterebbero fin d'ora una risposta
più precisa allo scopo di avere una visione programmata degli
interventi da fare, sono quelli relativi al costo dello spostamento
del casello ed al piano scelto per tale spostamento, liberando così
il Comune di Saint-Rhémy di questo peso negativo.
Queste sono valutazioni che facciamo su questo D.L., che nel
complesso approviamo.
PRESIDENTE:
- Ha chiesto di parlare il Consigliere
Pascale, ne ha facoltà.
PASCALE (P.S.I.):
- Mi pare che del difficile rapporto
della comunità di Saint-Rhémy con la SITRASB se ne parli già da 15
anni. Anzitutto bisogna dare atto al Sindaco di Saint-Rhémy di aver
saputo mantenere viva, per tutti questi anni, l'attenzione su
questi problemi, di aver condotto una battaglia coraggiosa,
coerente e soprattutto tenace, perché all'inizio la sua era una
voce solitaria. Se è vero che dietro di lui c'era e c'è tutta una
comunità ed è stato ampiamente dimostrato due anni fa con la
petizione rivolta alla Giunta regionale e con la sottoscrizione
unanime delle azioni di quella società per lo sviluppo turistico
della zona che si è recentemente costituita, indubbiamente di tutte
queste volontà egli è stato il coordinatore ed il catalizzatore, e
se oggi la maggioranza, forse l'unanimità delle forze politiche, è
giunta alla determinazione di acquisire il controllo azionario
della SITRASB, credo che gran parte del merito vada alla sua
persona.
Condividiamo le motivazioni principali che portano
all'acquisizione della maggioranza azionaria della SITRASB perché è
stato impossibile risolvere diversamente i problemi di questa
comunità, che peraltro non ha mai contestato la necessità del
traforo del Gran San Bernardo, via di collegamento internazionale;
ha solo chiesto di poter gestire direttamente il proprio territorio
senza essere condizionata da forze economiche esterne, soprattutto
quando queste forze economiche si sono dimostra te sorde alle
istanze ed agli interessi della comunità.
Lo spostamento del casello, di cui si parla da 15 anni, va
inteso in primo luogo come battaglia per un principio, che è uno
dei pilastri sui quali si regge l'autonomia valdostana, cioè il
principio di gestire il proprio territorio, di riappropriarsi del
proprio territorio. Quando si parla di principi non si può parlare
di prezzo!
In secondo luogo è anche una battaglia per la sopravvivenza di
una comunità, perché la strozzatura del casello ha impedito finora
qualsiasi tipo di sviluppo del Comune di Saint-Rhémy, mentre invece
uno spostamento - e credo che la soluzione migliore sia quella
sottolineata prima dal Presidente della Giunta, cioè un piccolo
casello là dove ci sono attualmente gli uffici doganali, di
frontiera, con una spesa minima - può creare le prospettive per uno
sviluppo turistico e commerciale di tutta la comunità. Si parla di
150 posti di lavoro nell'indotto e penso che sia un numero
sufficiente per garantire la sopravvivenza non solo del Comune ma
anche dei Comuni viciniori, e quindi arginare quel fenomeno dello
spopolamento della campagna che interessa ormai molte altre
comunità.
Se queste sono le motivazioni di carattere locale, non bisogna
sottovalutare altre considerazioni di carattere generale che sono
state giustamente accennate dal Presidente della Giunta. E' chiaro
che fino a 3-4 anni fa questo intervento sarebbe stato forse
impossibile, perché le risorse regionali erano molto limitate e
quindi c'erano problemi di priorità; è con il riparto fiscale, con
le maggiori possibilità finanziarie a disposizione della Regione,
che si sono ampliati e diversificati anche gli orizzonti delle
scelte politiche regionali.
Il riparto fiscale, lo si voglia o no, è legato essenzialmente
alla viabilità internazionale, e questo vuol dire che se vogliamo
mantenere la portata di questo riparto dobbiamo essere presenti o
quantomeno controllare tutti i meccanismi che regolano i flussi
della viabilità internazionale. E' in questa logica che si pone
l'intervento, che abbiamo attuato, di partecipazione nella
costruzione della autostrada Aosta-Traforo Monte Bianco; è in
questa logica che trova una ulteriore giustificazione e validità
anche per la scelta odierna, perché il traforo del Gran San
Bernardo è l'altra via importantissima di collegamento
internazionale. E' in questa logica che troverà la sua
giustificazione la scelta che è stata preannunciata dalla Giunta, e
che mi auguro venga attuata presto, di intervenire nelle strutture
dell'autoporto, che sono quelle da cui deriva il maggior gettito
fiscale.
In questa logica il PSI si ritrova ed è sempre disponibile ad
appoggiare iniziative che vadano in questa direzione.
E' già stato sottolineato, ma lo voglio ribadire, che
l'operazione è valida anche sul piano finanziario. Non mi pare una
operazione in perdita; gli utili della società negli ultimi 4 anni
sono stati dell'ordine dei 2 miliardi ed anche se è vero che ci
sono alcune strutture, soprattutto quelle aperte, che andranno
rinnovate, penso che questa società rimanga ancora per molto tempo
in attivo. Se a questo si aggiunge il beneficio derivante dal
trasferimento della società in valle d'Aosta, quindi il ristorno
delle imposte, è ragionevole presumere che nell'arco di 15 anni la
Regione dovrebbe rientrare nella spesa che oggi va ad effettuare,
mentre invece la concessione dura ancora 50 anni, fino al 2034.
Le uniche perplessità le abbiamo sulla stima che è stata
effettuata, e non tanto sulla stima in sè della struttura, ma sulla
differenza fra la prima perizia del 1982 che valutava la quota di
partecipazione in 27 miliardi, e la seconda, che la valuta in 37
miliardi,. differenza che si aggira quindi sui 10 miliardi. Mi pare
strano che due professionisti come quelli indicati dalla Giurata si
siano sbagliati in modo così grossolano due anni fa, e poi, in base
solo alle osservazioni dell'Ing. Conciato di Milano, rivedano in
modo così drastico la loro perizia. Comunque queste sono perizie
tecniche e non siamo dei tecnici. A noi spetta di esaminare il
problema dal punto di vista della scelta politica: il nostro
giudizio al riguardo è positivo, riteniamo valido l'intervento e
per questo motivo voteremo a favore del provvedimento.
PRESIDENTE:
Ha chiesto di parlare di Consigliere
Baldassarre, ne ha facoltà.
BALDASSARRE (P.S.D.I.):
- Dico subito che noi
socialdemocratici siamo favorevoli a questo provvedimento di legge,
e aggiungo che mi fa piacere sentire che alcune forze politiche
hanno cambiato atteggiamento all'acquisto del traforo del Gran San
Bernardo, che oggi sostengono con foga nei loro interventi.
Ho fatto una riflessione che ora ripeto ad alta voce: ma non
saranno mica le elezioni che costano molto? Tutti noi che facciamo
politica sappiamo che le elezioni hanno un costo elevato, quindi
non vorrei che l'elemento determinante cha ha fatto cambiare
atteggiamento ad alcuni partiti fosse da attribuire proprio alle
vicine elezioni. Questo mi lascerebbe perplesso, se fosse vero,
perché sarebbe un elemento da esaminare attentamente.
Chiusa questa breve parentesi, devo riconoscere che abbiamo
avuto la possibilità di discutere a lungo dell'argomento in
Commissione Affari Generali, abbiamo avuto un incontro con il
Sindaco di Saint-Rhémy e a Giunta nel corso del quale siamo venuti
a conoscere alcuni elementi che non erano stati esaminati dalla
Commissione. Bisogna prendere atto, e condivido le lodi che ha
espresso il Consigliere Pascale nei confronti del Sindaco del
Comune di Saint-Rhémy, della tenacia con cui egli ha portato avanti
questo discorso. Riteniamo inoltre che possa essere un
provvedimento positivo dal punto di vista amministrativo, poichè i
bilanci sembrano essere in attivo, non ci dovrebbero essere grossi
interventi dal punto di vista finanziario: le perplessità
naturalmente esistono, le ha espresse il Consigliere Pascale ed io
le ribadisco: sono quelle che ci derivano dalle perizie eseguite.
Su questo argomento vorrei chiedere, onde evitare di farne oggetto
di una interrogazione, il costo della prima e della seconda perizia
e della perizia dell'Ing. Conciati. Gradirei avere questi elementi
perché ritengo che siano importanti per chiarire il dubbio che è
stato espresso circa a differenza di valutazione che si riscontra
nello spazio di due anni.
Non mi soffermo ad esaminare gli aspetti positivi di questa
operazione, del resto già messi in evidenza dai Consiglieri che
sono intervenuti prima di me: sono convinto che ci sarà il rilancio
del turismo in quella zona e che gli abitanti potranno gestire in
proprio il territorio.
Con queste brevi considerazioni, esprimo il mio voto
favorevole.
PRESIDENTE:
- Ha chiesto di parlare il Consigliere
Maquignaz, ne ha facoltà.
MAQUIGNAZ (A.D.P.):
- Non intendo raccontare oggi la lunga
storia legata alla volontà ed alla necessità di addivenire allo
spostamento del casello di Saint-Rhémy; più volte se n'è parlato, i
colleghi che mi hanno preceduto hanno spiegato molto brillantemente
la validità di questa operazione che dovrebbe permettere anche lo
spostamento del casello.
voglio ricordare però che questo discorso iniziò alcuni anni fa,
quando era Presidente della Commissione per lo sviluppo economico
il Consigliere socialdemocratico Minuzzo, e fu successivamente
portato avanti dal sottoscritto (Presidente della III° Commissione
dopo Minuzzo) e dagli altri Commissari per risolvere un problema di
quella comunità che stava a cuore a tutti perché tutti ormai
avevamo concordato sulla opportunità di lavorare per togliere il
Comune di Saint-Rhémy dall'isolamento in cui si trova tutt'ora, per
dare una possibilità di accesso accettabile ai villaggi del Comune
per garantire lo sviluppo turistico e commerciale della zona. Devo
dire che la Commissione (presieduta prima dal Consigliere Minuzzo e
poi da me) ha fatto una lunga battaglia per cercare di sbloccare il
problema. Ricordo i vari incontri con l'ANAS e con la SITRASB:
riguardo al comportamento che quest'ultima ha tenuto nei confronti
della Regione voglio fare oggi una considerazione importante: esso
rappresenta l'atteggiamento tipico di alcuni gruppi di potere
economico che operano in valle d'Aosta e che non tengono in nessuna
considerazione le esigenze della Regione, delle Comunità Montane e,
in questo caso, di un piccolo Comune che si trovava in difficoltà.
Dobbiamo ripetere a chiare lettere che nonostante le battaglie
feroci del Sindaco di Saint-Rhémy, le pressioni della Commissione
Sviluppo Economico, le insistenze della Giunta e del Consiglio
regionale, nonostante le delibere, non è mai stato possibile
risolvere il problema dello spostamento del casello! Mi chiedo oggi
se è mai possibile che una Regione autonoma come la nostra non sia
stata in grado di risolvere il problema dello spostamento di un
casello (che come giustamente ha detto il Presidente della Giunta,
può costare una cifra che tutto sommato può essere facilmente da
noi accettata): perché la SITRASB si è impuntata così
tenacemente?
Non riesco a spiegarmi questo atteggiamento prepotente ed
arrogante della SITRASB, però voglio esprimere oggi in questo
Consiglio, nell'annunciare il nostro giudizio favorevole
all'acquisto delle azioni, il senso di disagio, di disorientamento
ed anche di protesta nei confronti di questo gruppo che nulla ha
fatto per cercare di venire incontro alle esigenze di questo Comune
che in quel momento aveva una serie di difficoltà. Per questo
motivo la terza Commissione consiliare, da me presieduta a
quell'epoca, fu la prima a chiedere all'allora Presidente della
Giunta di valutare la possibilità di iniziare una trattativa per
l'acquisto delle azioni della società FIDIS (facente capo alla
Fiat) il che avrebbe permesso di affrontare la questione, nel senso
che se la Regione fosse divenuta proprietaria della maggioranza
delle azioni avrebbe potuto risolvere in modo egregio il
problema.
Fatte queste considerazioni, siamo favorevoli all'acquisto delle
azioni perché riteniamo non solo che questo possa permettere di
risolvere il problema dello spostamento del casello, ma soprattutto
perché in questo modo la Regione avrà il controllo su una via di
collegamento internazionale ed inoltre potrà svolgere una azione
determinante per lo sviluppo di questa zona.
Concludo con l'augurio che questo acquisto permetta lo
spostamento del casello: non vorrei che si passasse dall'inganno
alla beffa, per cui dopo aver fatto l'acquisto il casello resti
dov'è!
PRESIDENTE:
- Ha chiesto di parlare l'Assessore al
turismo, urbanistica e beni culturali Borbey, ne ha facoltà.
BORBEY (D.C.):
- Il Consigliere Beneforti è intervenuto a
nome della DC su questo problema; dato però che il Consigliere
Beneforti alcuni passaggi non li aveva seguiti essendo questi
precedenti alle ultime elezioni regionali e quindi alla sua nomina,
tengo a puntualizzare la posizione della DC sulla questione.
La DC, e non perché eravamo vicini alla vigilia delle elezioni
regionali del 1983, quando la terza Commissione Consiliare
permanente presieduta allora dal Consigliere Maquignaz, ha chiesto
al Presidente della Giunta, Mario Andrione, la nomina di un perito
per la valutazione delle azioni da acquistare, si è espressa
favorevolmente perché ha sempre ritenuto che l'esistenza della
superstrada a pagamento dal casello di Saint-Rhémy sino al traforo
penalizza tutto il territorio di questo Comune. La DC ha sempre
ritenuto, in qualità di forza politica valdostana, che non ci siamo
mai impegnati effettivamente e a fondo nelle sedi opportune per
cercare di definire questo problema. Infatti la dichiarazione che
ha appena fatto il Capogruppo degli A.D.P. Consigliere Maquignaz, è
giusta: la prepotenza di questa società ha portato a far sì che o
la Regione acquista e diviene socio maggioritario in questa società
(e poi forse potrà fare determinate cose) oppure essa non lascerà
fare niente!
Come D.C. diamo atto all'Amministrazione comunale di Saint-Rhémy
ed al suo Sindaco, socialista, della sua costanza dimostrata
nell'affrontare la questione e diciamo che francamente potevamo
forse interessarci di più. Prima delle elezioni regionali abbiamo
avuto un Ministro socialdemocratico in quel di Saint-Rhémy, l'On.
Nicolazzi (vi ricordate la famosa intervista dell'amico Sado, che
disse pressappoco: Signor Ministro, lei non è qui in forma
ufficiale, siamo in campagna elettorale.... è qui a prendere un po'
in giro i valdostani!) Allora era Consigliere regionale per il PSDI
l'amico Minuzzo, che accusava in modo particolare il movimento
dell'U.V. di esser insensibile a questo problema: oggi prendiamo
atto che invece l'U.V. si era già interessata della questione a
quella epoca.
In campagna elettorale, nel corso di un comizio che ho tenuto
con il Presidente del Consiglio, Gianni Bondaz, ho detto che la
D.C. era favorevole all'acquisizione perché non eravamo in grado,
politicamente, di incidere sulla volontà di questa società. Eravamo
perplessi (e lo siamo tutt'ora) perché non può essere politicamente
valido il discorso di acquisire la maggioranza delle azioni di
società costruttrici di autostrade, superstrade, simili, ed è
questo l'appunto che faccio al P.C.I, che da sempre fa una politica
di controsenso, in quanto quando si parla della superstrada e
autostrada dice: "ma perché la Regione deve interessarsi di questo?
Spetta al Governo italiano il compito di fare la superstrada e
l'autostrada", mentre oggi è favorevole all'acquisto delle azioni
della SITRASB.
La D.C. ha ancora delle grosse perplessità, che del resto ha
espresso anche il Consigliere Maquignaz, sul fatto che si possa
politicamente essere all'altezza, anche se maggioritari nella
SITRASB, di incidere sulla volontà della ANAS, perché l'azienda non
perde alcune prerogative su questa strada e sul fatto di spostare
il casello o diversificarne l'ubicazione senza grosse spese,
liberando il territorio di Saint-Rhémy che è penalizzato
enormemente da questo nastro stradale.
Ma il P.C.I., se da una parte fa certe dichiarazioni così come
ho detto prima, dall'altra dice: finalmente ecco che la Regione
valle d'Aosta diviene socio maggioritario nella SITRASB.
Noi non ritorniamo indietro rispetto a quanto abbiamo sempre
detto; eravamo favorevoli, lo siamo ancora. Diciamo però che per
primi dovremo impegnarci, politicamente, come si è impegnata
l'amministrazione comunale di Saint-Rhémy, più di quanto ci siamo
impegnati tutti sinora, perché questi 34 miliardi sino spesi
bene.
Questa è la dichiarazione politica della D.C.
PRESIDENTE:
- Ha chiesto di parlare il Consigliere
Baldassarre, ne ha facoltà.
BALDASSARRE (P.S.D.I.):
- Rimango sorpreso: com'è
possibile che dal Segretario politico della D.C., Assessore Borbey,
possano venire certe affermazioni, tanto più che a quell'epoca
occupava la carica di Assessore ai Lavori Pubblici? Sono
affermazioni che ritengo di estrema gravità, e non perché in questo
momento io voglia difendere il compagno Nicolazzi, dopo che
l'Assessore Borbey lo ha definito un Ministro che è arrivato in val
d'Aosta a prendere in giro i valdostani: non credo infatti che ci
sia bisogno di difenderlo. Sono proprio affermazioni di questo tipo
che vengono da un Segretario della D.C. a lasciarmi sorpreso!
Devo ricordare all'Assessore che nel corso della riunione della
Commissione Consiliare permanente con l'Amministrazione Comunale di
Saint-Rhémy è stato dato atto dell' interessamento del Ministro
Nicolazzi. Il Sindaco di quel Comune ha anche riferito che l'ANAS
era contraria allo spostamento del casello, e dopo la visita del
Ministro Nicolazzi e l'incontro con l'Amministrazione comunale di
Saint-Rhémy l'ANAS ha modificato atteggiamento in senso
positivo.
L'impegno dell'On. Nicolazzi era stato ben preciso, anche se in
definitiva lo scontro era con la società SITRASB e mi sembra di
aver capito che la società usava quell'atteggiamento per
costringere l'Amministrazione regionale ad acquistare queste azioni
- ed ecco che in una posizione amministrativa favorevole la Regione
acquista il 52% delle azioni, che poi diventa 63% perché la Regione
è proprietaria dell'altro 12%.
Ho il dovere di ricordare all'Assessore Borbey la serietà e
l'impegno del Ministro Nicolazzi nei confronti della valle d'Aosta.
Già nel 1982, come Ministro dei Lavori Pubblici, aveva stanziato 42
miliardi per la tangenziale di Aosta, che allora erano sufficienti
per costruire questa tangenziale, mentre oggi ne spendiamo 180 e
non sono ancora iniziati i lavori!
Devo ricordare ancora l'impegno che il compagno Nicolazzi ha
assunto per la variante della S.S. 26 all'altezza di
Pont-Saint-Martin, per cui il Ministero ha stanziato circa 2
miliardi.
A questo punto, non mi sembra che un Ministro democristiano
abbia fatto per la valle d'Aosta tanto quanto ha fatto un ministro
socialdemocratico, in questo caso il Ministro Nicolazzi: tre
impegni assunti, tre impegni onorati.
Posso capire che siamo in campagna elettorale, ma bisogna dare a
Cesare quel che è di Cesare, per cui diamo a Nicolazzi quel che gli
spetta, perché sarebbe mortificante accusarlo di non aver
collaborato con la valle d'Aosta.
Era doveroso il mio intervento, non per difendere il compagno
Nicolazzi che non ne ha bisogno, ma per esporre la realtà dei
fatti, per non far confondere i cittadini valdostani su chi dà un
contributo alla comunità valdostana.
PRESIDENTE:
- Ha chiesto di parlare il Consigliere
Stévenin, ne ha facoltà.
STEVENIN (U.V.):
- Nous de l'Union valdôtaine, nous
pensons que l'acquisition de la majorité des actions de la SITRASB
représente un gros pas de l'avant pour le développement de
l'économie de Saint-Rhémy et de la 3ème communauté de montagne
toute entière. Il faut reconnaître que le tunnel du Grand
Saint-Bernard, si d'un côté a porté quelque place de travail, de
l'autre a déçu les attentes de la population et en plus a causé une
compromission du terroir pour les phénomènes du déséquilibre et a
soustraction des terrains à l'économie traditionnelle de cette
communauté.
Si a cela on ajoute le phénomène, généralisé à niveau de la
moyenne haute montagne de la zone, du progressif abandon de
l'agriculture, de l'éloignement des jeunes qui cherchaient des
nouveaux emplois, et la difficulté de la possibilité d'un
développement du tourisme à l'intérieur de la Commune, il faut dire
que cela a causé encore une fois des évidentes conditions
d'isolement de cette Commune.
Dans un tel contexte l'acquisition de la majorité des actions de
la SITRASB de la part de la Région peut être considérée comme un
instrument fort important pour rééquilibrer et développer toute la
Communauté. Le déplacement dans notre Région du siège de la
société, en effet, pourra comporter, avant tout la création de
nouvelles places de travail, comme d'autres viennent de le dire,
même si je suis convaincu qu'il ne s'agira pas de 150 places, mais
beaucoup moins. La possibilité de contrôler les actions de la part
de la Région, si elles sont finalisées d'une façon intelligente,
pourra permettre de peser en première personne 2es choix de gestion
de cette société. Parmi ces choix je retiens fort important ce
recul du poste de péage de l'accès du tunnel, qui pourra permettre
le conséquent développement de Saint-Rhémy.
Plus en général, on peut affirmer que l'installation dans la
zone d'un nouveau noyau de développement pourra constituer à
l'avenir un véhicule de progrès pour les zones qui gravitent autour
de Saint-Rhémy, soit pour le développement des activités
collatérales telles que celles de l'artisanat, du commerce,
d'exercices publics, soit pour la possibilité de revaluer même du
point de vue touristique cette zone, qui permettrait aussi
l'intégration de ce qui est actuellement le revenu du travail
agricole. D'autres avantages pourraient en découler par des accords
de facilitation, par des tarifs réduits de passage pour les gens
qui habitent dans cette zone et surtout par des réductions du péage
pour les habitants de la troisième communauté de montagne et pour
la libre circulation pour les habitants de Saint-Rhémy tout
particulier remet en ce qui est la possibilité de traverser le pays
(évidemment non pas celle de traverser le tunnel).
En ce qui est du problème économique, il faut aussi considérer
qu'il s'agit d'un investissement qui peut devenir rentable pour
notre Région soit au point de vue des recettes fiscales, soit au
point des revenus d'exercices, qui pourront permettre d'amortir cet
investissement dans un délai très bref.
C'est bien pour cela aussi que nous exprimons un avis
favorable.
PRESIDENTE:
- Ha chiesto di parlare il Consigliere
Riccarand, ne ha facoltà.
RICCARAND (N.S.):
- C'è un dato piuttosto curioso che
emerge da questa discussione sull'acquisto delle azioni della
SITRASB ed è il fatto che da parte di tutti i Gruppi consiliari si
sottolinea che il Comune di Saint-Rhémy è stato penalizzato
dall'autostrada.
Non sono parole mie, ma sono parole che ha usato l'Assessore
Borbey e quasi tutti quelli che sono intervenuti in questo
dibattito. Addirittura il Consigliere Stévenin è giunto a mettere
in discussione la stessa validità ed opportunità del tunnel del
Gran San Bernardo. E' vero che su questo tunnel ci possono essere
delle perplessità, però sicuramente è un'opera che ha permesso un
collegamento più rapido ed intenso fra la valle d'Aosta e la
Svizzera, quindi ha avuto degli aspetti positivi rispetto alla
nostra Regione ed alla stessa valle del Gran San Bernardo. Il
tratto autostradale che da Saint-Rhémy porta fino all'imbocco del
tunnel ha avuto invece un ruolo fortemente penalizzante e negativo
nei confronti del Comune e degli abitanti di Saint-Rhémy,
accerchiando e soffocando il paese, rovinando e deturpando il
paesaggio, ostacolando le comunicazioni all'interno del Comune,
incidendo negativamente sulla stessa attività agricola, tutti
elementi che ci sono stati confermati anche nell'incontro che
abbiamo avuto la settimana scorsa, di cui ha parlato il Consigliere
Beneforti.
Credo che questo sia un dato che dobbiamo tener ben presente,
anche rispetto alla discussione che è stata fatta in questo
Consiglio nei confronti di altre ipotesi autostradali. Non sempre,
anzi si potrebbe dire quasi mai, questo tipo di grandi
infrastrutture si traduce in un vantaggio per le comunità locali:
il caso di Saint-Rhémy ne è la conferma. Adesso per ridurre i danni
provocati dall'autostrada occorre acquistare il controllo delle
azioni della società che la gestisce, spostare il casello ed
accollarsi come Regione degli oneri che saranno notevoli e
difficilmente quantificabili in questo momento.
Crediamo che questa riflessione vada fatta fino in fondo proprio
nel momento in cui si rischia, con il progetto autostradale
Aosta-Courmayeur, di creare altri casi Saint-Rhémy o forse anche
più gravi.
Quindi in nostro voto sulla proposta di legge sarà un voto
favorevole perché si tratta di liberare gli abitanti di un Comune
da una pesante ipoteca che è stata posta sul loro sviluppo, e
perché tutto sommato è bene che la Regione assuma il controllo di
questa infrastruttura che ormai è stata costruita e che occorre in
qualche modo controllare per evitare che sia troppo nociva per gli
abitanti del Comune. In futuro però bisognerà fare attenzione a non
'creare situazioni simili, se non peggiori di quella che si va a
tamponare oggi con questo provvedimento.
PRESIDENTE:
- Ha chiesto di parlare il consigliere
Stévenin per il secondo intervento, ne ha facoltà.
STEVENIN (U.V.):
- Seulement pour dire à M. Riccarand
qu'il a mal compris mon intervention. Il ne s'agit pas là de mettre
en discussion le tunnel du Grand Saint-Bernard, c'est uniquement
pour la Commune de Saint-Rhémy. D'ailleurs il faut se rendre compte
qu'au moment où il a été bâti le tunnel, Saint-Rhémy était encore
une Commune vivante, tandis que successivement la population a
abandonné ce village. Alors le problème dont je parlais, il y a
quelques instants, concernait exclusivement la Commune de
Saint-Rhémy.
PRESIDENTE:
- E' cniusa la discussione generale. Ha
chiesto di parlare il Presidente della Giunta, ne ha facoltà.
ROLLANDIN (U.V.):
- Je voudrais souligner avant tout un
aspect que plusieurs Conseillers ont remarqué. La disponibilité
financière de l'Administration régionale a changé depuis la
répartition financière, comme MM. Beneforti et Pascale ont
justement dit. En effet, si on n'a pas eu la possibilité de
maîtriser les différentes entreprises qui étaient à la base du
développement de certaines structures c'était notamment à cause du
fait que le budget ne présentait pas de disponibilités.
Parmi les aspects négatifs que M. Beneforti a souligné, un
c'était celui qu'on doive arriver à présent à acheter les actions
d'une société qu'autrefois avait eu l'occasion de démarrer avec la
construction du tunnel. Mais quand même je crois que si l'on doit
récupérer une signification essentielle de la répartition
financière c'est que cette répartition doit signifier surtout
autonomie, maîtrise au niveau de l'autonomie locale.
L'Administration régionale a rencontré des grosses difficultés
pendant ces dernières années, et M. Maquignaz, qui a vécu cet
épisode en première personne, peut en témoigner. Les Conseillers
qui connaissent très bien les problèmes locaux, savent qu'il a été
un des témoignages décisifs pour arriver à acheter 51% de la FIDIS.
S'il y a d'un côté un discours économique, de l'autre c'est un
discours essentiel de prévoir qu'au-delà du prix on puisse arriver
à pouvoir décider sur certains problèmes. voilà la clé du
discours.
Quant aux différentes expertises - je réponds à M. Baldassarre -
elles ont eu le cours suivant: la première a été de 7,5 millions
pour chacun des deux experts, la dernière de 16 millions.
Je crois qu'il y a suffisamment de bonne fois de la part des
différents groupes politiques pour arriver à comprendre que le but
d'une Administration régionale qui doit collaborer avec les
différentes autonomies locales c'est de leur donner les moyens pour
le développement de la zone, pour qu'elles soient
indépendantes.
M. Pascale a soulevé le discours de l'autoport: le revenu de la
viabilité en vallée d'Aoste ne doit pas signifier seulement le
passage sur notre territoire, mais il faut qu'on soit maîtres chez
nous. Ce n'est pas un slogan qui peut être repris à chaque échéance
électorale, c'est au contraire un fait de substance et de réalité
politique qui doit intervenir au moment où on a, bien entendu, la
disponibilité financière pour faire certaines opérations.
A propos de la différence de prix entre les deux expertises, la
première évaluation portait à 28 milliards, la deuxième est due à
l'inflation par rapport à la première expertise. En effet on n'a
pas acheté l'expertise qui portait à 37 milliards, compte tenu de
la nécessité qu'il y aura de faire aussi des travaux, car pour
résoudre le problème s'il y a une motivation réelle pour la
communauté locale c'est de déplacer le poste de péage. Pour faire
cela, selon la proposition la plus économique sur laquelle s'est
accordée l'Administration régionale, c'est-à-dire de le déplacer à
l'intérieur du tunnel, on revient à 37.000.000.000.
Les considérations que les Conseillers ont faites, en rappelant
même l'histoire de ce passage, donnent un cadre suffisamment clair
des motivations économiques et politiques qui ont poussé
l'Administration régionale à faire ce choix, qui, je crois, va dans
la bonne direction.
PRESIDENTE:
- Si passa all'esame dell'articolato. Do
lettura dell'art. 1:
Art. 1
Allo scopo di rendere possibile una soluzione ai problemi
della viabilità del Comune di Saint-Rhémy e dell'intera vallata del
Gran San Bernardo, è autorizzato l'acquisto dalla Società
Finanziaria di sviluppo (FIDIS S.p.A.) con sede in Torino, del 51%
del capitale sociale della Società Italiana per il Traforo del Gran
San Bernardo (SITRASB S.p.A.) con sede in Torino, corrispondente a
510.000 azioni del valore nominale di lire 8.000 ciascuna, per un
importo di spesa complessivo di lire 34 miliardi.
PRESIDENTE:
- Ha chiesto di parlare il Consigliere Tonino,
ne ha facoltà.
TONINO (P.C.I.):
- Nel ribadire il voto favorevole del
P.C.I. a questo provvedimento, voglio anche dare una risposta a
quella che oserei definire una reazione un po' "rabbiosa"
dell'Assessore Borbey di fronte alla considerazione che abbiamo
pacatamente fatto su quella che è stata una certa doppiezza della
D.C., o almeno su questa conversione dell'ultimo momento, riferita
a quelle che sono le perplessità, per la verità non chiarite
dall'Assessore Borbey nel suo intervento, che la D.C. ancora
mantiene rispetto a questo Disegno di Legge.
Si è voluto rilevare una contraddizione tra la nostra posizione
favorevole all'acquisto della maggioranza del pacchetto azionario
della società del traforo del Gran San Bernardo e le nostre
critiche sulla costruzione dell'autostrada: si possono falsificare
tutte le posizioni!
Voglio qui ribadire qual è la nostra convinzione: primo, l'ho
detto nel mio intervento, in nessun caso riteniamo che la valle
d'Aosta debba subire scelte esterne, operate al di fuori della
nostra Regione, non possiamo e non vogliamo avere posizioni
subalterne rispetto a nessuna delle questioni che interessano il
nostro territorio. Questa è la posizione che manteniamo rispetto
alla vicenda di Saint-Rhémy e all'autostrada del Monte Bianco, dove
abbiamo detto altre volte che la D.C. ha avuto posizioni
subalterne, fretta di concludere una operazione sbagliata, fretta
di assecondare anche interessi speculativi esterni alla nostra
Regione che vedremo manifestarsi fra non molto, fretta di provocare
sul territorio della Regione dei danni che possono essere
irreversibili e che si riverseranno anche sulla popolazione
locale.
Per queste ragioni abbiamo dato un giudizio negativo su come si
è arrivati alla scelta dell'autostrada; abbiamo proposto soluzioni
alternative (quali la camionabile) che consentivano minori costi,
minore impatto ambientale, lo stesso risultato sul piano della
viabilità internazionale, che avrebbe mantenuto - ed anche questo
ha un risvolto sulla popolazione locale - lo stesso traffico
turistico per i paesi toccati. Teniamo a mente anche in questa
occasione i danni arrecati a Saint-Rhémy da scelte sbagliate: lo ha
detto il Consigliere Riccarand e noi lo condividiamo. Crediamo che
queste questioni siano non irrilevanti, anche ai fini della
concezione dell'autonomia della nostra Regione, ai fini del ruolo
che questo Consiglio regionale, che le forze politiche della valle
d'Aosta possono svolgere per l'autogestione del proprio territorio,
per evitare di svendere ancora una volta il nostro territorio a
interessi esteriori.
Questa è la nostra posizione, coerente su tutte le due
questioni; lasciamo ad altri il diritto di falsificare le posizioni
che abbiamo assunto, lasciamo ad altri anche svilire il dibattito
di questo Consiglio sulle promesse che ha fatto in un caso il
Ministro Nicolazzi o nell'altro caso il Ministro Gullotti, quasi
che la valle d'Aosta dipendesse dalla bontà di alcuni Ministri
della Repubblica.
Ribadiamo su queste questioni, che sono di vitale importanza per
la nostra Regione, una posizione che è coerente, che non è
condizionata da tentazioni elettoralistiche e che noi riteniamo
essere seria.
Sull'art. 1 voglio ancora aggiungere che sarebbe positivo se una
quota del capitale azionario che oggi noi acquisiamo fosse lasciata
successivamente al Comune di Saint-Rhémy, con una presenza del
Comune stesso nel Consiglio di amministrazione della Società. Ed
anche questo aspetto si riallaccia al discorso che prima ho fatto
sulla concezione dell'autonomia: questo può essere un impegno che
il Consiglio si prende per il futuro nei confronti di quel
Comune.
PRESIDENTE:
- Ha chiesto di parlare il Consigliere
Mafrica, ne ha facoltà.
MAFRICA (P.C.I.):
- Solo per fare una precisazione
all'art. 1: nella proposta di legge precedente, quella sul
finanziamento ai Comuni, il Comune di Saint-Rhémy si chiama
Saint-Rhémy, mentre qui si chiama Saint-Rhémy-Bosses; credo che si
chiami Saint-Rhémy e che in un disegno di legge sia opportuno
dargli il suo nome.
PRESIDENTE:
- Ha chiesto di parlare il Consigliere
Beneforti, ne ha facoltà.
BENEFORTI (D.C.):
- Non per fare polemica con il
consigliere Tonino, ma solo per rispondergli che non c'è alcuna
doppiezza di atteggiamento da parte della D.C. su questo problema.
Se la D.C. avesse avuto delle perplessità, le aveva allora come le
ha oggi; però oggi ritiene che questa scelta si debba fare
nell'interesse della comunità, perché solo acquisendo questo 51% di
azioni è possibile realizzare quegli obiettivi che la popolazione
di quella zona si è data. Le nostre perplessità derivano dal fatto
di non essere riusciti ad ottenere dalla società SITRASB un
atteggiamento diverso, e ho già detto nel corso del mio intervento
che l'aspetto negativo di tutta la vicenda è proprio quello di una
società che per 15 anni non ha voluto aprire un dialogo nè a
livello di comunità nè tantomeno a livello di Regione.
Oggi abbiamo la possibilità di acquisire queste azioni, ma se
non ci fosse stato il riparto fiscale non avremmo avuto la
disponibilità finanziaria, la società SITRASB avrebbe continuato a
fare quello che ha fatto fino ad oggi e la popolazione di
Saint-Rhémy sarebbe rimasta nelle condizioni in cui si è sempre
trovata.
Non ci sono dunque problemi di elezioni, Consigliere
Baldassarre. Forse il Consigliere Baldassarre le pensa a casa degli
altri perché le fa a casa sua. Come rappresentante del mio gruppo
ho voluto andare a Saint-Rhémy per farmi riconfermare quali erano i
presupposti sui quali si doveva basare questo impegno da parte
della Regione ed oggi siamo qui per portare avanti questo discorso.
Faccio una sola raccomandazione, che ho sempre scritto quando
facevo il sindacalista: in valle d'Aosta bisogna programmare ed
utilizzare capitali esterni nella misura in cui è strettamente
necessario servirsene, onde evitare ogni speculazione e
colonizzazione, come è dimostrato in certi casi che sono
accaduti.
Annuncio a nome della D.C. il nostro voto favorevole.
PRESIDENTE:
- Ha chiesto di parlare il Consigliere
Baldassarre, ne ha facoltà.
BALDASSARRE (P.S.D.I.):
- Prendo la parola per ribadire il
mio voto favorevole.
Naturalmente è
doveroso ricordare al collega Consigliere
Beneforti che gli uomini della D.C. sono stati i maestri di certi
giochi, come il Consigliere Beneforti li ha definiti, e su questo
non c'è alcun dubbio! Potremmo essere stati degli allievi....
A questo punto la D.C. mi deve spiegare come mai fino a dieci
giorni fa era contraria all'acquisto delle azioni della SITRASB. In
Consiglio, all'improvviso, la D.C. cambia parere: ecco perché ho
fatto una riflessione ad alta voce. Inoltre non ho accusato la
D.C., perché mi sono riferito ad alcune forze politiche. Le altre
forze politiche non hanno sentito il dovere di difendersi, mentre
la D.C. si è subito risentita tramite il Consigliere Beneforti.
Allora i dubbi si allargano, si confermano certi sospetti che avevo
avanzato nel mio primo intervento facendo quella riflessione ad
alta voce che le elezioni costano, per cui a questo punto proporrei
addirittura di sospendere questo provvedimento, per fare
chiarezza.
PRESIDENTE:
- Con una correzione tecnica che riguarda la
denominazione del Comune di Saint-Rhémy, per cui viene tolta la
seconda parte della dizione, cioè Bosses, metto in approvazione
l'art. 1:
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
PRESIDENTE:
- Do lettura dell'art. 2:
Art. 2
La Giunta regionale è delegata all'adozione di tutti i
provvedimenti necessari per l'applicazione del precedente articolo
1.
PRESIDENTE:
- Ha chiesto di parlare il Consigliere Tamone,
ne ha facoltà.
TAMONE (U.V.):
- Solo per fare una breve dichiarazione di
voto.
Veramente oggi credevo proprio di aver di nuovo assistito - l'ho
già detto altre volte - ad uno di quei films di Fellini dove le
cose prendono tutto un altro aspetto. Ognuno oggi qui ha
rivendicato la paternità di questo provvedimento e proprio l'Union
valdôtaine ci fa la figura del cornuto. Forse hanno ragione quelli
che parlano del momento elettorale: se questo disegno di legge
l'avessimo approvato sei mesi fa, sarebbe senza dubbio passato con
un altro stile e spirito. E' inutile che si tenti di negarlo,
l'elezione conta sempre, ed allora secondo me l'elezione ha
inquinato tutto il discorso. Per esempio, ha inquinato il discorso
del Consigliere Maquignaz che dice sempre la verità ma che stavolta
non l'ha detta, ha inquinato i discorsi del Segretario del P.C.I.,
anche lui abituato a dire la verità ma che oggi non l'ha detta,
infine ha inquinato i discorsi della D.C. che nel 1982 diceva delle
cose atroci contro l'acquisto di queste azioni e che oggi è
d'accordo.
Mi ricordo che la discussione sull'argomento in questo Consiglio
nacque nell'ottobre 1982, con una interpellanza del gruppo del
P.C.I. che chiedeva come mai la Giunta, presieduta dall'allora
Presidente Andrione, avesse dato l'incarico di valutare il valore
della società FIDIS. A quel punto il P.C.I. si scatenò e disse che
quella era una azione che non si doveva fare: e questa è la
linearità!
Credo che anche i piccoli feudi possano interessare i grandi
conti e i grandi baroni. E' così e si ha questa tremenda
impressione perché adesso le posizioni che erano contrarie si sono
ribaltate e sono diventate favorevoli, ed io ne sono contento
perché noi eravamo favorevoli fino dall'inizio.
Sono d'accordo con il Presidente Rollandin che nella fattispecie
non strategia si tratta di piccolo cabotaggio, ma si tratta di
strategia, e per mio conto questo è un atto strategico fondamentale
per la regione autonoma valle d'Aosta e mi auguro che se ne possano
realizzare altri per strutture analoghe che da noi esistono. E'
indubbio che questa struttura abbia creato dei problemi al Comune
di Saint-Rhémy, il quale ha perso popolazione in maniera rilevante
a causa di questa presenza; però esistono problemi di spopolamento
della montagna anche là dove non esistono le strade ed i trafori, e
potremmo citare gli esempi di Pontboset, Ollomont, Lillianes,
Fontainemore, per non parlare poi della media montagna.
Quindi siamo contenti di votare a favore di questo disegno di
legge, siamo felici che la Regione autonoma della valle d'Aosta
abbia avuto la possibilità di dimostrare la sua autonomia avendo
delle disponibilità finanziarie (perché anche questo è verissimo: è
inutile che si canti tanto quando non si può incidere!) Mi spiace
di dover ripetere al Consigliere Riccarand quel che gli ho detto
l'altro giorno a Saint-Rhémy: la vicenda dell'autostrada che stiamo
per costruire non può essere assolutamente collegata con questa,
perché sono due vicende che vanno su binari che non sono paralleli
ma che sono gli uni perpendicolari agli altri, con due logiche ben
differenti. La Regione autonoma valle d'Aosta prende in questo
momento un'attitudine nei confronti dell'autostrada del Monte
Bianco che non è assolutamente paragonabile a quella che ha dovuto
prendere nel 1959-60 nei confronti della struttura del traforo del
Gran San Bernardo e se volete anche di quello del Monte Bianco
perché allora mancavano i fondi. E' una filosofia completamente
contraria, che ci vede già preminenti oggi e che ci dà tutte le
possibilità di essere, in questa situazione, determinanti per tutte
le volontà che incideranno su questa realizzazione. E poi la parte
dell'autostrada che potrebbe incidere maggiormente sulla vita dei
Comuni è già libera oggi, perché la filosofia che vede l'ultimo
casello a Morgex è già stata ideata e portata avanti proprio nello
spirito di far usare liberamente alle popolazioni di quella zona
questa autostrada fino al traforo.
PRESIDENTE:
Ha chiesto di parlare l'Assessore al Turismo,
urbanistica e beni culturali Borbey, ne ha facoltà. Raccomando di
attenersi strettamente all'art. 1 e di non riaprire la discussione
generale.
BORBEY (D.C.):
- Dato che la discussione su questo disegno
di legge, che è un intervento prettamente amministrativo di grossa
importanza politica, si è tramutata in un discorso prettamente
politico, devo dichiarare, sempre a nome della D.C., al Consigliere
Baldassarre - che non so se parla a nome del P.S.D.I., dal quale
tramite la mia persona la D.C. ha preso le distanze proprio per la
rappresentanza che ha il P.S.D.I. in questo Consiglio regionale,
quando invece è stata vicina a questo partito a livello di
Consiglio comunale per la rappresentanza che a quel livello il
P.S.D.I. aveva - a noi non è mai piaciuto fare dei personalismi, ma
in questo momento dobbiamo perché il il P.S.D.I. è sempre stato
vicino al nostro partito, ma in questo momento non lo riteniamo
degnamente rappresentato perché il discorso politico deve essere
chiaro ed onesto.
Quando un Consigliere, a nome del proprio partito, dichiara che
la D.C. sino a dieci giorni fa aveva dei dubbi o era contraria a
questo provvedimento, queste sono dichiarazioni false e
tendenziose. Questo disegno di legge è stato presentato il 25 marzo
dalla Giunta regionale, di cui fanno parte due Assessori
democristiani, Fosson ed il sottoscritto. I due Assessori
democristiani hanno sottoscritto il provvedimento sentita la
direzione del partito e del comitato, dopo approfondite discussioni
e dopo che la D.C. lo ha ritenuto valido, quindi non è un giorno o
dieci. Se il Consigliere Baldassarre ritiene che la voce della D.C.
sia a livello di un suo coéquipier, forse vicino alla D.C. nella
piazza di Aosta, sbaglia: il nostro partito ha una direzione, un
gruppo consiliare, degli Assessori e un Segretario.
Noi rifiutiamo questa impostazione politica del Consigliere
Baldassarre e chiediamo scusa a tutto il Consiglio regionale di
questa bagarre: la D.C. ha reagito forse con un po' di veemenza,
perché questo è il nostro carattere, a differenza del P.C.I.,
rappresentato dal Consigliere Tonino, che è abituato a fare uno
slalom speciale. Ribadisco che la D.C. è favorevole a questo
disegno di legge e lo abbiamo dichiarato in forma ufficiale non
dieci giorni fa, quando lo ha dichiarato il Consigliere
Baldassarre, ma quando la Giunta l'ha presentata ufficialmente al
Consiglio regionale.
PRESIDENTE:
- Assessore Borbey, io ho dato la parola
all'Assessore al turismo, non al Segretario politico della D.C.!
Prego i colleghi Consiglieri di riportare il dibattito nella sua
sede naturale. Ha chiesto di parare il Consigliere Baldassarre, per
fatto personale: mi dica il fatto personale.
BALDASSARRE (P.S.D.I.):
- Ma lei, Signor Presidente, non
l'ha sentito il fatto personale? ...(ILARITA')... Il fatto
personale è la dichiarazione che ha fatto l'Assessore Borbey nei
confronti della rappresentanza del P.S.D.I. in questo Consiglio,
quindi della mia persona... ...(INTERRUZIONE)... Effettivamente non
so da quanti anni Borbey faccia l'Assessore, ma di questo mi
meraviglio: continua a farlo! E' un mistero della natura!
...(ILARITA')...
Io ho espresso un giudizio politico, che non era rivolto alla
D.C. Il fatto che l'Assessore Borbey non nutra stima nei miei
confronti, proprio non mi interessa; faccio l'opposizione in questo
Consiglio, la faccio con convinzione perché vedo che questa
maggioranza con la D.C. è incapace ad amministrare la vita
pubblica; non ho nel mio partito Assessori o Consiglieri sotto
inchiesta dalla Magistratura, non ho una campagna pubblicitaria di
appalti pilotati, mentre l'Assessore Borbey questa ce l'ha, ma
nonostante questo l'Assessore Borbey continua a sedere sui banchi
della maggioranza.
La D.C. ha rinunciato a fare della politica, ed io,
personalmente, e come socialdemocratico, starei lontano dalla D.C.
il più possibile, quindi mi auguro che fino al 1988 stiamo sempre
più lontani, anche perché la connessione può essere pericolosa con
questa Democrazia Cristiana. Per restituire un giudizio personale
all'Assessore Borbey, come lui ha fatto nei miei confronti, io gli
dimostro che sono un signore, glielo darò privatamente il giudizio,
perché l'Assessore Borbey e tutto il suo gruppo rappresentano la
D.C. in malo modo, indegni di un partito che essi definiscono
popolare, mentre sono succubi dell'U.V. e degli altri partiti,
incollati alla poltrona col mastice e nessuno li smuove!
Speriamo che eventi esterni li scollino e la D.C. passi
all'opposizione, ma sempre lontano dal P.S.D.I.!
PRESIDENTE:
Metto in approvazione l'art. 2:
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
PRESIDENTE:
- Dopo l'art. 2 c'è un emendamento aggiuntivo
di un articolo 2 bis proposto dalla Commissione permanente di cui
do lettura:
Le designazioni di competenza regionale nel Consiglio di
amministrazione e nel collegio sindacale saranno effettuate con
deliberazione del Consiglio regionale.
Lo metto in approvazione:
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
PRESIDENTE:
- Do lettura dell'art. 3, che diventa art.
4:
Art. 3
La spesa di lire 34 miliardi derivante dall'applicazione
della presente legge graverà sul capitolo "Spesa per la
partecipazione azionaria alla SITRASB S.p.A." che si istituisce
nella parte Spesa del bilancio di previsione della Regione per
l'esercizio 1985.
Alla copertura dell'onere di cui al comma precedente si
provvede:
- per lire 28 miliardi mediante prelievo di pari somma dal
Cap. 50150 "Fondo globale per il finanziamento di spesa per
ulteriori programmi di sviluppo
- Spese di investimento" - settore II
- sviluppo economico del bilancio di previsione per
l'esercizio 1985;
- per lire 6 miliardi mediante utilizzo della maggiore entrata
derivante dal riparto fiscale di cui alla legge 26 novembre 1981,
n. 690, accertata sul capitolo 1300 della parte Entrata del
bilancio stesso.
PRESIDENTE:
Metto in approvazione l'art. 3:
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
PRESIDENTE:
- Do lettura dell'art. 4, che diventa art.
5:
Art. 4
Al bilancio di previsione della Regione per l'esercizio 1985
sono apportate le seguenti variazioni:
Parte entrata
(Variazione in aumento)
Cap 1300 "Quote fisse di ripartizione delle tasse ed imposte
erariali sugli affari di cui all'art. 3 della legge 6.11.1981, n.
690
01 Imposta sul valore aggiunto
02 Imposta di registro
03 Imposta di bollo
04 Imposta erariale dovuta per la trascrizione, iscrizione e
annotazione di atti nel P.R.A.
05 Imposte ipotecarie
06 Tasse concessa governative
07 Tasse di pubblico insegnamento
08 Tasse di circolazione sui veicoli a motore e rimorchi
immatricolati nel la Regione".
£ 6.000.000.000
Parte Spesa
(Variazione in diminuzione)
Cap. 50150 "Fondo globale per il finanziamento di spesa per
ulteriori programmi di sviluppo - Spese di investimento"
£ 28.000.000.000
(Variazione in aumento)
Settore I - Assetto del territorio e tutela
dell'ambiente.
Programma 2.2.1.03 - Viabilità
Cap. 26700 (di nuova istituzione) "Spese per la
partecipazione azionaria alla SITRASB S.p.A. Legge
Regionale...."
£ 34.000.000.000
PRESIDENTE:
Metto in approvazione l'art. 4:
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
PRESIDENTE:
- Do lettura dell'art. 5, che diventa art.
6:
Art. 5
La presente legge è dichiarata urgente ai sensi del terzo
comma dell'art. 31 dello Statuto speciale ed entrerà in vigore il
giorno successivo a quello della sua pubblicazione nel Bollettino
Ufficiale della Regione. E' fatto obbligo a chiunque spetti di
osservarla e di farla osservare come legge della Regione Valle
d'Aosta.
PRESIDENTE:
Metto in approvazione l'art. 5:
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
PRESIDENTE:
- Ha chiesto di parlare per dichiarazione di
voto il Consigliere Mafrica, ne ha facoltà.
MAFRICA (P.C.I.):
- Il nostro Gruppo è favorevole a questo
disegno di legge e ritiene che con questo provvedimento si risolva
un problema e ci siano le premesse per atti politici significativi
nella gestione del territorio della valle d'Aosta.
Per amore di verità, perché le interpellanze non sono mai
seguite con la dovuta attenzione in questo Consiglio, essendo stato
colui che le ha illustrate ed ha seguito il dibattito in prima
persona, devo precisare che il nostro Gruppo ha fatto due
interpellanze su questo problema, la prima nel 1982 chiedendo
notizie su questo incarico dato ai tecnici per la valutazione, e
alla risposta dell'allora Presidente Andrione il nostro gruppo ha
detto che attendeva di vedere gli esiti di quella perizia; una
seconda interpellanza
è
stata fatta quando abbiamo visto fra
le delibere nuovamente l'incarico, in quell'occasione il Presidente
della Giunta ha detto che c'erano delle difficoltà rispetto
all'opinione che si aveva in precedenza. Anche allora ci siamo
tenuti cauti, dicendo che avremmo valutato; quando abbiamo valutato
il disegno di legge non abbiamo avuto dubbi, come sanno quelli che
di queste cose si sono occupati.
PRESIDENTE:
- Ha chiesto di parlare il Consigliere Aloisi,
per dichiarazione di voto, ne ha facoltà.
ALOISI (M.S.I.):
- Il M.S.I. è favorevole a questo disegno
di legge con la sola raccomandazione alla Giunta di andare incontro
alle esigenze della popolazione, quindi addivenire ad uno
spostamento del casello.
Dichiaro che voteremo a favore del provvedimento.
PRESIDENTE:
- Si passa alla votazione segreta sul
complesso della legge:
VOTAZIONE PER SCRUTINIO SEGRETO
ESITO DELLA VOTAZIONE
Presenti 31
Votanti 31
Favorevoli 28
Contrari 3
Il Consiglio approva
