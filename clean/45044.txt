Classificazione
LAVORO
Politica del lavoro



Oggetto del Consiglio n. 1865 del 5 ottobre 2022 - Resoconto
OGGETTO N. 1865/XVI - Interrogazione: "Criteri adottati dai
centri per l'impiego per selezionare le figure professionali adatte
al collocamento mirato".
Bertin (Presidente) -
Punto n. 20 all'ordine del giorno.
Risponde l'assessore Bertschy.
Bertschy (AV-VdA Unie) -
L'interrogazione chiede riguardo
a una chiamata pubblica per un operaio specializzato categoria B,
posizione B2, presente sul sito della nostra Regione.
Prima domanda: "quali tipologie descritte nell'elenco del
collocamento mirato sono compatibili con le mansioni richieste",
credo sia opportuno ricordare che la legge n. 68 prevede che i
datori di lavoro pubblici e privati debbano occupare una quota di
lavoratori con disabilità in proporzione al numero dei dipendenti,
in caso di scoperture c'è la possibilità di attivare le chiamate
pubbliche ed è l'ente che sceglie il profilo sulla base della
disponibilità e delle decisioni che prende. L'ente in questione, in
presenza di una scopertura, ha scelto come modalità di assunzione
l'avvio numerico tramite la chiamata pubblica e ha individuato il
profilo sulla base della disponibilità di un posto in pianta
organica da operaio specializzato nella consapevolezza che le
caratteristiche della mansione avrebbero potuto limitare il numero
di candidature. La descrizione dettagliata delle mansioni è
comunicata all'ente, pubblicata dall'ufficio competente sul sito
istituzionale ed è finalizzata a fornire ai possibili candidati
elementi di conoscenza che possano permettere loro di orientare la
candidatura in relazione a proprie condizioni soggettive. I criteri
sono quelli ovviamente definiti nella possibilità di iscrizione
della legge n. 68.
Per quello che riguarda il lavoro fatto dagli uffici, la
chiamata è riferita a tutti gli iscritti al collocamento mirato, il
lavoro che fanno gli uffici attraverso i colloqui e la
predisposizione anche delle competenze delle persone all'interno
delle banche dati è quello di capire, una volta ricevute le
chiamate, se ci sono persone in grado di poter rispondere. Nel caso
specifico, nel solo territorio della Bassa Valle, per quello che mi
è indicato, ci sono circa una ventina di persone iscritte nel
collocamento con quel tipo di profilo, che non vuol dire poi, per
completare la risposta, che, una volta ottenuto il profilo, si
risponda immediatamente con l'assunzione, perché l'ente si riserva
la facoltà di effettuare la visita preventiva allo svolgimento
delle prove di selezione, nel senso che, una volta individuate le
caratteristiche, quindi la capacità di poter rispondere a quella
chiamata, la visita... svolge quell'attività che serve per dire se
poi le limitazioni possono o meno creare delle condizioni di
ostacolo all'assunzione finale. Ripeto: sono circa una ventina nel
territorio della Bassa Valle ma ovviamente possono rispondere da
tutta la Valle.
"Quali sono i criteri adottati dal centro per l'impiego per
selezionare le figure professionali adatte al collocamento mirato":
i criteri sono definiti dalla delibera n. 119/2022, che credo che
conosca bene, comunque nei criteri c'è: dare diffusione
dell'offerta rispetto ai dettagli sulle mansioni, le
caratteristiche del dopo lavoro, la raccolta delle adesioni sul
portale servizi
on-line
, la formazione della graduatoria
sulla base di criteri oggettivi quali anzianità d'iscrizione, grado
di disabilità, età anagrafica, situazione economica deducibile da
attestazione ISEE e poi avvio alla selezione del titolare e della
riserva per il posto da coprire.
Le caratteristiche sono quelle date per l'iscrizione al
collocamento mirato che sono il 46 percento per gli invalidi civili
e il 33 percento per l'invalidità da lavoro. Tra l'altro, la
chiamata si completava oggi, ho chiesto un'informazione velocemente
prima, mi hanno detto che erano già più di una decina le persone
che avevano per ora diritto alla chiamata.
Presidente -
Per la replica, la parola al consigliere
Manfrin.
Manfrin (LEGA VDA) -
Grazie Assessore per la sua
risposta, io credo che lei avesse colto una domanda retorica che io
effettuavo con quest'interrogazione perché, e credo che sia giusto
anche esplicitarlo ai colleghi, come giustamente lei ha ricordato,
la chiamata del collocamento mirato è ovviamente riservata alle
persone disabili e in una chiamata per il collocamento mirato a cui
giustamente ha detto una decina di persone hanno risposto - e vorrò
vedere di queste persone quanto saranno selezionate e saranno
giudicate idonee - è stato specificato: "il lavoratore sarà adibito
allo svolgimento di tutte le attività degli operai comunali quali
spazzamento, pulizia, piccola manutenzione con utensili manuali,
spostamento arredi e attrezzature, svuotamento bidoni e cestini,
spalamento nevi, irrigazione piante, commissione a piedi sul
territorio. In particolare ai fini della valutazione del possesso
dei requisiti di idoneità alla mansione, l'ente segnala che il
lavoratore deve poter svolgere le seguenti attività senza
limitazioni tali da compromettere lo svolgimento: manutenzione del
verde con decespugliatore, soffiatore o altro utensile a
funzionamento elettrico o a scoppio, manutenzione edifici comunali
con trapano, flessibile, mola, utensili rumorosi vibranti,
conduzione autocarro o automezzi in genere, conduzione bobcat o
mezzi similari, segnaletica, verniciatura arredi comunali,
trattamenti antiruggine, manipolazione solventi, lavori in altezza
scale non inferiori ai 2 metri, movimentazione carichi non
inferiore ai 20 chilogrammi". Comprenderà, Assessore, che per una
chiamata effettuata per il collocamento mirato sinceramente mi
sembrano dei requisiti che forse non troveranno una rispondenza. Io
mi auguro che sia così però non so se effettivamente questo
collocamento mirato sia stato mirato effettivamente sulle
caratteristiche che queste persone che rispondono al bando
dovrebbero avere. La domanda che io le facevo tra le righe quindi
era: siamo sicuri che la chiamata è stata fatta a tempo e luogo? Io
spero davvero che fra queste dieci persone che hanno risposto vi
sia la possibilità di trovare il profilo adatto, me lo auguro
veramente di tutto cuore. Io credo che lei, come il sottoscritto,
abbia ricevuto decine di segnalazioni su questo perché
evidentemente, soprattutto in un periodo come questo, avere un
certo tipo di mansioni, aprire il bando a un certo tipo di profilo
probabilmente avrebbe permesso di trovare un profilo magari in
maniera più importante e magari avrebbe permesso di mirare alcune
chiamate su altro tipo di profili.
Detto questo - e ripeto per la terza volta -, mi auguro davvero
che si possa trovare una rispondenza fra le dieci persone che hanno
aderito alla chiamata, vedremo e verificheremo dall'esito di questa
chiamata se sarà così; se non sarà così, bisognerà forse
rideterminare i parametri che si utilizzano per questo tipo di
chiamate del collocamento mirato.
Presidente -
Considerata l'ora, vi proporrei di rinviare
a domani l'analisi del resto dell'ordine del giorno. Ci aggiorniamo
a domani mattina.
---
La seduta termina alle ore 19:48.
