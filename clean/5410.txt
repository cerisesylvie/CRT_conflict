Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 302 del 9 maggio 1983 - Resoconto
OGGETTO N. 302/VII - DELEGA ALLA GIUNTA PER L'APPROVAZIONE DI
VERBALI DI ADUNANZE CONSILIARI.
PRESIDENTE:
Colleghi Consiglieri, al termine della
legislatura è consuetudine di delegare alla Giunta l'approvazione
dei verbali di adunanze consiliari; nel nostro caso si tratta
dell'adunanza di oggi e domani e poi di alcuni verbali che si
riferiscono agli anni 1978, 1979 e 1980. Faccio presente che nel
corso di questa legislatura l'autonomia del Consiglio ha fatto sì
che un articolo del regolamento attribuisca alcuni poteri, fra i
quali potrebbe esserci questo, all'Ufficio di Presidenza, che
rimane in carica fino a quando non sarà sostituito dal prossimo
ufficio di Presidenza, dopo le elezioni del 26 giugno. Comunque la
proposta è di attribuire alla Giunta, come organo della Regione,
l'approvazione dei verbali.
Ha chiesto di parlare il Consigliere Mafrica, ne ha facoltà.
MAFRICA - (P.C.I.):
Se l'illustrazione del Presidente del
Consiglio aveva anche il senso di un suggerimento, credo che come
Consiglio non si possa avere niente in contrario a delegare invece
che alla Giunta, che ha già tanti altri impegni, alla Presidenza
del Consiglio, che sarà un po' più disoccupata, l'incarico
dell'approvazione dei verbali.
PRESIDENTE:
Ha chiesto di parlare il Presidente della
Giunta, ne ha facoltà.
ANDRIONE - (U.V.):
Visto che non c'è uno specifico
articolo di legge, preferirei, a scanso di equivoci, che le cose
non cambiassero, ma non abbiamo niente in contrario a seguire il
suggerimento del Presidente del Consiglio perchè vorrei che fosse
chiusa la vicenda dei verbali con delega alla Giunta. Si tratta
solo di una questione formale.
PRESIDENTE:
Metto in approvazione la pro posta di delega
alla Giunta per l'approvazione dei verbali di adunanze
consiliari.
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
