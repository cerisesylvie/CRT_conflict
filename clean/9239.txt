Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3803 del 10 maggio 1988 - Resoconto
OGGETTO N. 3803/VIII - REIEZIONE DELLA PROPOSTA DI LEGGE
CONCERNENTE: "DIVIETO DI COSTRUZIONE DI STRADE PODERALI,
INTERPODERALI E PISTE FORESTALI PER UN PERIODO DI TEMPO DI TRE
ANNI".
PRESIDENTE
: Se nessuno chiede la parola, si passa
all'esame dell'articolato.
Do lettura dell'articolo 1.
ARTICOLO 1
1.
Al fine di consentire l'approvazione di una legge
regionale sulla Valutazione di Impatto Ambientale (V.I.A.) nonché
di elaborare una normativa idonea a disciplinare la specifica
materia, è sospesa, per anni tre, a decorrere dalla data di entrata
in vigore della presente legge, la costruzione di strade poderali,
interpoderali e di piste forestali su tutto il territorio della
Valle d'Aosta.
2.
In casi di particolare urgenza, potrà essere
esaminata la possibilità di deroga al divieto di cui al precedente
comma, sentito il parere della competente Commissione
consiliare.
PRESIDENTE
:
Se
nessuno chiede la parola, pongo in
votazione l'articolo 1 testé letto.
ESITO DELLA VOTAZIONE
Presenti: 21
Votanti: 4
Favorevoli: 4
Astenuti: 17 (Bajocco, Bondaz, Chabod, Cout, Lanièce, Lanivi,
Mafrica, Maquignaz, Millet, Pedrini, Perrin, Pollicini, Ricco,
Rolando, Rollandin, Tamone e Voyat)
Il Consiglio non approva
PRESIDENTE
: Signori Consiglieri, non essendo stato
approvato l'articolo 1, si intende respinta tutta la legge in
oggetto.
IL CONSIGLIO prende atto.
PRESIDENTE
: Do comunque lettura anche dell'articolo
2.
ARTICOLO 2
1. La presente legge è dichiarata urgente ai sensi del terzo
comma dell'articolo 31 dello Statuto speciale ed entrerà in vigore
il giorno successivo a quello della sua pubblicazione nel
Bollettino Ufficiale della Regione.
PRESIDENTE
: L'oggetto iscritto al punto n. 90 dell'ordine
del giorno è rinviato. Si passa alla trattazione dell'oggetto
iscritto al punto n. 91.
