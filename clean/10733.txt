Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1726 del 20 dicembre 1990 - Resoconto
OGGETTO N. 1726/IX - Istituzione di borse e sussidi di studio
a studenti delle scuole secondarie di 2° grado di tipo od indirizzo
non esistente in Valle d’Aosta - Anno scolastico
1990/1991.
Presidente - Do lettura del testo della delibera:
Il Consiglio
Vista la deliberazione del Consiglio regionale n. 251/VIII in
data 14 dicembre 1983 concernente l’approvazione di
norme per l’attribuzione di borse e sussidi di
studio a studenti delle scuole secondarie di 2° grado di tipo od
indirizzo non esistente in Valle d’Aosta, per
l’anno scolastico 1983/84;
visti altresì i successivi provvedimenti consiliari n. 854/VIII,
1520/VIII, 2268/VIII, 3144/VIII, 144/IX e 812/IX rispettivamente in
data 25 ottobre 1984, 26 settembre 1985, 6 ottobre 1986, 21 ottobre
1987, 9 novembre 1988 e 8 novembre 1989, con i quali sono state
istituite analoghe provvidenze per gli anni scolastici 1984/85,
1985/86, 1986/87, 1987/88, 1988/89 e 1989/90;
delibera
1) di approvare l’istituzione, per
l’anno scolastico 1990/91, di borse e sussidi di
studio destinati a studenti frequentanti scuole secondarie di 2°
grado di tipo od indirizzo non esistente in Valle
d’Aosta;
2) di approvare le relative norme di attribuzione, secondo il
testo allegato;
3) di stabilire che all’impegno ed alla
liquidazione della relativa spesa, valutata in circa lire
120.000.000 (centoventimilioni), destinata a gravare sul capitolo
dell’esercizio 1991 corrispondente al capitolo
44200
del bilancio di previsione della Regione per
l’anno 1990 ("Concessione di borse, assegni e
sussidi straordinari di studio"), si provvederà con successive
deliberazioni della Giunta regionale.
Norme di attribuzione: (... omissis ...)
Presidente
- L’Assessore Rusci ha già
relazionato nell’oggetto precedente, pertanto pongo
in votazione la delibera in oggetto.
Esito della votazione:
Presenti, votanti e favorevoli: 25
Il Consiglio approva all’unanimità
***
