Classificazione
ENTI LOCALI
MINORANZE ETNICHE E MOVIMENTI MIGRATORI
Movimenti migratori



Oggetto del Consiglio n. 2638 del 23 febbraio 2017 - Resoconto
OGGETTO N. 2638/XIV - Approvazione di mozione: "Sostegno
degli Enti locali per l'accesso ai finanziamenti del Fondo
nazionale per le politiche e i servizi dell'asilo".
Rosset (Presidente) -
Punto n. 28 dell'ordine del giorno.
Per l'illustrazione, chiede la parola il collega Roscio, ne ha
facoltà.
Roscio (ALPE) -
Torniamo ancora una volta a discutere di
questo tema sull'accoglienza ai migranti. Già in precedenti
Consigli avevamo fatto delle proposte che purtroppo non erano state
accolte, ma ad oggi l'evoluzione è continua, tant'è vero che
avevamo già fatto presente - e penso che tutti i Consiglieri qui ne
sono a conoscenza - che l'arrivo di alcuni gruppi, o comunque il
preannunciato arrivo di alcuni gruppi di migranti con la formula
dei Centri di Accoglienza Speciale (CAS), quindi il bando, stanno
creando un certo malcontento, una certa preoccupazione nel comune
di Aosta, e in particolar modo in quelli che sono toccati
direttamente. La questione non è conclusa, perché ad oggi i numeri
dicono che altri richiedenti asilo dovranno essere collocati in
Valle d'Aosta: ecco perché alcuni Comuni hanno cominciato ad
approfondire se vi sono altre modalità per l'accoglienza e
soprattutto se vi sono altre modalità che li vedano non subire
un'accoglienza da parte di un gestore privato, che comunque non dà
garanzie al Comune interessato, ma se ci sono delle modalità che
riescono a fare in modo che il Comune possa invece essere attore
principale di quest'accoglienza e quindi gestirli direttamente e
non subire quegli impatti che conseguono a quest'accoglienza.
Ad oggi la Valle d'Aosta ha sempre puntato sui centri di
accoglienza straordinaria, non sul modello che invece è quello di
accoglienza, che è quello dello SPRAR. Ultimamente però anche a
livello di indicazioni ministeriali l'approccio è quello di cercare
di andare verso la direzione dell'abbandono di questo modello
emergenziale e di favorire invece un'integrazione che salvaguardi i
territori. Noi in alcune iniziative precedenti avevamo lamentato
questa mancanza invece di salvaguardia per i territori, che invece
altrove era già stata attivata e addirittura, come previsto
oltretutto dallo SPRAR, laddove un Comune sceglie di andare in
quella direzione, vi è addirittura una clausola di salvaguardia che
li esonera dall'avere sul proprio territorio dei centri di
accoglienza speciale, per cui il Comune può gestire ed è al riparo
da ulteriori arrivi che possono causare problemi nella popolazione,
una difficoltà maggiore nell'accoglienza. Vi sono dei modelli -
sono venuti, tra l'altro, anche in Valle d'Aosta a presentarli - di
accoglienza diffusa che hanno dimostrato di essere efficaci e di
dare delle risposte sia ai richiedenti asilo, sia alla popolazione
che si sente maggiormente tutelata nella quotidianità.
Recentemente alcuni Comuni hanno preso invece proprio posizione
decisa dicendo: "vogliamo aderire a questo modello perché il
modello CAS non ci trova d'accordo, non risponde alle esigenze del
territorio". Oltretutto, come dice anche la parola, il CAS è un
centro di accoglienza straordinaria, non è un'accoglienza ordinaria
che viene fatta attraverso il modello SPRAR. Recentemente, se non
ricordo male in un comunicato stampa del 15 febbraio, quindi nel
tempo che intercorreva tra la presentazione della mozione e la
discussione odierna, si è attivato anche presso il CELVA e con i
Comuni interessati un tavolo di confronto permanente tra
Prefettura, CELVA e Comuni interessati per definire dei criteri di
ripartizione più uniformi per tenere conto del piano delle
direttive del piano ANCI, che non è nient'altro che il piano
ministeriale SPRAR che è stato recepito poi dai Comuni italiani,
che oltretutto prevede già i criteri di ripartizione perché - come
recitano il piano ANCI e precedentemente le direttive del Ministero
- seguendo questi principi che sarebbero tali da garantire la
copertura su tutti i Comuni valdostani di tutti i 602 richiedenti
asilo previsti...prevedono che per i Comuni fino a 2000 abitanti vi
siano sei posti al massimo, per i Comuni oltre i 2000 una
proporzione di uno ogni mille e per i Comuni capoluogo due ogni
mille. Il che facendo i conti - ci sono già le tabelle predisposte
in uno dei documenti che, tra l'altro, hanno ricevuto i nostri
Comuni - questo garantirebbe una ripartizione diffusa su tutti i
comuni tale da garantire un'accoglienza migliore.
D'altro lato abbiamo sentito anche le parole del Presidente, che
ha detto che non vi sono preclusioni per un modello oppure per un
altro, fatto salvo che fino ad oggi si è sempre perseguita la
strada dei bandi dell'accoglienza straordinaria. Ad oggi, di fronte
invece alla presa di posizione di alcuni Comuni, si rende
necessario forse ridefinire queste strade: ecco perché, proprio
nell'ottica dell'abbandono dell'approccio emergenziale, noi
chiediamo, anche in virtù del tavolo di confronto permanente che è
stato attivato, di fare un passo ulteriore: non solo aver aperto il
tavolo, ma anche favorire i Comuni che si dicono interessati ad
aderire allo SPRAR e quindi ad un modello alternativo ai CAS, per
andare in questa direzione perché comunque il prossimo bando scadrà
a breve.
Il bando è previsto al 31 marzo, il che non impedisce ai Comuni
di poter aderire ad altri bandi, ma si parla di bandi semestrali e
quindi sarebbe importante cogliere da subito l'occasione. Nella
nostra iniziativa si chiede proprio anche al Presidente di farsi
parte attiva in questo processo prevedendo sia incontri pubblici di
informazione, ma anche incoraggiando la ratifica di protocolli
d'intesa tra la Prefettura e i Comuni in alternativa ai centri di
accoglienza straordinaria, perché è vero che ad oggi il Presidente
ha dichiarato di non voler precludere alcuna strada, ma, a quanto
ci risulta, non ci sono giunte notizie di non solo di favorire di
andare in quella direzione, ma anche di ratificare la clausola di
salvaguardia per il territorio, per i Comuni che scelgono di andare
in quella direzione, così com'è già stato fatto, per esempio, per
la Prefettura di Torino che ha scelto questa strada, per cui i
Comuni che scelgono di aderire allo SPRAR sono garantiti, non
riceveranno più altri centri di accoglienza straordinaria sul loro
territorio, per cui si trovano nella condizione di poter gestire
direttamente l'accoglienza e non di subire l'interesse invece dei
privati che giustamente fanno gli interessi dei privati, ma spesso
non coincidono gli interessi dei privati con gli interessi della
collettività. Noi speriamo che questo nostro impegno possa essere
accolto anche in virtù del percorso che è stato seguito ed è
partito da un modello di straordinarietà ma che lentamente, anche
grazie all'interesse dei Comuni e della popolazione, sta evolvendo
invece verso un approccio più consolidato e meno emergenziale.
Presidente -
Ha chiesto la parola il collega Nogara, ne
ha facoltà.
Nogara (UVP) -
In parte per sostenere la mozione del
collega Roscio, ma per il fatto che in questo periodo noi, come
UVP, abbiamo seguito queste problematiche e proprio poche settimane
fa, una settimana fa ad Aymavilles un funzionario dell'ANCI è
venuto a spiegare tutta la problematica sui CAS e sullo SPRAR.
Questa problematica che colpisce un po' tutti...è chiaro che, tra
l'altro, per poter fare un buon lavoro, ci deve essere una grossa
collaborazione da parte della Prefettura, perché è proprio la
Prefettura che è a capo di questo sistema. Lo SPRAR è il sistema,
secondo noi, ma non è per dire che un sistema è meglio dell'altro,
sono entrambi sistemi buoni, però con il sistema dello SPRAR si ha
la possibilità di limitare e di poter sul territorio mettere un
minor numero di migranti, ma non come numero, ma tutti dello stesso
Paese, per esempio, perché adesso in questo sistema qua ci fosse un
CAS che prende due alberghi nello stesso Paese, è chiaro che se c'è
la disponibilità, verrebbero messi tutti nella stessa zona, invece
con il sistema SPRAR c'è la possibilità, proprio con i parametri
che diceva il collega Roscio, di riuscire a metterli un po' sparsi
sul territorio.
Una cosa che ho sentito - e ho fatto una domanda a questo
funzionario - era il fatto che questo sistema si adatta proprio ai
piccoli Comuni, alle piccole comunità e se si aderisce al sistema
SPRAR, per il momento si bloccano i CAS. Presidente, ho già sentito
una dichiarazione anche che ha fatto al CELVA in cui ha detto che
non è vero, invece è così. Questo è scritto, a questo funzionario
dell'ANCI glielo abbiamo chiesto proprio perché lei ha fatto questo
intervento e il funzionario dell'ANCI ha detto che non è
assolutamente così. Se tu aderisci, hai tempo sei mesi per poter
fare un programma che, entro questi sei mesi, poi deve essere
attuato. Come le stavo dicendo, si può in questo modo riuscire a
mantenere proprio per queste piccole comunità un numero limitato di
persone. Poi una cosa non esclude l'altra, ci possono essere
benissimo dei CAS sul territorio, ma per la realtà dei nostri
Comuni abbiamo sentito sui Comuni della nostra Regione dove ci sono
250 abitanti, si trovano delle realtà dove si mettono una trentina
di abitanti. Con il sistema SPRAR invece si arriverebbe con una
famiglia con quattro o cinque persone, che è il sistema migliore
affinché possano essere integrati. Proprio per queste motivazioni,
per questi motivi noi su questa mozione che ha presentato il gruppo
ALPE siamo favorevoli.
Presidente -
Ha chiesto la parola il collega Guichardaz,
ne ha facoltà.
Guichardaz (PD-SIN.VDA) -
Per dire che anche noi, il
nostro gruppo sostiene convintamente questa mozione, la sostiene
anche in considerazione di un percorso che noi abbiamo fatto sia
quando eravamo all'opposizione e in seguito quando siamo entrati in
maggioranza, un percorso che credo abbia sempre delineato un
elemento fondamentale: che non si può continuare e soprattutto con
grandi numeri come oramai la situazione si sta delineando, non si
può continuare a programmare l'accoglienza delle persone
richiedenti, dei beneficiari di protezione internazionale e
comunque dei richiedenti asilo in genere, non si può continuare ad
effettuare una programmazione sempre emergenziale, i numeri non ci
permettono di fare questo tipo di programmazione. L'accoglienza
deve diventare un sistema non più emergenziale, ma del tutto
programmato, quindi è bene che si cominci a ragionare di sistemi di
accoglienza più strutturati. Tra l'altro, com'è stato detto in più
di un'occasione anche dai colleghi, sistemi che coinvolgono in
maniera molto più diretta le comunità locali, le
Unité
e i
Comuni, e non li tengano fuori dalla programmazione. Noi abbiamo
sempre sostenuto e continuiamo a sostenerlo che l'eccessiva
concentrazione, tra l'altro, non pianificata, quindi scelta a
seconda anche della disponibilità delle strutture e degli edifici,
sia poco opportuna soprattutto con questi numeri, perché a nostro
parere, soprattutto in piccole comunità, quando vi sono delle
immissioni anche non preparate, tra l'altro, non strutturate, non
monitorate di persone e un'improvvisa quindi novità che incide
sulle comunità, vi è anche - e io credo giustamente - una sorta di
timore di allarme sociale che a volte spesso non è neppure
motivato, ma che è comprensibile, quindi bene questa mozione, noi
voteremo convintamente. Speriamo poi che comunque abbia un
seguito.
Dalle ore 18:18 assume la presidenza il Vicepresidente
Farcoz
.
Farcoz (Président) -
La parole au collègue Marquis.
Marquis (SA) -
Dico anch'io alcune parole per esprimere
l'appoggio del gruppo a questa iniziativa perché riteniamo che il
problema dei migranti sia un problema che deve superare la fase
emergenziale, così com'è stato gestito sinora. Sicuramente è un
problema che impatta in modo significativo e forte sulle nostre
piccole realtà territoriali, abbiamo la necessità che questo
sistema diventi pianificato e strutturato. Siamo sicuri che il
coinvolgimento del territorio con numeri più compatibili rispetto
alle singole realtà delle
Unité
, dei nostri piccoli Comuni
di una realtà di montagna, possa consentire anche dei maggiori
processi di integrazione e favorire l'accoglienza. Sino ad oggi
abbiamo avuto un impatto elevato nelle singole casistiche che sono
state affrontate perché spesso e volentieri ci sono state
difficoltà di accoglienza dalla realtà che hanno visto queste
scelte calate dall'alto. Crediamo quindi che questa esperienza
nazionale nel sistema SPRAR sia un'esperienza collaudata già in
tante Regioni e che potrà dare anche in Valle d'Aosta i giusti
frutti.
Président -
D'autres en discussion générale? La
discussion générale est fermée. Pour la réplique, la parole au
Président de la Région Rollandin.
Rollandin (UV) -
Mi dicevano di annunciare che Pellegrino
è medaglia d'oro, quindi credo che sia una bella notizia.
Venendo alle nostre considerazioni, credo che i colleghi che mi
hanno preceduto abbiano illustrato le differenze tra il CAS e lo
SPRAR. Questo distinguo ha fatto oggetto di un incontro al CPEL con
tutti i Sindaci, laddove insieme ai responsabili del settore di
Prefettura che segue la parte relativa agli immigrati, insieme ai
responsabili del CPEL si è fatta una panoramica sull'insieme dei
problemi collegati e collegabili con il sistema dell'immigrazione
ad oggi. La differenza tra CAS e SPRAR è, com'è stato ricordato,
profonda, non sono la stessa cosa. Nel CAS sono collocati i
richiedenti asilo per il tempo necessario alla definizione della
domanda di protezione internazionale dopodiché (sia in caso
positivo che negativo) i migranti escono dalla misura di
accoglienza. I bandi sono in capo ai servizi di Prefettura, com'è
stato detto, sono stati fatti i bandi e tengono conto del fatto che
i soggetti che rispondono al bando...chiaramente non tengono conto
di un rapporto di riparto, come giustamente sottolineava, che fosse
in qualche modo conseguente alle condizioni del Comune interessato,
ma se è libero un albergo e disponibile, prendono un albergo con
tutto quello che ne consegue. Sicuramente questo è un limite che è
stato detto e che giustamente va affrontato.
Lo SPRAR invece è nato come rete di centri di "seconda
accoglienza" destinati all'integrazione sociale ed economica dei
migranti già titolari di protezione internazionale. Sono due cose
diverse quindi, perché il CAS risponde alla prima accoglienza,
mentre lo SPRAR è per quelli che hanno già il riconoscimento
internazionale. Anche se a fronte dei numeri in continuo aumento
può accogliere anche richiedenti protezione, lo SPRAR mantiene
questa filosofia e i suoi obiettivi sono: consentire a richiedenti
e titolari di protezione internazionale di avviare percorsi di
inserimento socio-economico, com'è stato ricordato dal collega, in
vista della conquista della propria autonomia; realizzare percorsi
in maniera sostenibile. I migranti che entrano nello SPRAR sono
quindi inseriti in un percorso di forte integrazione con il
territorio: è sicuramente così.
I posti. La percentuale ricordata (due ogni mille) vale per la
città metropolitana, non sono stati trovati altri riferimenti per i
Comuni. L'unico riferimento è il decreto del 10 agosto 2016.
I tempi dell'accoglienza. In base al decreto 10 agosto 2016,
articolo 35, se il migrante ha già la protezione internazionale, ha
diritto all'accoglienza per sei mesi (salvo proroghe) dopodiché
esce dallo SPRAR e resta sul territorio comunale e la struttura
comunale provvede. Va dove vuole, ma può rimanere naturalmente
anche, quindi nello SPRAR viene inserita un'altra persona. Se
quindi all'inizio ce ne sono sei, finito questi sei escono dallo
SPRAR e ne entrano altri sei...
(interruzione di un Consigliere, fuori microfono)
...ci sono le richieste...se il migrante ha richiesto la
protezione internazionale, ha diritto all'accoglienza fino alla
decisione e per altri sei mesi in caso di esito positivo; in caso
di esito negativo, fa ricorso e ha diritto di rimanere in
accoglienza. La durata degli interventi di accoglienza integrata
(adesione allo SPRAR) è di tre anni. Tutti gli obblighi per il CAS
sono responsabilità dei servizi di Prefettura e delle cooperative,
nello SPRAR sono responsabilità degli Enti locali - questa è
un'altra questione molto importante perché l'integrazione di
secondo livello nello SPRAR non è più sotto la Prefettura, è
direttamente sotto l'Ente locale - a partire dall'individuazione
dell'ente attuatore dei servizi di accoglienza. Ora queste
sono...in assenza delle disponibilità di infrastrutture pubbliche
utilizzabili in assenza di risposta da parte dei Comuni...perché
chiaramente all'inizio noi avevamo anche chiesto ai Comuni se
avevano delle disponibilità e nessuno aveva risposto, questo è
comprensibile...
L'unica cosa che volevo dire al collega è che è arrivata due
giorni fa una nota del Ministero laddove la famosa "clausola di
salvaguardia" a cui si fa riferimento...nel senso che se io inizio
il progetto SPRAR, quella clausola di salvaguardia non vale fino a
quando non è completo il progetto. Era interpretata...come dire? se
io faccio richiesta di aderire allo SPRAR, non rientro più nei CAS,
farò la copia, è di due giorni fa, dove dice: "fino a quando non è
completo il progetto", ma sono problemi che si stanno accertando,
anche perché la direttiva ANCI...come anche i colleghi avranno
sentito il Ministro Minniti, è in fase di rivisitazione del
tutto.
Nella sostanza comunque io credo che questa mozione, che in
qualche modo invita ad impegnarsi per far sì che ci sia sotto
questa tematica una responsabilizzazione sempre maggiore, nel senso
che viene qui ricordato...credo che vada nella direzione corretta e
quindi mi sembra che sia accoglibile nelle sue premesse e
nell'obiettivo. Noi quindi voteremo la mozione che è stata adesso
presentata. Voglio solo ancora sottolineare che, proprio per
chiarire meglio quegli aspetti che sono stati in qualche modo qui
adesso abbozzati, questo è un tavolo di lavoro con i Comuni in modo
da evitare che succeda quello che adesso diceva il collega Nogara:
perché è disponibile un Comune di 200 abitanti ne metto 70. Ci deve
essere un criterio di equità, in modo tale che ci sia comunque una
ripartizione, perché teniamo conto che nell'insieme la ripartizione
regionale rimane per il momento di 602. Non li metto da una parte
quindi, devo cercare comunque di metterli perché la ripartizione
deve essere comunque fatta. Detto questo, noi aderiamo alla
richiesta.
Dalle ore 18:21 riassume la presidenza il Presidente
Rosset
.
Rosset (Presidente) -
Ha chiesto la parola il collega
Roscio, ne ha facoltà.
Roscio (ALPE) -
Siamo sicuramente soddisfatti
dell'accoglienza della nostra iniziativa. Giusto due parole per la
situazione, che - abbiamo già detto prima - è una situazione in
continua evoluzione, anche il Presidente ha ricordato gli ultimi
adeguamenti. Ci sono due questioni: da un lato, quella che la
nostra mozione non sceglie al posto dei Comuni il CAS o lo SPRAR,
ma dice: "qualora il Comune voglia andare in quella direzione, noi
cerchiamo di affiancarlo e di dargli tutto il supporto possibile",
quindi questo è un punto qualificante, nel senso che lasciamo
comunque libero il Comune di scegliere il proprio destino.
L'altra questione un po' più delicata - ed è quello che
accennava il Presidente alla fine del suo intervento - è quella che
invece in passato la Prefettura ha proprio fatto degli accordi
precisi, per cui ha detto i Comuni che aderiscono allo SPRAR non
subiranno il centro di accoglienza speciale. Bisogna continuare a
verificare bene questo perché non vorremmo che succedessero tutti e
due: che il Comune che aderisce allo SPRAR nel mentre si vede anche
arrivare il centro di accoglienza speciale, quindi diventa ancora
più oneroso, noi vorremmo che si scongiurasse questo. La
ratio
che stava dietro la nostra iniziativa era proprio
questa: supportiamo i Comuni, vogliamo che i Comuni si rendano
padroni del loro destino e che non subiscano invece quello che gli
arriva dall'esterno, che poi ha tutte le conseguenze del caso:
preoccupazione nella popolazione e alla fine anche una cattiva
accoglienza, perché ovviamente se non vi è integrazione nel tessuto
sociale, non ci può essere un'accoglienza sostenibile come in
questo caso. Noi comunque siamo felici di questo e speriamo che il
tavolo di lavoro riesca a lavorare bene e porti i frutti proprio
nell'interesse dei nostri Comuni.
Presidente -
Ha chiesto la parola il collega Nogara, ne
ha facoltà.
Nogara (UVP) -
Per tornare su questo punto, devo dire per
chiarirmi meglio che il Comune è responsabile di quello che gli
succede, nel senso che è il Comune che richiede lo SPRAR, perciò è
consapevole e se lo gestisce fino ad un certo punto, perché può
fare tutti i piani e poi può essere una cooperativa...è una
cooperativa che gestisce questi migranti. Nel CAS invece il Comune
subisce e basta, perché se si trova degli alloggi, una casa, la
Prefettura gli manda delle persone, se le trova e poi succedono le
cose che abbiamo visto anche ultimamente di Comuni che non sono
contenti per queste situazioni, è qua la differenza! Nello SPRAR il
Comune è consapevole di quello che succede, perché è il Comune che
dice di volere lo SPRAR: è solo questa la differenza, che, secondo
me, è molto importante.
Presidente -
Ha chiesto la parola il Presidente della
Regione, ne ha facoltà.
Rollandin (UV) -
Solo per leggerle quello che le dicevo
sulla clausola di salvaguardia: "con l'occasione si sottolinea che
la cosiddetta "clausola di salvaguardia" che caratterizza l'accordo
concluso con ANCI, esonera il Comune dall'attivazione di strutture
di accoglienza temporanea solo qualora sia attivo un progetto SPRAR
per un numero di posti uguale o superiore a quelli previsti dal
piano di riparto", quindi è molto diverso, non è la stessa cosa di
prima, attenzione. Io lo voglio dire perché questa è di pochi
giorni fa, tanto per intenderci.
Per quanto riguarda il riparto dei Comuni, quello che le dicevo
del tavolo che è stato messo in piedi è proprio per evitare quello
che era in qualche modo possibile che succedesse: che, a fronte del
bando, uno si occupasse in una zona della disponibilità di un certo
numero e chiaramente non era direttamente collegato con le esigenze
del Comune. Ultimamente nell'ultimo bando avevamo inserito che le
cooperative o comunque quelli che prevedevano di avere delle
soluzioni nei Comuni interessati prima di...dovevano informare il
Comune con il quale doveva essere vista l'accoglienza, ed è quello
che ha fatto nascere tutto il sistema. Ad oggi, come dico, c'è
questo tavolo che noi ci auguriamo possa chiarire anche questi
aspetti che vanno nella direzione giusta: di avere un equilibrio
tra quelle persone che ci sono e quelle residenti, sostanzialmente
è anche questo. Com'è stato detto in assemblea al CPEL, ci sono
Comuni, come, ad esempio Saint-Christophe, che ha fatto un certo
lavoro e con i migranti ha previsto che ci sia la disponibilità per
lavorare per il Comune, per fare una serie di attività che in
qualche modo sono lodevoli e che, di fatto, riducono l'impatto
all'interno del comune.
Presidente -
Se non ci sono altri interventi, mettiamo in
votazione la mozione al punto n. 28. Dichiaro aperta la votazione.
La votazione è chiusa.
Presenti: 30
Votanti           
: 30
Favorevoli: 30
Il Consiglio approva all'unanimità.
