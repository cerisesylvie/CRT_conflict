Classificazione
CONSIGLIO REGIONALE



Oggetto del Consiglio n. 1222 del 27 gennaio 2022 - Resoconto
OGGETTO N. 1222/XVI - Reiezione di risoluzione: "Presa di
distanza del Consiglio regionale dalle affermazioni dell'assessore
Guichardaz".
Bertin (Presidente) -
Passiamo ora al punto n. 41.01. Per
l'illustrazione, ha chiesto la parola il consigliere Manfrin.
Manfrin (LEGA VDA) -
Innanzitutto vorrei sgombrare il
campo da eventuali dubbi. Questa iniziativa non va iscritta e non
si scrive nel dibattito fra ProVax e NoVax, non ho alcuna
intenzione di evocare discussioni su scelte sanitarie e
personali.  Questa iniziativa verte esclusivamente sulle
dichiarazioni che l'assessore Guichardaz ha fatto attraverso i
social network
e desidera richiamare l'attenzione di
quest'Aula e l'attenzione di colui che queste affermazioni ha
prodotto a quanto ci siamo detti e quanto ci siamo dati come regole
in quest'Assise e in questa legislatura.
Con un'interrogazione a risposta immediata che è stata discussa
nella giornata di ieri avevamo provato a chiedere all'Assessore di
rimediare a quanto aveva fatto, che significava domandare
semplicemente scusa, con un atto forse anche un pochino di umiltà
ma che avrebbe, secondo me, sanato le cose in maniera netta, invece
l'Assessore ha domandato sì scusa ma semplicemente di essersi
espresso male, piuttosto che di non aver fatto comprendere il
concetto che aveva voluto trasferire, magari immagino anche nel suo
pensiero quello... come sempre succede quando a volte si fanno
dichiarazioni che magari non si voleva fare, che queste frasi
vengono estrapolate dal loro contesto. Io ritengo che questo non
possa applicarsi a queste dichiarazioni e la spiegazione e la
motivazione è lampante. Lei, Assessore, nella giornata di ieri ha
spiegato e giustificato la dichiarazione nella quale evocava un
trattamento speciale e peraltro ha anche confermato che nella sua
visione delle cose il trattamento speciale lo desidera e
sostanzialmente ha richiamato l'esempio di quanto avviene in
Québec, quindi dicendo sostanzialmente "se dipendesse da me, io
farei pagare a chi non si vaccina le cure per la terapia intensiva
o quant'altro". Lei lo ha detto, questo è il trattamento speciale,
quindi non è che si è sposato ma sostanzialmente ha ribadito
dicendo: "io non volevo dire chissà quale trattamento speciale",
però sia nel testo dell'interrogazione, sia in questo testo di
risoluzione abbiamo inserito anche un'altra frase che lei ha messo
a disposizione dei cittadini: quella che evoca motivi che lei
fornirebbe alle persone per frequentare gli ospedali. Ora, io ho
provato a dare tutte le letture possibili di quest'affermazione ma
più che un'azione da parte sua per frequentare gli ospedali, non ho
potuto motivare, non ho trovato una spiegazione alternativa. Il
fatto che lei nella carica che ricopre arrivi ad affermare che
vorrebbe dare delle buone motivazioni alle persone che le si
presentano davanti per frequentare gli ospedali, obiettivamente ci
è sembrata decisamente al di fuori e al di sopra delle righe e
onestamente, a livello personale, mi sarei davvero aspettato una
sua presa di posizione che potesse sostanzialmente dire: "magari in
quel momento ero accecato dalla rabbia, da mille cose" e
obiettivamente non sarebbe stato comprensibile anche in quel caso,
ma avremmo apprezzato perlomeno lo sforzo di cercare di motivare e
di chiedere scusa di quanto affermato. Lei invece ha sorvolato su
questo, ha sostanzialmente confermato quanto dichiarato per quanto
specificandolo e quello che ho trovato sicuramente deprecabile è
che addirittura il Questore di Aosta sia dovuto intervenire nel
dibattito.
Io aborro poi queste categorie NoVax, ProVax, UltraVax, è una
discussione e una frattura sociale che obiettivamente mi rattrista
profondamente, è un qualcosa che dovrebbe attenere alle scelte
personali di ognuno e dovrebbe essere discusso da chi si occupa di
sanità e non dal dibattito pubblico, però vedere che il Questore in
persona dice che "i NoVax non sono delinquenti, sono persone che
hanno fatto una scelta, l'importante è non si superino certi toni"
significa che davvero si è arrivati a dei livelli di guardia.
Ripeto: non è nostra intenzione prendere preposizione da nessuna
parte e in nessuna fazione di questa disputa, quello che per noi
conta è che venga affermato quanto già il Presidente del Consiglio
ha diffuso in una nota, peraltro in una nota che non aveva nomi, né
cognomi probabilmente perché già la volta scorsa colui che si era
prodotto in questo tipo di sfoghi faceva parte del suo movimento,
ma questa volta siamo a una nuova puntata, abbiamo voluto ricordare
quanto già trasmesso dal Presidente del Consiglio nella nota n.
7563, dove invitava a tenere comportamenti e toni all'interno e al
di fuori dell'aula consiliare che favoriscano una dialettica
politica e istituzionale adeguata al ruolo che siamo chiamati a
ricoprire. La pluralità e differenza di visione non deve far venir
meno il rispetto per le ragioni dell'altro e per l'attività che
ognuno di noi svolge nel suo rispettivo ruolo. Questo in parte era
dedicato rispetto ai Consiglieri, quindi rispetto tra noi, ma in
parte e anche nella parte in cui si richiama al rispetto delle
ragioni per l'altro era delicato anche a chi sta fuori da
quest'aula. Non si può non considerare il rispetto all'interno di
quest'aula o il rispetto di chi sta al di fuori di quest'aula
inferiore, bisogna assolutamente riaffermare che ogni posizione se
rientra nella legalità, è assolutamente legittima e che nessuna di
queste posizioni che rientrano all'interno della legittimità può
essere sostenuta senza che si debba incorrere in insulti.
Io credo che sarà particolarmente importante affermarlo
soprattutto in un momento come questo di scontro sociale nel quale
questa frattura nella società si è creata e forse più che
alimentarla dovremmo semplicemente pensare a come poterla sanare,
come poter riunire la nostra comunità sia regionale, sia nazionale
e poter superare questo muro contro muro che si è creato per poter
effettivamente migliorare la nostra comunità.
Anche a seguito delle polemiche che hanno scatenato queste
dichiarazioni - e non voglio qui ricordare tutti gli articoli che
sono stati prodotti, ma, come sappiamo, oltre alla stampa
nazionale, sono stati coinvolti anche operatori dell'informazione
di livello nazionale e un'immagine quindi purtroppo è stata
veicolata e il rischio che vada a detrimento delle nostre
istituzioni è alto -, proprio per questo motivo, con questa
risoluzione chiediamo al Consiglio regionale che, a fronte delle
gravi e inopportune dichiarazioni dell'assessore al turismo
Guichardaz, si possa prendere le distanze da queste affermazioni
d'odio e lo si inviti a moderare i toni e atteggiamenti in
considerazione delle responsabilità che derivano dal suo ruolo
pubblico, che addirittura è un incarico di governo di questo
Consiglio che lo rende maggiormente responsabile rispetto a quello
che viene dichiarato.
Presidente -
Ha chiesto la parola il consigliere Perron,
ne ha facoltà.
Perron (LEGA VDA) -
Innanzitutto mi preme sottolineare
che se le stesse considerazioni che sono state fatte dall'assessore
Guichardaz fossero state fatte da qualcuno della nostra parte
politica, si sarebbe sicuramente sollevato un coro gigantesco di
indignati proprio dalla parte sinistra, che si sarebbe prodotta nel
solito armamentario di populisti, fascisti, squadristi. Non è
questo che mi colpisce, perché io i due pesi e due misure so bene
cosa significa, so bene come vengono utilizzati e quindi non mi
stupisce; non mi stupisce nemmeno l'approccio del "venitemelo a
dire in faccia" che lei ha utilizzato nella risposta del suo
post
, anzi, le dico la verità: l'ho anche apprezzato perché
è un retaggio di un mondo un po' virile di uomini, che la sua parte
politica in genere fa di tutto per cancellare e demonizzare: la
mascolinità tossica, quote rosa ovunque,
gender gap
. Il
problema però, secondo me, non è morale, perché il moralismo io non
lo faccio mai, non mi interessa, riguarda un po' il problema di
competenza perché un Assessore al turismo e commercio, a mio
avviso, deve conoscere le regole della comunicazione, deve
percepire che c'è attorno a noi purtroppo oggi un clima di follia
collettiva in cui stiamo vivendo, in cui c'è una frattura sociale
che non avevamo visto da tantissimi anni, forse dagli anni Settanta
addirittura, c'è questa divisione tra le persone, c'è una deriva,
ci sono degli estremismi da tante parti, da tutte le parti, quindi
siamo in una triste epoca.
Io credo che un Assessore al turismo dovrebbe capire che fare
quel tipo di considerazioni oggi, nel 2022, su un
social
,
purtroppo diventa quasi più grave che farle nel Consiglio regionale
perché è triste, ma tante volte quello che diciamo qua la gente non
lo sa ma quello che facciamo sui social in due secondi gli si fa lo
screenshot
e diventa una bomba atomica. È questo che un po'
mi preoccupa, le dovrebbe sapere queste cose, non dovrebbe cadere
in una cosa così. A quel punto io sono un po' preoccupato perché se
lei promuove l'immagine della nostra Regione nel suo ruolo
importante, come ha promosso sé stesso, un po' di preoccupazione io
direi che i Valdostani ce l'hanno ed è legittima.
Presidente -
Ci sono altri interventi? Ha chiesto la
parola il consigliere Cretier, ne ha facoltà.
Cretier (FP-PD) -
Volevo evidenziare che dall'iscrizione
è evidente la disponibilità a un confronto sul tema. Oggi è la
Giornata della Memoria in cui tutti abbiamo chiesto di abbassare i
toni della discussione. Ci sono state, secondo me, le scuse
dell'Assessore anche se il contesto era privato e personale, poi
giustamente, come dice il collega Perron, scritto là sopra
chiaramente ha un altro risultato.
Sappiamo bene che i
social
sono un terreno fertile di
contrasti e di posizionamenti anche politici, molti si esprimono
sui social con dichiarazioni, con video e con foto, un uso o un
abuso, dipende dai punti di vista. Certo quello che si racconta
nella risoluzione - mi scuso se ho usato: "si racconta", volevo
evidenziare il passaggio sulla Costituzione italiana - è lo stesso
che tutela tutti i cittadini durante la pandemia senza differenze
di religione, ceto sociale. Chiedo quindi a tutti calma,
riflessione e un dialogo che sono alla base del vivere civile,
dentro e fuori l'aula. Errare è umano ma perseverare è diabolico,
quindi chiediamo di ricondurre la discussione e il confronto in un
ambito istituzionale, poi liberamente ognuno farà le proprie scelte
e le proprie valutazioni, però chiederei di non istigare comunque
le questioni legate ai
post
prodotti sui social. Fare delle
scelte inopportune ma confrontarsi con il proprio medico riguardo
le vaccinazioni, con la propria coscienza o con altre espressioni
culturali e/o religiose, quindi scelte personali, come esprimere
liberamente con tuoni contenuti e misurati e chiedere scusa per un
errore umanamente comprensibile.
Presidente -
Ha chiesto la parola la consigliera
Spelgatti, ne ha facoltà.
Spelgatti (LEGA VDA) -
Non ho compreso l'intervento del
collega Cretier, non ho capito se la richiesta di non istigare
fosse riferita a chi e riportare il tutto in un ruolo
istituzionale, se fosse rivolto al collega Guichardaz, se fosse
rivolto a noi che stiamo presentando questa mozione, però poi a un
certo punto ho capito che forse fosse rivolto ai cittadini che
devono andare dal medico curante. Probabilmente sono io che non
sono abbastanza sveglia da capire, però non ho proprio capito.
Il punto è che questo è un momento talmente drammatico sotto
ogni profilo che esigerebbe da parte nostra un profondo silenzio,
come sempre, perché è un momento di tragedia, di morte, di problemi
economici, di problemi sociali, ma soprattutto è un momento in cui
le scelte sul
Green Pass
, non Green Pass, sì vaccini, no
vaccini e tutto quanto ci passano sopra la testa e quindi non
competono né a noi come Consiglieri di opposizione, né a voi che
siete al Governo, assolutamente no; di conseguenza non si capisce
perché continuate - e parlo al plurale perché non è stato l'unico a
farlo - a prendere posizione su questo quando non è neanche di
vostra competenza perché non dipende da voi. Figurarsi nel momento
in cui tutto questo viene svolto da Assessori che non sono manco
l'Assessore alla sanità e figurarsi se tutto questo avviene non in
un'aula, in un momento istituzionale, ma avviene sui
social
.
Tutto quello che sta accadendo ha prodotto delle fratture
sociali che non so quanto tempo ci metteremo a rimarginare perché
forse speriamo, incrociamo le dita, dal punto di vista economico,
potrà esserci un rimbalzo, una ripresa e tutto quanto, cosa che mi
auguro vivamente che accada, però le ferite per tutto quello che è
successo non si rimargineranno così facilmente e ognuno di noi si
dovrebbe domandare comunque, guardando tutto quello che accade,
cosa ne è dei diritti, della Costituzione, di tantissimi valori,
della libertà. Ognuno si dovrebbe interrogare su tutto questo e
sono temi difficilissimi, temi a cui purtroppo non tocca a noi dare
risposta, ognuno si tenga per sé le proprie considerazioni, le
proprie posizioni, soprattutto proprio perché non è di nostra
competenza e non abbiamo potere decisionale in merito a questo.
Ognuno di noi ha la sua posizione personale, per questo è
necessario cercare soltanto di svolgere il proprio ruolo e a lei,
assessore Guichardaz, è richiesto di fare l'Assessore al turismo,
ai suoi colleghi di fare ognuno l'Assessore a un qualche cosa di
differente, di dare le risposte però veramente di avere il rispetto
per tutti i cittadini soprattutto nel momento in cui, ribadisco il
concetto - questo è un concetto fondamentale che avevo già tirato
fuori un'altra volta in un mini passaggio - le scelte sono
legittime perché la legge lo consente, vi piaccia o meno.
Nel momento in cui la legge consente certi passaggi e certe
scelte personali, punto. È troppo facile scaricare sempre ogni
volta le responsabilità su un qualcuno di diverso da noi stessi per
quelle che sono - parlo in generale - anche eventualmente altre
responsabilità, perché è troppo facile dire che c'è la pandemia e
quindi non si può fare questo, non si può fare quest'altro, ogni
scelta che non viene portata avanti, ogni azione politica che non
viene portata avanti, ogni azione amministrativa che non viene
portata avanti, ogni azione concreta che non viene portata avanti:
"eh, ma siamo nella pandemia", e poi se c'è la pandemia, se non
viene fatto questo, se non viene fatto quest'altro: "ah, ma è colpa
di qualcosa, la pandemia, o di qualcuno di specifico".  In
questo momento c'è a tutti i livelli, non solo qua, uno scaricare
le responsabilità e chi si trova? L'untore. Chi è l'untore? Un
NoVax. Poi sarebbe anche da capire chi è il NoVax, quello che non
ha fatto una vaccinazione, quello che non ha fatto la seconda,
quello che non ha fatto la terza? Chi è il NoVax. A cercare dei
nemici, a cercare dei capri espiatori quindi si fa sempre molto in
fretta, però sono fenomeni pericolosissimi e, ripeto, i danni che
si fanno sono giganteschi, ma saranno i danni più grossi che avremo
nell'immediato futuro perché prima o poi - spero in tempi molto
brevi - da questa situazione si uscirà, credo e prego che ormai
siano gli ultimi colpi di coda.
Dal punto di vista economico, speriamo che, dal punto di vista
sociale, dal punto di vista dei diritti e tutto quanto, i tempi
saranno molto più lunghi, quello sarà il più grosso problema,
perché, quando si calpestano determinate cose, fa paura e
soprattutto fa paura quando vengono calpestati in questa maniera i
diritti, la libertà delle persone e soprattutto quando viene fatta
da eletti e da persone che hanno la responsabilità invece di
trovare delle soluzioni e non occuparsi di problemi che non
competono perché qua è inutile che ci mettiamo a parlare di queste
cose visto e considerato che non c'è alcun potere decisionale.
Presidente -
Ha chiesto la parola il consigliere Baccega,
ne ha facoltà.
Baccega (GM) -
Io ho posto la firma sotto quella
risoluzione con la convinzione che prendesse un piglio diverso il
dibattito, né si parlasse degli uni contro gli altri, quindi chi ha
aderito alle vaccinazioni e chi non le vuole fare, bensì che si
facesse una valutazione di carattere generale sugli atteggiamenti
che si devono tenere facendo la politica, facendo i
testimonial
di quelli che vogliono e devono dare delle
risposte all'esterno.
Io sono uno che attraverso i
social
ho comunicato che la
sanità a un certo punto dava delle indicazioni che, secondo il mio
punto di vista, andavano rispettate. Sono stato anche aggredito ma
ho querelato, quello è lo strumento che ci ha in qualche modo detto
il Questore che si potesse usare per andare in quella
direzione.
Credo che questa mattina abbiamo iniziato il nostro confronto di
Consiglio, come diceva poco fa il collega Cretier, cercando di
abbassare i toni e credo che questo sia lo spirito. Io in questo
Consiglio e per il futuro mai mi scaglierò contro l'uno o l'altro
in modo personale proprio perché ritengo, essendoci passato, che
non sia quello il metodo e il modo di fare politica all'interno di
questa regione.
Probabilmente l'assessore Guichardaz ha fatto un po' il "leone
da tastiera" e in quel campo lì probabilmente ha sbagliato, ha
esagerato e, sulla base di questa cosa, si porta a casa questa
risoluzione, però nulla di personale, nulla di esagerato. Bisogna
cercare di ricomporre un modo di fare politica dal nostro punto di
vista, io ho la destra da una parte, la sinistra dall'altra, noi
moderati di centro cerchiamo sempre di fare un po' il
pro bono
pacis
, cercare di mettere le cose affinché il clima sia
moderato ed estremamente attento.
Dico semplicemente che, è un appello per tutti, l'utilizzo dei
social
può fare male e forse utilizzarlo solo per comunicare
senza creare il confronto e senza creare le diaspore che si sono
create potrebbe essere una soluzione migliore.
Presidente -
C'è un problema con la prenotazione.
Dobbiamo sospendere e riavviare il sistema. Si è prenotato il
consigliere Restano, ne ha facoltà.
Restano (GM) -
Ascoltando gli interventi dei colleghi che
mi hanno preceduto, ritengo che ognuno degli intervenuti abbia
detto cose corrette e sagge. A mia volta reputo doveroso
intervenire, però ritengo molto importante, anche se la risoluzione
non ci impegna a discutere sul fatto che si possa essere o a favore
o contro i vaccini, significare che, per mia formazione, la mia
professione che condivido con il collega Guichardaz, sono
completamente a favore dei vaccini. Ciò non toglie che il ruolo che
rivesto, a mio modo di interpretarlo, mi impone di non esprimere
giudizi pubblici nei confronti di chi ha un'idea diversa rispetto a
questa tematica. È per questo che ritengo che quanto detto dal
collega Cretier, e io non ho difficoltà a interpretare quanto da
lui espresso corretto... ritengo che l'assessore Guichardaz potesse
evitare di scrivere determinate cose sui
social
. A volte
capita di sbagliare, di esprimersi in maniera non corretta, ma
ritengo che tutti noi, come detto dal Questore e come detto da
altri colleghi, principalmente chi ha un ruolo di governo, chi ha
un ruolo di Consiglieri di maggioranza e a seguire anche i colleghi
di minoranza, su certe tematiche dovrebbero fare attenzione a come
si esprimono, proprio per non incentivare i contrasti attualmente
in corso nella società rispetto a una tematica molto importante. È
un momento difficilissimo che ci impone maggiore cautela e tanta
responsabilità proprio per il ruolo che noi rivestiamo.
Effettivamente quanto detto rispetto alla Costituzione, ai diritti
va tenuto in debito conto e quindi dobbiamo rispettare la posizione
di chiunque.
La scienza si deve esprimere, deve condurci in questo percorso,
deve aiutarci e noi dobbiamo avvalerci di chi per lavoro studia e
sviluppa determinate metodiche a protezione della salute pubblica.
È un dovere da parte di chi svolge un ruolo come il nostro
esprimersi soprattutto in questa sede nei modi e nei termini
dovuti. Questa è la mia opinione, ritengo però che con questo
dibattito, con questa discussione si possa esaurire l'argomento,
non sia più necessario votare. Se dovrò farlo, voterò convintamente
contro questa risoluzione.
Presidente -
Ha chiesto la parola il consigliere Marquis,
ne ha facoltà.
Marquis (SA) -
Anch'io intervengo per fare alcune
considerazioni di carattere generale affinché questa discussione
possa essere utile, credo che vada spersonalizzata rispetto a com'è
stata posta dai firmatari dell'iniziativa.
Oggi è stata celebrata la Giornata della Memoria e, nonostante
non sia intervenuto, ho ascoltato con attenzione gli interventi che
sono stati posti in aula con la giusta attenzione e anche con il
giusto tono. In questi interventi è stato evidenziato non solo la
ricorrenza della memoria riguardo ai fatti che sono avvenuti e che
sono ormai lontani ma di una violenza inaudita, ma alcuni colleghi
hanno anche contestualizzato la situazione rispetto ai giorni
attuali; in particolare il collega Marguerettaz ha fatto anche dei
riferimenti ai comportamenti che si tengono sui
social
, i
comportamenti che vengono tenuti a livello di comunicazione a
livello politico.
Credo che se questa giornata debba avere un senso, occorra fare
una riflessione a 360 gradi sotto questo profilo e che poi ci si
possa ricordare qualcosa, soprattutto nella vita pratica, in quello
che succederà da qui in avanti, perché credo che alla fine più che
le parole conti il buon esempio di fronte a una comunità che si è
chiamati ad amministrare. A questo riguardo credo che il tema sia
di interesse generale, qual è il ruolo della comunicazione oggi a
livello soprattutto della politica, oggi si fa più comunicazione
che soluzione dei problemi, questo avviene a livello nazionale.
Bisognerebbe essere chiamati a fare, invece si assiste sui
social
a una continua produzione di parole che hanno
sicuramente generato delle grosse difficoltà a livello sociale,
hanno contribuito pesantemente alla liquefazione della società, a
far saltare tutto il sistema di reti relazionali.
Credo che, sotto questo profilo, occorra fare una riflessione da
parte nostra, soprattutto in una realtà piccola, quando si alimenta
l'odio, il dileggio anche tra le parti sui social, si ha un effetto
più negativo rispetto a una realtà e un contesto più ampio: ecco
perché poi lascia il segno anche nei rapporti interpersonali.
Questi sono degli argomenti che rivestono una notevole importanza
tant'è che il monito che è arrivato dal signor Questore in questi
giorni sotto questo profilo è un monito significativo di chi ha una
sensibilità superiore agli altri sotto questo profilo perché per
professione è dedito a controllare e a monitorare queste
situazioni. Credo che la politica debba rendersi conto che
occorrono degli atteggiamenti più consoni da parte di tutti, ognuno
deve fare la propria riflessione e verificare se ha sempre tenuto
dei comportamenti corretti sotto questo profilo.
Sicuramente gli effetti dei nostri comportamenti sono più ampi
di quelli che noi pensiamo sotto il profilo sociale. Ritengo che ci
vada un impegno collettivo dopo questa riflessione da parte di
tutto il Consiglio a tenere dei toni adeguati, a partire
dall'opposizione per arrivare poi alla maggioranza e soprattutto
poi al Governo, che è ancora il massimo livello che ha il riverbero
sul territorio delle sue azioni.
Nel merito io sono profondamente convinto dell'efficacia dei
vaccini, però con questo rispetto coloro che hanno fatto delle
scelte diverse perché troppo spesso, a livello comunicativo, viene
derubricata la scelta di non vaccinarsi a una scelta di scarsa
responsabilità. Credo che occorra anche esplorare quali sono le
ragioni da parte dei cittadini che non lo fanno, perché a volte non
sono così di carattere superficiale ma ci sono dei ragionamenti
profondi, qualcuno di paura, qualcuno ha altre situazioni personali
che lo porta ad andare in questa direzione. Sicuramente più persone
si vaccinano, e questo è provato scientificamente, prima sarà
possibile uscire da questa situazione di difficoltà, però è ovvio
che non si potrà mai arrivare alla vaccinazione al 100 percento,
così come in altre iniziative non ci sarà sicuramente il pensiero
unico di fronte a tutti i temi che si affrontano quotidianamente. È
proprio per questa ragione che bisogna cercare di non alimentare
questi tipi di contrasti e di divisioni, in un momento soprattutto
dove c'è una grossa tensione sociale, perché mai dal dopoguerra
abbiamo vissuto una situazione di così oggettiva difficoltà.
Per concludere questa riflessione, credo che occorra da parte di
tutto il Consiglio, sotto il profilo generale, porsi delle domande
e soprattutto cercare di tenere dei comportamenti sono un profilo
comunicativo adeguati da qui ai prossimi giorni e ai prossimi mesi
per evitare che il prossimo anno, nella Giornata della Memoria, ci
troviamo a ripetere sempre le stesse cose.
Presidente -
Possiamo chiudere la discussione generale e
poi fare la replica del Governo? Ci sono altre richieste? Chiudo la
discussione generale. Per il Governo, ha chiesto la parola
l'assessore Bertschy.
Bertschy (AV-VdA Unie) -
Ho apprezzato nell'illustrazione
del collega Manfrin la posizione molto chiara e netta nel
distinguere la presentazione della risoluzione non in una partita
fra favorevoli o non favorevoli del vaccino ma in un'osservazione
netta e chiara rispetto a come bisogna cercare di rapportarsi con i
nostri cittadini e con la nostra comunità.
Purtroppo nel prosieguo degli interventi questo non è stato così
osservato, allora è corretto dire che, a nome della maggioranza,
noi siamo convinti che la strada del vaccino possa essere la strada
in questo momento, in una fase di emergenza, per uscire nella
maniera più veloce da una situazione che, sotto il profilo
sanitario, ha messo in fortissima difficoltà le nostre strutture,
le persone che lavorano nei nostri ospedali, nelle nostre strutture
socio-sanitarie e ha messo in difficoltà la nostra economia e tutti
noi. Sotto questo profilo, credo che sia bene essere sempre netti
nell'affermarlo.
Altrettanto netti bisogna essere nel capire che il nostro ruolo
è un ruolo -
e non
lavoro di grande responsabilità, più si
occupano cariche come quelle che in questo momento noi
rappresentiamo in questo Governo e più questa responsabilità deve
salire e deve essere oggetto di valutazioni quando si parla e
quando si scrive. Lo dico essendo uno che, come alcuni degli altri
colleghi che sono in sala, è in prima linea nella gestione della
pandemia sia come Consigliere che come rappresentante del Governo
ormai da tanto tempo. Era marzo 2020 quando in piena crisi ci siamo
ritrovati prima a discutere, poi a costruire delle leggi, poi a
cercare di rispondere e devo dire che qualche volta "il dito caldo"
veniva anche a me anche se - e lo vedo qua davanti - il collega
Marquis non sempre era stato tenero nei miei confronti nella scorsa
legislatura nella fase di applicazione della legge, ma non perché
credo avesse qualcosa di personale, ma perché vedeva la necessità
di sviluppare in maniera più veloce tutta una serie di
politiche.
L'attenzione quindi deve essere totale perché purtroppo
rappresentiamo una comunità, abbiamo un ruolo molto importante
soprattutto in una fase di emergenza come quella che viviamo ormai
da troppo tempo. Io credo che ieri il collega Guichardaz abbia ben
chiarito che la sua posizione è quella di una persona convinta
dell'importanza dei vaccini e allo stesso tempo anche ha chiarito
di aver probabilmente utilizzato, e in particolare scritto, cose
che sono state male interpretate.
La discussione di oggi, questa discussione, le cose che ci siamo
detti, la serietà con la quale sono affrontati tanti
dossier
in questa legislatura - e vi posso dire che anche in questo caso
vedo un netto cambio di passo rispetto al passato - mi portano a
dire, a nome della maggioranza, che credo che il segnale sia
arrivato, vi invitiamo a completare la discussione di questa
risoluzione con un ritiro della stessa e di cercare tutti quanti di
lavorare nella direzione che abbiamo detto con le nostre parole che
sono uscite sia dai gruppi dell'opposizione che dai gruppi di
maggioranza.
La politica facciamola cercando di distinguerci per le cose che
sappiamo fare, per le cose che cerchiamo di fare e per gli
obiettivi che contestiamo, però evitiamo di inasprire i toni
soprattutto in un momento come questo in cui non ce n'è
assolutamente bisogno, anzi, c'è bisogno di unità, c'è bisogno di
coesione, di idee, di proposte, di progetti per rilanciare la
visione di una Regione che ha bisogno di tutti noi per andare
avanti più veloce verso un futuro che deve essere migliore per
tutti i nostri cittadini ancor prima che per noi.
L'invito - lo ripeto per la seconda volta - è di ritirare la
risoluzione e di concludere i lavori del Consiglio cercando di fare
nostre le parole del Presidente del Consiglio e di tutte le altre
autorità che ci hanno richiamato a una maggiore attenzione.
Presidente -
Altri intendono intervenire? Se non vi sono
altre prenotazioni, mettiamo in votazione la mozione... la parola
alla consigliera Erika Guichardaz.
Guichardaz E. (PCP) -
Abbiamo ascoltato con interesse il
dibattito e riteniamo che la consapevolezza del ruolo istituzionale
ricoperto richiederebbe un maggior equilibrio, a nulla servono
inaccettabili anatemi lanciati e le pesanti dichiarazioni se non a
esasperare un clima di tensione inutile e dannoso che sta colpendo
la nostra società. L'impegnativa della risoluzione per noi è
condivisibile e quindi la voteremo.
Presidente -
Posso mettere in votazione? La votazione è
aperta. La votazione è chiusa.
Presenti: 33
Votanti: 33
Favorevoli: 15
Contrari: 18
La risoluzione non è approvata.
Con questo punto all'ordine del giorno si concludono i lavori
della giornata di oggi. Buon pomeriggio a tutti.
---
L'adunanza termina alle ore 16:01.
