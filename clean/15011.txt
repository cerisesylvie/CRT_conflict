Classificazione
ACQUE
Acque pubbliche
ENERGIA
Energia idroelettrica


Resoconto integrale del dibattito dell'aula
Oggetto del Consiglio n. 1494 del 25 luglio 1995 - Resoconto
SEDUTA ANTIMERIDIANA DEL 26 LUGLIO 1995
OGGETTO N. 1494/X Aggiornamento del canone demaniale ai sensi
dell'articolo 18 della legge 5 gennaio 1994 n. 36 dovuto dalla
ditta Bonfanti Vincenzo per la derivazione d'acqua dal torrente
Saint-Pierre, in comune di Saint-Pierre, ad uso idroelettrico,
concessa con deliberazione di Consiglio
n. 3308/IX in data 24 aprile 1992.
Deliberazione Il Consiglio
Richiamata la propria deliberazione n. 3308/IX in data 24 aprile
1992, con la quale si approvava la subconcessione alla ditta
Bonfanti Vincenzo, con sede in Saint-Pierre, giusta la domanda
presentata in data 13 febbraio 1986, di derivare, nel periodo dal 1
ottobre al 31 marzo di ogni anno, dal torrente Saint-Pierre, moduli
max. 1,78 (litri al minuto secondo centosettantotto) e medi 1,00
(litri al minuto secondo cento) di acqua per produrre, sul salto di
metri 28, la potenza nominale media annua di Kw. 13,73, da
utilizzare per la produzione di energia elettrica da destinare al
riscaldamento ed agli usi domestici del fabbricato civile e del
capannone industriale di proprietà della ditta subconcessionaria,
sito in Saint-Pierre;
Premesso che, con nota prot. 3667/5 LL.PP. in data 9 giugno 1992
si invitava la ditta Bonfanti Vincenzo a sottoscrivere gli
originali in bollo del disciplinare di subconcessione e a produrre
la quietanza del versamento della somma di lire 108.085, pari a
mezza annualità del canone, a titolo di cauzione, ai sensi
dell'articolo 11 del T.U. 11 dicembre 1933 n. 1775;
Precisato che in data 10 marzo 1994, non essendo pervenuta
all'Ufficio Concessioni Acque dell'Assessorato LL.PP. alcuna copia
della quietanza del versamento richiesto con la nota sopra
menzionata, con lettera prot. 1646/5 LL.PP. la ditta veniva
invitata a comunicare al competente ufficio, nel termine di 30
giorni se intendeva ancora realizzare la derivazione oppure
rinunciare alla richiesta di subconcessione;
Tenuto presente che in data 16 marzo 1994 veniva prodotta
all'Ufficio Concessioni Acque la fotocopia del versamento della
somma di lire 108.085, già effettuato dalla ditta Bonfanti in data
11 agosto 1993, del quale però non era mai stata presentata copia
della quietanza per gli ulteriori provvedimenti di competenza;
Considerato che, ai sensi della legge n. 36 del 5 gennaio 1994,
prima di procedere alla sottoscrizione del disciplinare di
subconcessione è necessario adeguare l'articolo 11 relativo al
canone annuo che la ditta subconcessionaria dovrà corrispondere e
all'articolo 12 punto a) relativo alla mezza annualità del canone
di cui all'articolo 11, in applicazione dell'articolo 18 della
legge di cui sopra, che modifica da lire 15.744 a lire 20.467 per
Kw., il canone per le utenze di acqua pubblica ad uso idroelettrico
con decorrenza 01 gennaio 1994;
Vista la legge 5 gennaio 1994, n. 36;
Visto il parere favorevole rilasciato dall'ingegnere
vicedirigente, reggente del posto di ingegnere capo dirigente del
servizio Assetto e Tutela del Territorio dell'Assessorato dei
LL.PP. ai sensi del combinato disposto dell'articolo 72 della legge
3/1956 e successive modificazioni e dell'articolo 21 della legge
regionale 18/1980 e successive modificazioni, in ordine alla
legittimità della presente proposta di deliberazione;
Visto il parere della III e IV Commissione consiliare
permanente;
Delibera
1) di modificare l'articolo 11 del disciplinare di
subconcessione allegato alla deliberazione di Consiglio n. 3308/IX
in data 24 aprile 1992, specificando che il canone annuo sarà di
lire 281.010 (duecentottantunomiladieci) in ragione di lire 20.467
per Kw. (20.467 x 13,73 = 281.012 arrotondato a 281.010) in
applicazione dell'articolo 18 della legge n. 36 del 5 gennaio
1994;
2) di modificare il punto a) dell'articolo 12 del medesimo
disciplinare di subconcessione, specificando che la mezza annualità
del canone di cui all'articolo 11, sarà, di conseguenza, di lire
140.505 (centoquarantamilacinquecentocinque);
3) di approvare l'allegato aggiornato disciplinare di
subconcessione;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta,
in quanto non compresa nelle categorie indicate nell'articolo 8 del
decreto legislativo 22 aprile 1994 n. 320 e di darne
esecuzione.
Disciplinare di subconcessione
(...Omissis...)
Presidente Qualcuno chiede la parola? Se nessuno chiede la
parola, pongo in votazione la delibera in oggetto:
Presenti: 30
Votanti e favorevoli: 29
Astenuti: 1 (Chiarello)
Il Consiglio approva
