Classificazione
ARTIGIANATO


Resoconto integrale del dibattito dell'aula
Oggetto del Consiglio n. 1489 del 25 luglio 1995 - Resoconto
SEDUTA POMERIDIANA DEL 25 LUGLIO 1995
OGGETTO N. 1489/X Disegno di legge: "Modificazioni alla legge
regionale 20 agosto 1993, n. 64 "Norme di attuazione della legge 5
marzo 1990, n. 46 (Norme per la sicurezza degli impianti)".
Articolo 1 (Sostituzione dell'articolo 2)
1. L'articolo 2 della legge regionale 20 agosto 1993, n. 64
"Norme di attuazione della legge 6 marzo 1990, n. 46 (Norme per la
sicurezza degli impianti)", è sostituito dal seguente:
"Articolo 2
(Abilitazione delle imprese artigiane)
1. Le imprese artigiane sono abilitate all'esercizio-delle
attività di installazione, di trasformazione, di ampliamento eJo di
manutenzione degli impianti di cui all'articolo 1 della l. 46/1990,
se il titolare o uno dei soci o il familiare collaboratore è in
possesso di uno dei seguenti requisiti:
a) laurea in materia tecnica specifica conseguita presso una
università statale o legalmente riconosciuta;
b) diploma di scuola secondaria superiore conseguito presso un
istituto statale o legalmente riconosciuto, con specializzazione
relativa al settore delle attività di cui all'articolo 2, comma 1,
della l. 46/1990, seguito da un periodo di inserimento di almeno un
anno continuativo, con rapporto di lavoro subordinato o altra forma
di collaborazione tecnica continuativa nell'ambito di un'impresa
del settore;
c) attestato di qualifica rilasciato ai sensi della legge
regionale 6 maggio 1983, n. 28 (Disciplina della formazione
professionale in Valle d'Aosta), e successive modificazioni,
seguito da un periodo di inserimento, di almeno due anni
consecutivi, con rapporto di lavoro subordinato o altra forma di
collaborazione tecnica continuativa, nell'ambito di un'impresa del
settore;
d) prestazione lavorativa alle dirette dipendenze di un'impresa
del settore, per un periodo non inferiore a tre anni, anche non
continuativi, nell'ultimo decennio, in qualità di operaio
installatore con qualifica di specializzato nelle attività di
installazione, di trasformazione, di ampliamento e/o di
manutenzione degli impianti di cui all'articolo 1 della l.
46/1990;
e) iscrizione all'albo delle imprese artigiane, per un periodo
non inferiore a tre anni, nell'ultimo decennio, in qualità di
titolare, di socio o di collaboratore familiare di impresa
esercente l'attività di installazione, di trasformazione, di
ampliamento e/o di manutenzione degli impianti di cui all'articolo
1 della l. 46/1990.
2. L'imprenditore sprovvisto di uno dei requisiti di cui al
comma 1 può preporre all'esercizio delle attività di cui al
medesimo comma 1 un responsabile tecnico in possesso di uno di tali
requisiti.
3. Le imprese artigiane, abilitate ai sensi del comma 1, che
intendono esercitare alcune o tutte le attività di installazione,
ampliamento, trasformazione e manutenzione degli impianti di cui
all'articolo 1 della l. 46/1990, presentano alla Commissione
regionale per l'artigianato, ai sensi dell'articolo 19 della legge
7 agosto 1990, n. 241 (Nuove norme in materia di procedimento
amministrativo e di diritto di accesso ai documenti
amministrativi), come modificato dall'articolo 2, comma 10, della
legge 24 dicembre 1993, n. 537, unitamente alla domanda di
iscrizione all'albo regionale delle imprese artigiane, denuncia di
inizio delle attività stesse indicando, con riferimento alle
lettere del medesimo articolo 1 della l. 46/1990 e alle relative
voci, quali esse effettivamente siano e la documentazione
attestante che il titolare, o uno dei soci o il collaboratore
familiare o il responsabile tecnico preposto all'esercizio delle
attività, è in possesso di uno dei requisiti tecnico-professionali
di cui al comma 1.
4. Le imprese artigiane alle quali siano stati riconosciuti i
requisiti tecnico-professionali hanno diritto ad un certificato di
riconoscimento secondo modelli approvati con decreto del Ministro
dell'industria, del commercio e dell'artigianato. Il certificato è
rilasciato dalla Commissione regionale per l'artigianato, che
svolge anche le attività di verifica di cui all'articolo 19 della
legge 241/1990, come modificato dall'articolo 2, comma 10, della
legge 537/1993.
5. Gli impianti citofonici, telefonici, a temporizzatore, nonché
l'installazione di ogni altra apparecchiatura elettrica sccessoria
agli impianti termici, di sollevamento di persone o di cose e di
antincendio sono compresi tra gli impianti di cui all'articolo 1,
comma 1, lett. a), della l. 46/1990."
Articolo 2 (Dichiarazione d'urgenza)
1. La presente legge è dichiarata urgente ai sensi dell'articolo
31, comma terzo, dello Statuto speciale per la Valle d'Aosta ed
entrerà in vigore il giorno successivo a quello della sua
pubblicazione nel Bollettino ufficiale della Regione.
Presidente Ha chiesto la parola il relatore, Consigliere
Borre.
Borre (UV) Questa è una modifica della legge 64, una modifica
migliorativa perché si erano venuti a determinare dei problemi
nella sua applicazione; quindi si va ad estendere a 10 anni il
periodo dei 3 anni lavorativi e si va a classificare meglio le
categorie elettriche per cui si deve iscrivere all'albo.
Avevo chiesto in sede di commissione all'Assessore di inserire
un corso per poter dare la specializzazione ad operai qualificati,
che hanno dei problemi di ottenerla nel settore, perché sappiamo
benissimo che diventano concorrenti, quindi c'è da parte degli
imprenditore poca volontà a promuovere specializzati i loro
operai.
L'Assessore mi ha detto che questa volontà era già stata
espressa in una precedente legge, ma era stata bocciata dal
coordinamento, quindi questo è il massimo che si poteva fare per
migliorare la 64.
Presidente Se nessuno intende intervenire, si passa all'esame
dell'articolato.
Pongo in votazione l'articolo 1:
Presenti, votanti e favorevoli: 31
Presidente Pongo in votazione l'articolo 2:
Presenti, votanti e favorevoli: 31
Presidente Pongo in votazione la legge nel suo complesso:
Presenti, votanti e favorevoli: 31
Il Consiglio approva all'unanimità
