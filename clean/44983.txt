Classificazione
ASSISTENZA SOCIALE



Oggetto del Consiglio n. 1806 del 21 settembre 2022 - Resoconto
OGGETTO N. 1806/XVI - Interrogazione: "Verifiche in ordine ai
problemi oggetto di denunce nei confronti di ospiti della Comunità
per minori Petit Foyer".
Bertin (Presidente) -
Punto n. 21. Risponde l'assessore
Barmasse.
Barmasse (UV) -
In relazione a quello che è successo, la
prima domanda è: "Se fossi a conoscenza di fatti segnalati": posso
rispondere che agli uffici centrali non risultano denunce formali a
carico del presunto minore che è stato citato.
In caso negativo, se a seguito della presente interrogazione, ha
posto in essere le necessarie verifiche per evitare il ripetersi di
tali incresciosi episodi.
Alla luce di quanto riportato nel testo dell'interrogazione, gli
uffici competenti hanno approfondito le notizie in oggetto e hanno
appurato che l'équipe socio-sanitaria e gli educatori di
riferimento, non appena venuti a conoscenza dei fatti segnalati,
avevano già attivato gli interventi necessari e opportuni alla
presa in carico di eventi critici.
Rassicuro, pertanto, che la situazione è seguita dagli operatori
della comunità in maniera adeguata e mi astengo da dare ulteriori
notizie per motivi di riservatezza, trattandosi di una delicata
situazione che riguarda un minore in carico ai servizi, nonché la
Procura.
Presidente -
Per la replica, consigliere Manfrin.
Manfrin (LEGA VDA) -
. Grazie, Assessore, anche per la sua
delicatezza nel non rivelare particolari, delicatezza che però
purtroppo questo ragazzo, questo quindicenne, non ha avuto nel
perpetrare sia minacce, sia aggressioni nei confronti di un'altra
minore.
Glielo dico perché ovviamente abbiamo parlato, io e il collega
Lavy, direttamente con i diretti interessati, che ci hanno anche
mostrato ovviamente i verbali fatti dai Carabinieri - quindi
parliamo con cognizione di causa - che purtroppo rivelano una
situazione tutt'altro che sotto controllo.
Si è cominciato purtroppo con una storia d'amore finita -
diciamola così - tra adolescenti; questo ragazzo ha deciso di non
potersi fare una ragione di questa rottura e quindi ha deciso prima
di produrre delle minacce con aggressioni verbali tramite messaggi
WhatsApp, a fronte dei quali è stata presentata formale denuncia
presso l'Arma dei Carabinieri, in cui si racconteranno precedenti
molestie e tentativi di stupro. Nei messaggi si possono leggere
minacce di violenza e morte, evidenziando che con l'aiuto di amici
albanesi spacciatori le avrebbe fatto del male.
Ancora: successivamente si arriva all'aggressione vera e
propria: alle ore 18:00 in Piazza Chanoux, la ragazza, a spasso con
il nuovo fidanzatino, incontra l'ex. Lui comincia a seguirla, in
compagnia dei suoi amici minorenni che, secondo la denuncia,
l'avevano appena conosciuto, dopodiché avrebbe estratto dallo zaino
un coltello per minacciarla. I ragazzi minorenni sono stati
rintracciati e sono stati chiamati i genitori.
Ora lungi da noi di entrare nelle questioni giuridiche e penali
che riguardano questa vicenda che, ci auguriamo, possano essere
risolte il prima possibile, quello che ci chiediamo con
quest'interrogazione è come è possibile che un minore - in carico a
una struttura che evidentemente ha un accreditamento con la Regione
- possa produrre questi comportamenti e possa farlo soprattutto
dopo che vengono già fatte delle denunce a carico di questa
persona.
Io credo che sia molto grave. Se c'è una situazione
conflittuale, allora in questo caso bisogna avere, ancora a maggior
ragione, una cura nei confronti di questa persona.
Io ho avuto modo di poter guardare il profilo Instagram di
questo ragazzo. Io credo davvero che se fossi un educatore e
vedessi quello che pubblica: le fotografie, i video, quello che
dice... siamo più o meno in linea con quel famoso rapper che
ricorderà, Assessore, faceva della promozione e della delinquenza
il suo cavallo di battaglia e poi è finito a essere inquisito, e le
cronache ci hanno detto che appunto andrà a giudizio proprio per
essersi prodotto in diversi atti, fra cui lo spaccio, l'occupazione
abusiva di immobili e quant'altro.
Siamo esattamente in quel filone, quel ragazzo era maggiorenne,
questo è minorenne, è un ragazzo quindicenne, e troviamo molto
grave che non soltanto ci si possa produrre in questo tipo di
azioni, ma che - a fronte di una segnalazione - non s'intervenga in
maniera tempestiva ma si dica "No, ma non c'è nessun problema, va
bene così".
Questo lo troviamo assolutamente molto grave. Se la struttura è
accreditata, come è accreditata, non si può pensare di utilizzare e
adottare questo standard nei confronti di chi si rende pericoloso
per gli altri, oltre che per se stesso Quindi le chiedo davvero,
Assessore, visto che giustamente ha effettuato gli approfondimenti
dovuti e ha alcuni riferimenti, le chiedo di fare un secondo
passaggio: evidenziare i particolari di cui l'ho messa a conoscenza
ed evitare che questa persona possa prodursi nuovamente in atti di
questo tipo, perché se forniamo un servizio dev'essere un servizio
che tutela il ragazzo ma anche chi con questo ragazzo viene a
contatto.
