Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2773 del 21 novembre 1991 - Resoconto
OGGETTO N. 2773/IX Comunicazioni del Presidente della
Giunta.
Dolchi (Presidente)
Penso sia cosa saggia riprendere
l'ordine del giorno per affrontare gli argomenti che ieri sono
stati rinviati ad oggi per l'assenza dei colleghi interessati nei
vari punti all'ordine del giorno.
Come primo punto che non abbiamo affrontato ieri perchè era
assente, c'è il n. 2 che riguarda le comunicazioni del Presidente
della Giunta. Ha chiesto di parlare il Presidente della Giunta, ne
ha facoltà.
Bondaz (DC)
Une délégation de la Vallée d'Aoste,
dont je faisais moi-même partie, et formée par MM. Lanièce et
Viérin, en qualité de délégués de Madame Maria Varda et M. Vivoli,
fonctionnaires régionaux, a participé à la IV conférence des chefs
d'état et de gouvernement qui s'est tenue du 18 au 20 novembre à
Paris.
Cette année la Vallée d'Aoste a été conviée par le Présidente
Mitterrand avec le statut particulier d'invité spécial et non comme
observateur.
Le rang d'invité spécial a permis au Président de la Vallée
d'Aoste de participer au même titre que les chefs d'état et de
gouvernement aux séances et aux cérémonies officielles.
C'est une reconnaissance particulièrement significative réservée
par le monde francophone à la Région Autonome Vallée d'Aoste, bien
que celle-ci n'ait pas la nature juridique d'un état.C'est donc
pour nous très important car M. Mitterrand a dit lors de la séance
inaugurale: l'espace francophone se déploie sur tout le continent,
retrouve des solidarités anciennes, appelle amitié, marque le
sentiment qu'un destin se partage aussi.
Au cours des travaux la délégation a été reçue avec tous les
égards réservés aux chefs d'état, et a également eu la possibilité
de s'entretenir avec le Présidente de la République française,
auquel elle a fait part de son souci en ce qui concerne le
doublement du tunnel du Mont Blanc. A ce propos j'ai
personnellement confirmé la ferme opposition du Val d'Aoste à ce
projet, M. Mitterrand en revanche a insisté sur sa position
favorable.
Nous avons présenté une résolution où, entre autres, nous
demandons, après entente avec l'état américaine de la Louisiane,
lui aussi invité spécial, que la Vallée d'Aoste soit invitée au
prochain sommet, au même rang que les autres états, comme
communauté francophone au sein de l'Etat italien.
Presidente
Ha chiesto di parlare il Consigliere
Voyat, ne ha facoltà.
Voyat (UV)
Non voglio intervenire su questo
argomento; mi sarei aspettato che nelle comunicazioni il Presidente
avesse fatto riferimento a quanto sta succedendo in Valle d'Aosta.
Al di là di quella che è la questione giudiziaria, abbiamo una
situazione difficile per 1500 dipendenti; mi auguro che il
Presidente e l'Assessore abbiano preso contatti con queste ditte
per sapere l'effettiva situazione finanziaria di questa impresa,
perché le voci che corrono non sono certo rassicuranti per la Valle
d'Aosta e soprattutto per i dipendenti di questa società. Corre
voce che addirittura una non possa a fine mese fare gli
stipendi.
Credo sia dovere del governo regionale di interessarsi di quella
che può essere la situazione finanziaria attualmente di questa
società e di quello che può essere il risvolto economico per la
Valle d'Aosta nel settore dell'edilizia, soprattutto nel settore
dell'occupazione. Come dicevo, al di fuori di quella che è la
questione giudiziaria e la posizione dei vari responsabili, quello
che ci interessa è sapere qual è il futuro di questi operai.
Trovo strano che con le difficoltà che ci possono essere per
1500 dipendenti, dopo quanto è successo per la Cogne, che nessuno
del Governo regionale si sia preoccupato di informare il Consiglio
su questa questione e soprattutto nessuno abbia preso contatto per
sapere qual è l'effettiva situazione di questa impresa.
Mi auguro che qualcuno del governo ci possa tranquillizzare e
nello stesso si possa impegnare a riferire al più presto al
Consiglio regionale su quella che è la situazione finanziaria e su
quale possa essere il futuro di questi 1500 dipendenti.
Presidente
Ha chiesto di parlare il Consigliere
Riccarand, ne ha facoltà.
Riccarand (VA)
Anche io intervengo brevemente
sulle non comunicazioni del Presidente della Giunta relativamente
alla inchiesta giudiziaria in corso, che coinvolge alcune grosse
imprese edili della Valle d'Aosta, per sottolineare un altro
aspetto. Ho presentato una interpellanza su questo argomento,
quindi ne discuteremo al prossimo Consiglio, ma c'è un aspetto che
chiederei alla Giunta di verificare e su cui pensavo di sentire
qualche comunicazione oggi da parte del Presidente della Giunta, ed
è il fatto che le imprese sotto inchiesta: Follioley, Freydoz e
Bertino, hanno in corso ingenti appalti in Valle d'Aosta, di cui
alcuni proprio commissionati dalla Regione. Si tratta di verificare
anche sul piano legale qual è la situazione di queste imprese e se
è possibile la continuazione di questi appalti, perché ci sono
anche norme di legge che impongono in queste circostanze lo
scioglimento di determinati impegni che ci sono, a scopo
cautelativo nei confronti della pubblica amministrazione.
Quindi chiedo che venga fatta una verifica sulla situazione, se
è possibile la prosecuzione degli affidamenti a queste imprese
anche là dove si è proceduto a trattativa privata, o se invece è
necessario un intervento per sospendere questi lavori e trasferirli
ad altre imprese.
Presidente
Ha chiesto di parlare il Presidente
della Giunta, ne ha facoltà.
Bondaz (DC)
Eviterei di fare della demagogia a
questo riguardo, perché credo che il Presidente della Giunta su
problemi di questo genere dovrebbe avere delle informazioni esatte,
e andare a dire che non ci occupiamo o non abbiamo delle
preoccupazioni per quello che potrebbe essere il futuro di 1500
dipendenti mi sembra quanto meno aleatorio e quantomeno
demagogico.
Se viceversa guardiamo il problema da un punto di vista
squisitamente del Governo regionale, non ho fatto delle
comunicazioni intanto perché, come sapete, sono partito sabato e
sono arrivato oggi, quindi non ho avuto tempo di esaminare
determinate cose.
Vedrò di avere un incontro già nella giornata di oggi,
altrimenti sarà per domani, con il Procuratore della Repubblica
anche per gli aspetti che riguardano, come diceva il Consigliere
Riccarand, le questioni relative agli appalti della Regione, ma
soprattutto per quanto riguarda sia i pagamenti che la Regione deve
fare, sia le questioni di invitare o meno queste ditte ai futuri
appalti che sono pendenti.
D'altra parte, siamo in corso di una indagine della autorità
giudiziaria che ha le sue competenze, quindi un interferimento da
parte della pubblica amministrazione potrebbe essere di nocumento
alla risoluzione di determinate situazioni.
Stiamo acquisendo dei pareri in merito a questa vicenda per
avere una tranquillità, cui faceva riferimento il Consigliere
Riccarand, sulle questioni degli appalti che ci sono, e stiamo
chiedendo una consulenza al nostro consulente per sapere qual è la
situazione.
Al di là del fatto personale dei titolari di queste ditte che
sono inquisiti, credo che il rapporto non è fatto nei confronti
della persona, ma è fatto nei confronti della società che
attraversa in questo momento un periodo di difficoltà; a mio
giudizio - comunque è un fatto che devo ancora appurare presso i
nostri consulenti - i rapporti che la pubblica amministrazione
intrattiene sono con la società e non con le singole persone.
Per quanto riguarda le questioni a cui ha fatto riferimento il
Consigliere Voyat sulle difficoltà finanziarie, con tutta la buona
volontà non ho avuto il tempo di esaminare una cosa di questo
genere, a parte il fatto che le singole ditte potrebbero non essere
interessate a relazionarci delle loro situazioni patrimoniali ed
economiche. Quindi mi sembra che una indagine nei confronti delle
società sia abbastanza strana da parte dell'Amministrazione.
Diventa viceversa importante sapere qual è la loro situazione, per
arrivare alla tutela delle persone che lavorano presso queste
ditte, anche perché queste ultime hanno dei grossi appalti sia
nell'autostrada sia in lavori per conto della pubblica
amministrazione. Quindi c'è un nucleo non indifferente di persone
che lavora presso queste ditte.
E' certo che l'amministrazione si farà carico di esaminare tutta
la questione, perché in questo momento non posso dire che questi
siano in difficoltà o che abbiano delle difficoltà finanziarie; mi
sembrerebbe abbastanza strano che ditte di così grande rilevanza
patrimoniale, si trovino in difficoltà perché il capo in testa
delle società oggi purtroppo si trova in una situazione di
detenzione. Credo che le società di questo livello funzionino al di
fuori di quello che può essere il presidente, perché se così non
fosse direi che sarebbero fondate sulle sabbie mobili. Riferirò
sicuramente in commissione o in Consiglio non appena avrò delle
delucidazioni più precise sulla situazione di queste ditte. La cosa
che ci riguarda come Governo e che ci può lasciare in difficoltà è
la possibilità o meno di invitare queste ditte agli appalti in
relazione alle direttive comunitarie che sono intervenute negli
anni. A questo proposito stiamo valutando attraverso i consulenti,
dopo di che non avrò nessuna preoccupazione nel relazionare in
merito nella sede che il Presidente del Consiglio riterrà
opportuna, tenendo presente che è ben chiara alla nostra mente la
situazione di tutte le persone che lavorano in queste ditte.
