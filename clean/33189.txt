Classificazione
BENI CULTURALI



Oggetto del Consiglio n. 1628 del 9 febbraio 2011 - Resoconto
OGGETTO N. 1628/XIII - Accettazione della donazione di alcune
opere d'arte di interesse storico-artistico a favore
dell'Amministrazione regionale.
Il Consiglio
Considerata l'opportunità di procedere all'accettazione della
donazione di alcune opere d'arte di interesse storico-artistico,
secondo quanto riferito dall'Assessore regionale all'istruzione e
cultura, Laurent Viérin, come segnalato dal Dirigente del Servizio
beni storico-artistici;
Tenuto conto che, come indicato dal Dirigente del Servizio
beni storico-artistici, nel dettaglio si tratta delle opere di
seguito elencate e descritte:
a) una scultura in ceramica e pigmenti intitolata "Nature"
dell'artista valdostano Roberto Priod, offerta in donazione
all'Amministrazione regionale con sua nota in data 26/11/2009 (ns.
prot. n. 11884/BC del 27/11/2009);
b) n. 25 fotografie in bianco e nero realizzate da Pietro
Fioravanti per la mostra "Dal freddo alla forma. Ricerche
fotografiche di Pietro Fioravanti e Luciano Haudemand", tenutasi
presso l'Espace Porta Decumana della Biblioteca regionale di Aosta
dal 20 novembre 2008 al 22 febbraio 2009.
Le fotografie sono state cedute gratuitamente dal fotografo
stesso al termine della suddetta esposizione, così come previsto
nella deliberazione della Giunta regionale n. 3174 del 7 novembre
2008 che approvava l'organizzazione della mostra stessa;
c) n. 1 fotografia di Costantino Merlini intitolata
"Rochefort", avente dimensioni cm 120 x 180, esposta in occasione
della mostra fotografica "Costantino Merlini. Spazi d'ascolto"
presso l'Espace Porta Decumana della Biblioteca regionale di Aosta
dal 11 dicembre 2009 al 13 marzo 2010. La fotografia è stata ceduta
gratuitamente dal fotografo stesso al termine della suddetta
esposizione, così come previsto nella deliberazione della Giunta
regionale n. 2898 del 23 ottobre 2009 che approvava
l'organizzazione della mostra stessa;
d) n. 1 banco di scuola elementare in uso negli anni '30, n.
2 banchi di scuola a due posti in uso negli anni '40 e n. 1 panca
usata nelle scuole di villaggio, offerti in donazione dal sig.
Ferruccio Deval, di Nus, con sua nota del 12/10/2010 (ns. prot. n.
11224 del 18/10/2010);
Considerato che, ai sensi dell'articolo 783 del Codice
Civile, in riferimento alla donazione di beni mobili di modico
valore che non necessita di atto pubblico, gli uffici del Servizio
beni storico-artistici hanno proceduto ad accertare il valore delle
opere proposte, anche in rapporto alle condizioni economiche del
donante, al fine di valutare l'effettiva modicità delle donazioni
stesse;
Preso atto che, a tal fine, ai sensi dell'articolo 18, commi
1 e 2, della legge regionale 10 aprile 1997, n. 12, recante "Regime
dei beni della Regione autonoma Valle d'Aosta", si è proceduto a
determinare il valore di stima delle opere in questione
rispettivamente in:
- euro 15.000,00 per la scultura in ceramica e pigmenti
intitolata "Nature" dell'artista valdostano Roberto Priod, valore
ritenuto congruo a parere del Dirigente del Servizio beni
storico-artistici;
- euro 150,00 cad. per le 22 fotografie in bianco e nero di
Pietro Fioravanti aventi dimensioni cm 41 x 41 ed euro 200,00 cad.
per le restanti tre fotografie aventi dimensioni cm 59 x 59, così
come stimato in sede di mostra;
- euro 5.000,00 per la fotografia di Costantino Merlini
intitolata "Rochefort, valore attribuito in sede di mostra;
- euro 300,00 per i 3 banchi di scuola e la panca sopra
descritti, valore ritenuto congruo dal Dirigente del Servizio beni
storico-artistici;
Richiamata la legge regionale 7 dicembre 1979, n. 66, in
ordine alla competenza al Consiglio regionale, in particolare
l'articolo 1, lettera k), concernente l'accettazione di donazioni o
di lasciti;
Vista la deliberazione della Giunta regionale n. 3702 in data
18 dicembre 2009 concernente l'approvazione del bilancio di
gestione per il triennio 2010/2012 con attribuzione alle strutture
dirigenziali di quote di bilancio e degli obiettivi gestionali
correlati, del bilancio di cassa per l'anno 2010 e di disposizioni
applicative, come modificata con DGR 3420/2010;
Visto il parere favorevole di legittimità sulla presente
proposta di deliberazione rilasciato dal Dirigente del Servizio
beni storico-artistici dell'Assessorato istruzione e cultura della
Regione, ai sensi dell'articolo 3, comma 4, della legge regionale
23 luglio 2010, n. 22;
Visto il parere della II Commissione consiliare
permanente;
Delibera
l'accettazione della donazione di alcune opere d'arte di
interesse storico-artistico, sopra menzionate e descritte, a favore
dell'Amministrazione regionale.
Presidente
- C'è qualcuno che intende prendere la
parola?
Pongo in votazione la delibera in oggetto:
Consiglieri presenti, votanti e favorevoli: 31
Il Consiglio approva all'unanimità.
