Classificazione
CONSIGLIO REGIONALE
Attività consiliare d'aula



Oggetto del Consiglio n. 443 del 26 febbraio 2014 - Resoconto
OBJET N° 443/XIV - Communications du Président de la
Région.
Président
- A demandé la parole le Président Rollandin,
il en a la faculté.
Rollandin (UV)
- Merci Président.
A seguito dei precedenti incontri di inquadramento politico,
giovedì 19 febbraio scorso, a Roma, si è tenuto con l'Assessore al
bilancio, finanze e patrimonio Mauro Baccega e il Coordinatore
dell'Assessorato del bilancio un incontro con i tecnici del
Dipartimento affari regionali della Ragioneria generale dello Stato
per esaminare il contenuto tecnico di un accordo per la definizione
del Patto di stabilità 2013. L'accordo prevede che il Ministero
dell'economia certifichi in via definitiva il rispetto del Patto di
stabilità per l'anno 2013 da parte della Regione e degli Enti
locali valdostani, senza applicare penali. La Regione rinuncia agli
effetti positivi dell'eventuale pronuncia favorevole nel
contenzioso in esame e, quindi, a richiedere la restituzione della
somma trattenuta dal Ministero dell'economia in applicazione dei
criteri di riparto oggetto del ricorso al TAR del Lazio, che ne ha
dichiarato la sospensiva. L'accordo nei giorni scorsi è stato
firmato dal Ragioniere Capo dello Stato e quindi è pronto per la
sottoscrizione definitiva con il Ministro dell'economia o comunque
il Ministro di competenza se sarà il Ministero degli affari
regionali. La definizione del Patto di stabilità 2013 quindi
costituisce di per sé un punto fondamentale di certezza e permette
soprattutto di avviare la trattativa già richiesta per il Patto di
stabilità 2014.
Presidente
- Grazie.
Ci sono richieste di intervento sulla comunicazione del
Presidente Rollandin? Ha chiesto la parola il collega Gerandin, ne
ha la facoltà.
Gerandin (UVP)
- Merci Président.
Volevo solo riprendere un attimo il passaggio che il Presidente
ha fatto in merito alla visita che c'è stata a Roma giovedì 19, nel
quale pare, almeno così ci è stato detto, ci sia già stata una
sottoscrizione di un accordo con la Ragioneria di Stato. Ora
noi...io ho preso nota dicendo che c'era già un accordo
sottoscritto da parte della Ragioneria di Stato e che deve essere
poi chiaramente convalidato a livello, diciamo, di Governo. Ora,
non è per mancanza di fiducia, ci mancherebbe altro, ma noi
gradiremmo veramente avere copia di quest'accordo, perché penso
che, se c'è una sottoscrizione, ci sia anche una copia di
quest'accordo, perché chiediamo questo? Perché comunque la legge di
stabilità, il Patto di stabilità fa parte della finanziaria 2013, è
una legge dello Stato, su questa finanziaria ci sono dei passaggi
molto chiari nei quali si dice quali sono i termini per il rispetto
del Patto di stabilità, e, così come ha detto lei, Presidente, pare
che comunque si presenterà un Patto di stabilità non rispettato, ma
non ci saranno le sanzioni. Tenuto conto che nella legge di
stabilità, nella legge finanziaria ci sono anche previste quelle
che sono le sanzioni, vorremmo capire, ecco, quali sono i termini
di quest'accordo e come la Ragioneria di Stato abbia potuto
sottoscrivere un testo che prevede il non rispetto di una legge
dello Stato.
Bene o male, comunque, lei, Presidente, lo sa che la legge
finanziaria è forse la legge più importante che viene annualmente
approvata e sulla legge finanziaria ci sono due passaggi molto
importanti e molto precisi: uno riguarda il rispetto o meno del
termine perentorio del 31 marzo, ma l'altro è molto chiaro e parla
anche di cosa succede se non viene rispettato il Patto di
stabilità. Ora, vorremmo solo avere questi estremi, ecco, questa
bozza, quest'accordo, questa sottoscrizione e poi chiaramente ci
riserveremo di fare le nostre valutazioni. Grazie.
Presidente
- Ha chiesto la parola il collega Donzel, ne
ha la facoltà.
Donzel (PD-SIN.VDA)
- Grazie Presidente.
Alcuni aspetti sulle comunicazioni senza rubare tempo
rispettando questo tipo di procedura delle comunicazioni. Ecco,
francamente, ci pare un'informazione molto ridotta ai minimi
termini su un tema di così vasta portata, di così grande
importanza, ecco. Francamente dentro il nostro gruppo avevo detto:
cerchiamo di aspettare gli esiti di questa trattativa molto
delicata, molto difficile che ogni valdostano si aspettava
concludersi nel miglior modo possibile, perché è interesse di
tutti, ecco. Francamente avremmo voluto capire qualche passaggio in
più, adesso sicuramente, quando ci sarà la firma oggettiva, spero
che usciranno anche cifre e numeri precisi, perché chiaramente il
fatto che si porti a casa senza applicare penali non è che sia poi
quella cosa che ci aspettavamo, tant'è che questa comunicazione
molto dimessa...ci aspettavamo magari toni trionfalistici sui
giornali di questo vista la lunghezza della trattativa, molto più
lunga di quella di altre Regioni, speravamo davvero ci fosse un
risultato proficuo, anche perché la maggioranza ha scelto di
escludere le forze di opposizione dal contributo a questa
trattativa. È stato un gesto che noi non abbiamo gradito, ma
abbiamo rispettato e, per quanto mi riguarda, l'ho rispettato fino
in fondo non andando a fare interferenze con i livelli nazionali
del nostro partito, perché, se uno non ha informazioni, è meglio
che se ne stia zitto. Lo dico con assoluta serenità limitandomi
semplicemente a dire che dovevano prestare attenzione alla delicata
situazione che sta vivendo la Valle d'Aosta, quindi perorando una
causa, ma senza poter minimamente incidere non avendo avuto, per
scelta della maggioranza, l'opposizione nessun ruolo al tavolo di
queste trattative. È stato, secondo me, un errore non fare fronte
comune, così come ritengo che ancora una volta questo patto ci
lasci qualche amaro in bocca, perché il fatto di decidere di non
ricorrere contro lo Stato è una cosa che può andar bene se noi
abbiamo un accordo forte che ci riconosce anche per il 2014 quelle
che sono le nostre prerogative, che certezze avremo sulla scuola,
che certezze avremo sulla sanità valdostana se tutto il 2014 è
ancora da definire? Quindi...come dire? io vedo ancora tanta
opacità intorno a quest'accordo e spero che magari oggi si trovi il
tempo di approfondire meglio questa questione e quindi non
limitarla soltanto a delle riflessioni in risposta alle
comunicazioni del Presidente.
Credo che serva un altro atteggiamento nel rispetto reciproco
dei ruoli: Governo, maggioranza politica e opposizioni, però un
altro atteggiamento nell'affrontare queste situazioni, perché da
qui discende anche la nostra possibilità di esercitare a pieno
titolo l'autonomia. Francamente quindi queste comunicazioni mi
lasciano un po' ancora perplesso, perché non ho chiarezza piena dei
contenuti e spero che oggi magari troviamo il tempo di illuminare
meglio questa situazione di quest'accordo in via di firma.
Presidente
- Grazie.
Ha chiesto la parola il collega Ferrero, ne ha la facoltà.
Ferrero (M5S)
- Grazie Presidente.
Prendiamo atto della non comunicazione che è stata fatta dal
Presidente della Regione Rollandin. Come al solito, dopo la terza o
quarta volta arriva in Consiglio regionale e sostanzialmente non ci
dice nulla su quello che è successo, su quelle che sono le
prospettive, su quanto dobbiamo restituire. Per contro c'è una
specie di calamento di braghe per quanto riguarda il ricorso che
era stato fatto, quindi prima si fa un ricorso e si dice:
"difendiamo l'autonomia, le prerogative della Valle d'Aosta", poi
adesso si dice: "tuttavia non è così importante fare ricorso, lo
ritiriamo e poi vedremo", ma perché si ritira il ricorso? Noi
vorremmo capire quanto effettivamente dovremo sborsare, questo non
siamo riusciti a capirlo e allora che cosa serve aggiungere un
punto all'ordine del giorno: comunicazioni del Presidente, quando
il Presidente non ci ha comunicato nulla?
Presidente
- Ha chiesto la parola il collega Chatrian, ne
ha la facoltà.
Chatrian (ALPE)
- Sì, grazie Presidente.
Non vorrei ripetere le considerazioni che già altri colleghi
hanno posto, ma io non riesco proprio a capacitarmi sinceramente
cari colleghi. Noi abbiamo affrontato la finanziaria 2014 la prima
settimana di dicembre e diverse sollecitazioni che sono arrivate
dai gruppi di opposizione ed anche dalla maggioranza erano...al di
là di dove andare a sostenere le varie poste in bilancio per il
2014, la difficoltà principale era avere contezza e chiarezza sui
rapporti tra Stato e Regione. Lei oggi, Presidente Rollandin, non
illustra praticamente la sintesi di quest'accordo con la Ragioneria
di Stato, tant'è vero che ieri il Deputato Marguerettaz in aula,
nel sostenere il Governo Renzi, nel suo intervento chiede tra le
urgenze che si concluda con la firma del Ministro l'accordo sul
Patto di stabilità 2013 per poi iniziare immediatamente dopo gli
incontri per definire l'accordo sul Patto 2014. Va nella direzione
in quello che lei oggi ci ha detto, però veramente non possiamo
quanto meno confrontarci su una sua, praticamente, non
comunicazione che ci ha fatto oggi, o gentilmente fa pervenire a
questo Consiglio...se è questo Consiglio che magari quanto meno può
essere informato di quest'accordo. Immaginiamo e siamo certi che
avete discusso anche per il 2014, in modo da avere contezza per i
prossimi giorni. Ieri il Senatore e il Deputato della Valle d'Aosta
hanno sostenuto per questa motivazione il Governo Renzi; a noi,
oggi in Consiglio regionale lei non ci dice nulla, non ci fa avere
nulla, nessun documento sul tavolo, ma come è ancora possibile
continuare in questa maniera nel non avere informazioni, nel non
avere contezza su comunque ordini di grandezza come diceva lei
importantissimi, con degli impatti violentissimi sul nostro
bilancio, sul nostro triennale, non solo triennale, ma stiamo
parlando persino ancora del 2013? Interventi sia del Senatore
Lanièce, sia dell'Onorevole Marguerettaz vanno in questa direzione:
"sosteniamo Renzi perché dobbiamo chiudere i rapporti
positivamente...o quanto meno il meno peggio possibile i rapporti
tra Stato e Regione" e dal Governo oggi non sentiamo assolutamente
nulla se non che c'è un accordo con la Ragioneria di Stato, è tutto
pronto per la firma per quanto riguarda il Patto di stabilità
2013.
Io vi chiedo colleghi, non so se i colleghi di
maggioranza...probabilmente voi avete quest'accordo che è stato
siglato con la Ragioneria di Stato, avete sicuramente la bozza e la
firma del Ministro con il Presidente Rollandin, avete sicuramente
già tutte le linee guida e la programmazione, la pianificazione per
quanto riguarda il 2014, voi sicuramente avete tutto, noi non
abbiamo nulla, cari colleghi. Stiamo parlando di diverse decine di
milioni di euro a seguito di una presa di posizione politica
fortissima del Deputato e del Senatore della Valle d'Aosta ieri per
quanto riguarda il fatto di aver sostenuto il Governo Renzi. Noi
oggi in Consiglio regionale...mi appello anche a lei, Presidente
del Consiglio, di farci avere questi documenti in modo da poterci
confrontare, in modo da poterci quanto meno anche non solo
posizionare, ma che i valdostani sappiano cosa è stato deciso, cosa
è stato affrontato, cosa è stato siglato e soprattutto qual è lo
stato dell'arte della Regione autonoma Valle d'Aosta. Il Presidente
del Consiglio Renzi cita le due Province, la Provincia di Bolzano e
la Provincia di Trento, non cita assolutamente la Valle d'Aosta nel
suo intervento e nelle sue repliche. Vi leggo questi, diciamo,
passaggi fatti dal Premier Renzi:
"ci sono chiesti
esplicitamente il rispetto e la valorizzazione di un'esperienza
autonomistica che nasce da questo contatto con le persone. Certo
che nella Provincia di Bolzano...lo sappiamo e siamo orgogliosi di
esserne alleati, come siamo orgogliosi di essere alleati
con
il PATT in Provincia di Trento
. In entrambi i casi queste
alleanze che hanno vinto rappresentano un forte riferimento
territoriale che forse in altre parti del Paese in passato avevate
anche voi e che ultimamente avete perduto. Anche in questo caso
facciamoci qualche domanda e diamo delle risposte
puntuali"
.
Il Governatore Renzi parla della Provincia di Bolzano, della
Provincia di Trento, la Valle d'Aosta nelle sue repliche non c'è.
Siamo stati nuovamente cancellati e oggi il Presidente Rollandin ci
annuncia che c'è un accordo siglato già con la Ragioneria di Stato,
è tutto pronto per la firma, non ne conosciamo i contenuti,
soprattutto non ne conosciamo il contenuto sul 2014. Io chiedo a
lei, Presidente Lanièce, di fornirci questa documentazione al più
presto, altrimenti mi sembra pleonastico e che non abbia senso
discutere su tali non comunicazioni del Presidente Rollandin. Mi
sembra che in quest'inizio legislatura su queste non comunicazioni
questo Consiglio...forse è da prendere contezza che magari queste
informazioni devono essere di prima mano e, come dico, se i
Consiglieri colleghi di maggioranza hanno tutte queste
informazioni, gentilmente se ce le possono fare pervenire.
Presidente
- Grazie.
Ha chiesto la parola l'Assessore Baccega, ne ha la facoltà.
Baccega (SA)
- Sì, grazie Presidente.
Era per dare ulteriori informazioni ai colleghi del Consiglio
rispetto ai percorsi che ci hanno visto arrivare alla firma del
documento da parte del Ragioniere Capo dello Stato. Come è noto, ai
Consiglieri lo avevamo comunicato in diversi appuntamenti del
Consiglio, i confronti con lo Stato sono stati piuttosto serrati
soprattutto nella parte conclusiva del 2013 e nel mese di gennaio.
È altrettanto noto al Consiglio che l'accordo tra le Regioni a
statuto speciale per il Patto di stabilità del 2013 non si è mai
ratificato: non si è ratificato per tutta una serie di motivi, ma
soprattutto perché le riunioni più volte convocate sono state
immediatamente sconvocate, perché gli accordi non si sarebbero mai
raggiunti.
Quando si va al tavolo delle trattative, ovviamente si va anche
forti di alcune situazioni; la situazione che ci ha sicuramente
avvantaggiati è stata quella della sentenza da parte del TAR, che
ha decretato la sospensiva rispetto al decreto del Ministero delle
finanze del 23 settembre 2013; questo ha fatto sì che fosse un
elemento sicuramente a nostro favore. Nell'incontro con il Ministro
Delrio, l'allora Ministro delle Regioni, non si sapeva ancora come
era andata la questione del TAR, lo si è saputo soltanto nel tardo
pomeriggio, ma già quell'incontro aveva determinato da parte del
Governo, allora il Governo Letta, l'impegno chiaro, serio,
inequivocabile della politica nazionale, a correggere
un'incongruità, come abbiamo più volte sottolineato, rispetto alle
trattenute che venivano fatte alla Valle d'Aosta e quindi che si
poteva andare nella direzione di un accordo e in quel momento
abbiamo saputo che anche altre Regioni non avevano rispettato il
Patto di stabilità. Quel momento politico è poi stato trasferito al
tavolo tecnico di cui ha dato comunicazione poco fa il Presidente,
nel quale si è trovata, diciamo, una sorta di accordo, nel quale si
dice che se la Regione autonoma Valle d'Aosta ha sforato il Patto
di stabilità - e lo abbiamo detto sono 155 milioni -, non vengono
applicate quelle sanzioni che, giustamente, sono previste dalla
legge, come ha sottolineato il collega Gerandin, sulla base di
motivazioni forti: che ci sono dei ricorsi pendenti alla Corte
costituzionale, che c'è una sentenza del TAR, che non si è trovato
l'accordo fra le Regioni a statuto speciale. Questi quindi sono gli
elementi fondamentali che hanno determinato da parte del Ragioniere
Capo la firma di quest'accordo, che, per quanto riguarda la Valle
d'Aosta, prevede che quei 155 milioni non vengano considerati,
perché avrebbero intaccato comunque il bilancio 2014 con tutte le
pesanti problematiche che potevano derivare. Io mi auguro di essere
stato chiaro da questo punto di vista e ovviamente sarà nostra
cura, non appena il Ministro, il nuovo Ministro incaricato firmerà
il documento, farne pervenire copia ai gruppi consiliari.
Grazie.
Presidente
- Ci sono altre richieste di intervento? Ha
chiesto la parola il collega Viérin Laurent, ne ha la facoltà.
Viérin L. (UVP)
- Grazie Presidente.
Nell'aspettare la documentazione che è stata richiesta, qualche
considerazione. Intanto nell'esprimere qualche perplessità su
questa vicenda. Intanto, forse per la prima volta apprendiamo, o
discutiamo dello sforamento del Patto di stabilità, quindi la
Regione ha sforato il Patto di stabilità, quindi prima
considerazione dal punto di vista politico, Assessore e Presidente.
È chiaro che oggi bisogna gioire per il fatto di non aver subito
sanzioni da parte dello Stato, perché la Regione ha sforato il
Patto di stabilità, ecco, quindi la base di partenza della
discussione è questa non dimentichiamocelo: noi, Regione, abbiamo
sforato il Patto di stabilità. In un anno, il 2013, che è stato
oggetto di tanti dibattiti qui in aula, anno elettorale, i fondi
che sono stati sbloccati, facendo percepire e credere alla comunità
che ce n'erano in abbondanza e che ce n'era per tutti, dopodiché il
Patto oggi ci ricorda che forse in fallo siamo noi, nel senso che
avevamo dei parametri di spesa e li abbiamo sforati.
Al di là di questo, ci riserviamo di esprimere giudizi sul
baratto, perché noi oggi siamo di fronte ad un baratto. Concluderò
con qualche considerazione sul concetto di autonomia, che oggi,
purtroppo, è ridotta a mero baratto e baratto che, tra l'altro,
giunge nei giorni di una fiducia e che quindi, probabilmente, ha
dato la possibilità di avere un potere discrezionale di baratto, o
che avrebbe potuto dare questo potere, che probabilmente non ha
sortito gli effetti desiderati. Il fatto di rinunciare ad un
ricorso che è la difesa della nostra autonomia per ottenere la non
applicazione delle sanzioni sul Patto di stabilità che abbiamo
sforato...ecco, io credo, noi crediamo che sia veramente qualcosa
di mortificante anche per le nostre prerogative. L'autonomia si
difende ogni giorno e il fatto di aver rinunciato a quel ricorso
sul quale c'era una sospensiva, al di là della quantificazione che
non si può probabilmente conoscere, ma che non sappiamo se sarebbe
stata vantaggiosa o meno, se quest'accordo è vantaggioso rispetto
al ricorso e al suo corso che probabilmente avrebbe...anzi
sicuramente avrebbe portato maggior beneficio se accolto in
toto
.
È chiaro che oggi si apre un dibattito nel giorno
dell'autonomia, perché i festeggiamenti di domenica, i discorsi e
tutte le celebrazioni non collimavano con il giorno esatto, oggi è
il 26 febbraio e proprio in questa giornata va riaperto un
dibattito su quest'autonomia. Se quest'autonomia deve essere
ridotta ad un baratto che chiunque vada a Roma - in questo caso
lei, Assessore, con il Presidente, con i nostri Parlamentari - a
cercare di barattare quelli che sono diritti che sono della nostra
comunità...è un'autonomia, che è anche un'autonomia, oltre che
legislativa, fiscale e soprattutto con delle possibilità di avere
una capacità di spesa e di avere una capacità di agire, eh beh, la
considerazione oggi è che bisogna cercare di riscrivere, o di
scrivere meglio le regole certe nei rapporti tra lo Stato e la
Regione.
Je ne sais pas si les pères fondateurs de notre autonomie
imaginaient une autonomie qui dans le temps en prévoyant la zone
franche, qui n'a jamais été appliquée...une autonomie qui
aujourd'hui aurait été réduite à autant. Aujourd'hui nous sommes
ici à nous interroger, avec une communauté qui ne sait pas en
quelle direction l'Administration est en train d'investir: d'un
côté car nous ne retrouvons pas un projet politique clair, de
l'autre côté car nous avons ces règles qui dérivent d'un accord
avec l'État, aujourd'hui nous subissons la
Ragioneria dello
Stato
, nous acceptons ce que la
Ragioneria dello Stato
nous dit, nous sommes même contents car nous n'avons pas de
sanctions et nous renonçons à défendre notre autonomie, vis à vis
de l'État. On aurait préféré, mais tout en nous réservant des
considérations dans cette journée, une défense de l'autonomie d'un
point de vue des principes, qui est une défense qui passe aussi à
travers les recours à la Cour constitutionnelle, au TAR et à toutes
les mesures qui doivent défendre les prérogatives de notre
communauté. Nous disons donc aujourd'hui: pauvre autonomie,
piétinée, obligée à mendier à travers nos représentants les droits
du peuple valdôtain. Nous ne croyons pas que cette autonomie était
l'autonomie que nos pères fondateurs avaient souhaitée et avaient
espérée pour nous en nous lassant un patrimoine qui est en train
d'être dissipé. Merci.
Président
- Merci.
A demandé la parole le Président Rollandin.
Rollandin (UV)
- Oui, merci Président.
Je crois qu'on est en train de discuter sur une communication,
qui forcément, étant une communication qui allait dans la substance
des faits, mais je crois qu'il est important qu'il y ait de clarté
sur ce thème. De ma part, étant disponible à donner un compte rendu
détaillé, je demanderais de pouvoir faire une rencontre avec les
Chefs de groupe, afin de pouvoir éclaircir tous les différents
passages, passages que je veux rappeler ne sont pas ceux que je
viens d'écouter.
A parte il fatto che sulle citazioni di ieri di Renzi, quello
che ha letto il collega Chatrian,
"quando abbiamo incontrato
segnatamente
- questo è l'intervento di Renzi -
i
rappresentanti dei partiti autonomisti del Trentino Alto Adige,
Sudtirolo e anche Valle d'Aosta in modo diverso ci sono stati
richiesti esplicitamente..."
.
Celle-ci est la déclaration de Renzi. Il a rappelé...écoutez, il
est écrit sur le procès-verbal, tout de même, à part ça, ce n'est
pas, comme quelqu'un a voulu le dire, un
baratto
, il n'y a
rien du
baratto
. Tout cela a été fait auparavant, tout cela
a été réglé avant la déclaration de confiance, évidemment dans la
confiance les Parlementaires ont rappelé qui devait être signé cet
accord, qui, techniquement, a eu l'avis favorable du comptable de
l'IVA. Je veux rappeler qu'on aura la possibilité de le faire avec
la réunion des Chefs de groupe, comme c'était évident, on n'a pas
renoncé au recours, on a renoncé aux effets du recours qui allaient
dans la direction de nous faire reconnaître une répartition
différente avec les autres Régions. Alors ce n'est pas qu'on a
renoncé à la défense de l'autonomie, bien loin, mais c'étaient les
effets de ce recours, qui est maintenant suspendu. Je crois que
c'est inutile d'entrer dans les détails maintenant, j'espère de
pouvoir le faire en éclaircissant et en donnant dans les détails ce
qui est le résultat important qu'on a eu pour 2013, car l'accord
que nous avons prédisposé et qui sera signé avec le Ministre
compétent est pour 2013 et on a aussi dit qu'on est d'ores et déjà
disponibles pour l'accord pour 2014, qui a des temps étroits, mais
évidemment on l'avait déjà déclaré au Ministre sortant Delrio, mais
évidemment il y a eu la crise, il y a eu le changement du
Gouvernement et, par conséquent, il faut attendre, je crois que
dans le détail on entrera dans le mérite et on pourra éclaircir le
bien fondé de cet accord et les résultats importants...ce n'est pas
un échange.
Non è uno scambio, non è un baratto, si tratta di un accordo che
altri non hanno ancora raggiunto, un accordo che tiene conto del
fatto che viene certificato il bilancio, non ci sono
penalizzazioni. Come voi sapete, per il 2012 c'era stato un accordo
sui 30 milioni di euro, quest'anno è un accordo che prevede questo
tipo di soluzione per quanto ci riguarda. Grazie.
Presidente
- Non vi sono altre richieste? Prima di
passare al punto 3, vorrei solo comunicare che sono pervenute a
questa Presidenza due risoluzioni sul tema della ferrovia: una
firmata dai Capigruppo di maggioranza, una dai Consiglieri di
minoranza, che quindi dopo verranno distribuite.
Ha chiesto la parola il collega Gerandin, per mozione
d'ordine?
Gerandin (UVP)
- Volevo fare solo due considerazioni
molto brevi, ecco, per quello che riguarda quello che ci ha
comunicato l'Assessore e il Presidente, perché? Semplicemente per
dire che questo percorso ci convince poco, per cui, anche a seguito
della disponibilità che ha dato il Presidente in un incontro con i
Capigruppo, noi annunciamo già che presenteremo una risoluzione, in
modo da rendere chiara qual è la situazione ai valdostani, ecco.
Penso anche a chiarire in aula cos'è successo e quali sono gli
effetti di quest'accordo, perché, e concludo, non voglio anticipare
quella che sarà la discussione della risoluzione, ma non ci
convince proprio per niente: ecco, perché, quando lei, Presidente,
dice che abbiamo rinunciato agli effetti dei ricorsi, le voglio
solo ricordare...
(interruzione del Presidente della Regione, fuori
microfono)
...del ricorso, per la carità, l'effetto del ricorso, perché
avete ritirato, mi pare, solo il ricorso al TAR e non i ricorsi
alla Corte costituzionale. Io le voglio solo ricordare...caso mai,
se avrà la volontà di ripassare assieme con i Capigruppo quello che
avete approvato nella risoluzione presentata dalla maggioranza,
dove voi mettevate in discussione per il 2013 la percentuale della
Regione, che era di 9,16 e chiedevate di scendere a 2,31. Allora,
Presidente, io le dico che lei ha rinunciato alla bellezza di 116
milioni, a questo ha rinunciato! Questa è la verità! Ha rinunciato
a 116 milioni...bell'accordo, ma ne discuteremo sulla
risoluzione.
Presidente
- Ancora sulle comunicazioni allora? Ha
chiesto la parola il collega Donzel.
Donzel (PD-SIN.VDA)
- Sarò brevissimo per dire che non ci
convincono le comunicazioni e ci convince ancora meno la
comunicazione dell'Assessore Baccega. Avremo modo con una
risoluzione di esprimere meglio tutte le nostre perplessità su
questa procedura e pensiamo che proprio i tentativi di chiarimenti
siano delle ulteriori conferme alle nostre perplessità e quindi
credo che questa mattina meriti più di attenzione un problema
decisivo come quello del taglio dei treni, su cui vedo che anche la
maggioranza ha presentato una risoluzione.
Noi sicuramente già oggi vogliamo intervenire su questa cosa,
quindi ringraziamo il Presidente per la disponibilità dell'incontro
con i Capigruppo, che non è stato fatto prima dell'accordo nelle
forme con cui avevamo chiesto noi, ma era semplicemente...come
dire? un incontro tanto per fare dei saluti e, diciamo, dei
reciproci...come dire? formule di rito senza entrare nel merito.
Noi vogliamo cominciare ad entrare nel merito subito di
quest'accordo, perché, siccome è in gioco il 2014 e siamo a
febbraio vuol dire che il 2014 è iniziato da un pezzo. L'economia
valdostana è immobile, è ferma, non c'è nessun provvedimento, noi
dobbiamo sboccare al più presto la situazione, non possiamo
lasciare che voi tergiversiate per altri tre o quattro mesi a
cercare un accordo che, di fatto, blocca la possibilità di
usufruire pienamente delle risorse del nostro bilancio, che, a
seguito di questo vostro pasticciato accordo, saranno fortemente
ridotte anche per il 2014.
Presidente
- Ha chiesto la parola il collega Chatrian, ne
ha la facoltà.
Chatrian (ALPE)
- Sì, grazie Presidente.
Voglio dire, a nome del gruppo ALPE, che sicuramente il tema va
affrontato nel suo dettaglio e, come altri colleghi hanno già
annunciato, affronteremo tale tema, tale documento su una
risoluzione che andremo a depositare. Ciò detto, colleghi, le frasi
che ho citato prima, che ho letto, lo stesso documento che ha il
Presidente Rollandin, l'Assemblea resoconto stenografico del 24
febbraio, solo per chi ci ascolta. Io ho letto le due frasi
successive, dato che parlavano del merito della Provincia di
Bolzano e della Provincia di Trento. Citavano nelle premesse anche
la Valle d'Aosta, perché hanno incontrato anche i Parlamentari
della Valle d'Aosta. Ecco, due cose leggermente diverse, perché la
frase che il Presidente Rollandin ha letto cita testualmente che
hanno incontrato anche i Parlamentari valdostani, quindi Provincia
di Trento e Bolzano e la Valle d'Aosta, ma nel merito il Presidente
Renzi cita testualmente ed approfondisce il passaggio sulla
Provincia di Bolzano, sulla Provincia di Trento e assolutamente il
nulla sulla Regione autonoma Valle d'Aosta.
Oltre a questo, sono sempre più convinto, colleghi, che la via
di uscita che avevamo proposto il 14 gennaio a lei, Presidente, a
lei, Assessore Baccega, e a voi colleghi di maggioranza nel
presentare la risoluzione su questo tema, chiedendo e forzando e
dando di nuovo dignità a questo Consiglio, è più che mai attuale,
che era quella di costituire un gruppo di supporto, perché, a mio
avviso, se oggi, 26 febbraio, siamo di nuovo a discutere senza
documentazione, senza informazioni, senza risultati, un mese e
mezzo fa vi avevamo dato una via di uscita importante, dove noi vi
davamo il nostro apporto per costituire un gruppo supporto composto
da tutte le forze presenti in Consiglio, così non è andata, perché
avete invece deciso di fare uno
spot
in commissione
dicendoci praticamente nulla, per ridefinire in modo condiviso ed
efficace la strategia, per riprendere i contatti istituzionali con
le altre autonomie e che sia portavoce delle istanze di tutta la
comunità nei confronti dello Stato centrale. Comunque affronteremo
tale tema nella tarda mattinata, o nel primo pomeriggio dato che
andremo a presentare la risoluzione, ma più che mai io penso che la
via di uscita qualche mese fa noi ve l'avevamo proposta,
indubbiamente voi non l'avevate accettata e oggi siamo a discutere
su un non documento, su non informazioni, che, a nostro avviso,
sono epocali e soprattutto sono necessarie per il nostro modello.
Grazie.
Presidente
- Ha chiesto la parola il collega Nogara, ne
ha la facoltà.
Nogara (UVP)
- Merci Président.
Io volevo solo intervenire, Presidente - mi riferisco al
Presidente Rollandin -, per farle notare che noi ci troviamo tutte
le volte in queste condizioni, quando lei poi ci fa il suo
resoconto, ci troviamo in queste condizioni perché vogliamo capire
qualcosa. Noi tutte le informazioni che abbiamo le assumiamo dai
giornali. Noi abbiamo un elettorato a cui dobbiamo rispondere, voi
tutte le volte, anche quando siete andati a Roma, almeno informare,
io dico non sempre qua, ma i Capigruppo, ci sono tanti sistemi, le
commissioni. Noi ci troviamo sempre nella situazione che dobbiamo
capire, alla fine lei si inalbera sempre, si agita, perché sembra
che noi vogliamo, diciamo, delle stupidaggini. Noi vogliamo solo
sapere, perché, effettivamente, oggi per la prima volta l'Assessore
Baccega ci ha detto che noi abbiamo sforato il Patto di stabilità
per 155 milioni. In questi mesi non abbiamo fatto altro che mettere
su delle cifre: 180, 130, 120. Noi siamo usciti di 155 milioni,
sapendo benissimo che non potevamo farlo, cioè non è che abbiamo
fatto una cosa ben fatta, ecco, come Amministrazione e allora
vogliamo solo sapere queste cose e nient'altro. Allora, io quello
che le voglio dire...forse nel futuro se informasse un po' di più
tutta l'aula...perché, come lei ha la sua parte di persone che le
chiedono, anche noi tante volte ci troviamo in imbarazzo, perché,
quando si parla di treni, quando si parla di bimodali, com'è andata
la cosa, quando si parla di Trenitalia, quando si parla di Patto di
stabilità, anche noi dobbiamo e vogliamo sapere come sono
effettivamente le cose. Grazie.
Presidente
- Ha chiesto la parola l'Assessore Baccega, ne
ha la facoltà.
Baccega (SA)
- Semplicemente per chiarire. Si sfora un
accordo quando l'accordo è fatto. In realtà, sulla base dei vecchi
accordi, il Patto di stabilità eurocompatibile dell'anno
precedente, ci potrebbe essere stato uno sforamento, ma, in
mancanza di accordo, il processo è quello, ci sono 155 milioni che
ballano: questo è il senso, poi si cerca di dare il maggior numero
di informazioni al Consiglio. Grazie.
Presidente
- Ha chiesto la parola il collega Viérin
Laurent, ne ha la facoltà.
Viérin L. (UVP)
- Solo per un chiarimento Presidente,
affinché non sia interpretato il pensiero che viene espresso. Beh,
chiamatelo come volete Presidente, noi lo chiamiamo baratto, lo
potete chiamare scambio, lo potete chiamare rinuncia, svendita,
chiamatelo come volete. Lei ha detto che avete trovato un accordo e
la Ragioneria ha firmato una certificazione del patto 2013, senza
penali, per 156 milioni e parallelamente c'è la rinuncia del
ricorso al TAR del Lazio dove c'è la sospensiva. Noi lo chiamiamo
baratto, due considerazioni puntuali su questo baratto. Nel 2013 si
spende tutto l'anno, nell'anno elettorale si spende, si spande
sapendo che c'è un Patto di stabilità che andava chiuso il 31 marzo
di quell'anno. Si spende e si spande: "ma si ce n'è, facciamo poi
le elezioni, dopo le elezioni vediamo, intanto spendiamo e facciamo
vedere che, se rimaniamo noi, qui ce ne sarà ancora". Nel 2014,
oggi, il Patto di stabilità ci toglie 156 milioni e noi dobbiamo
ancora essere qui a festeggiare? Dobbiamo festeggiare perché ci
hanno tolto solo 156 milioni e non ci hanno applicato le penali? Ma
questa è la realtà dei fatti, poi potete raccontare quello che
volete, la gente fuori deve capire questo: che avete sforato di 156
milioni, che oggi siete qui a festeggiare o a cercare di millantare
un qualcosa che avete ottenuto. Io non ho collegato questa
questione alla fiducia, perché forse, se l'aveste collegata,
avreste ottenuto qualcosa di più. Grazie.
Presidente
- Ha chiesto la parola il collega Ferrero, ne
ha la facoltà.
Ferrero (M5S)
- Una battuta solamente riguardo alla
questione del baratto, che ha ben centrato il collega Chatrian. Si
è trattato di un baratto, effettivamente, fatto con il nuovo
Governo Renzi e, di conseguenza, anche i due miseri voti dei
Parlamentari valdostani sono stati utili. Il Presidente Rollandin
ci ha detto:
"non è stato fatto auparavant"
, in effetti ha
ragione, questo è stato un voto "au paracul".
Presidente
- Grazie.
Ci sono altri interventi? Se non vi sono altre richieste di
interventi, passiamo al punto 3 all'ordine del giorno.
