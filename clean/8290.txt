Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2771 del 22 aprile 1987 - Resoconto
OGGETTO N. 2771/VIII - INCONTRO CON UNA DELEGAZIONE DI
LAVORATORI DEI CANTIERI FORESTALI DELLA REGIONE.
PRESIDENTE
: È pervenuta alla Presidenza del Consiglio la
seguente lettera, di cui do lettura, inviata dalle Organizzazioni
Sindacali rappresentanti i lavoratori forestali della Regione:
"L'apertura dei cantieri forestali, preventivata in numero
inferiore rispetto all'anno precedente, ha registrato una
consistente riduzione degli addetti. Il continuo calo occupazionale
nel settore industriale e l'assenza quasi totale di nuove attività
produttive, rende ancora più pesante il fenomeno della
disoccupazione in Valle d'Aosta.
Molti giovani, donne e disoccupati che avevano trovato una
opportunità di lavoro nel settore della forestazione, si trovano
nuovamente nella condizione di rinfoltire le liste di
collocamento.
Le OO.SS., nel ribadire quanto già affermato nelle precedenti
riunioni con l'Assessore regionale all'Agricoltura, richiedono il
ripristino nel settore della situazione occupazionale del 1986.
Le richieste finora avanzate dalle OO.SS. nei numerosi incontri
avuti in Regione, non hanno avuto nessun riscontro positivo.
La manifestazione organizzata in data odierna intende
sollecitare un tempestivo dibattito sul problema, richiedendo la
sospensione dei lavori del Consiglio, al fine di ottenere un
incontro con la Giunta regionale ed i Capigruppo per ricercare una
soluzione.
Questa Presidenza ritiene di proporre la sospensione, per
mezz'ora, del Consiglio, per poter permettere questa riunione con
le OO.SS. e con una piccola rappresentanza di coloro che ricercano
questi posti nei cantieri forestali, riunione che viene fatta
immediatamente nella saletta delle riunioni del Consiglio
regionale.
Si dà atto che i lavori sono sospesi dalle ore 10,41 alle
12,13.
