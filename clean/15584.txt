Classificazione
SPORT E TEMPO LIBERO


Resoconto integrale del dibattito dell'aula
Oggetto del Consiglio n. 1887 del 29 marzo 1996 - Resoconto
SEDUTA ANTIMERIDIANA DEL 29 MARZO 1996
OGGETTO N. 1887/X Concessione, ai sensi della legge regionale 24
giugno 1992, n. 31, di un contributo di lire 35.000.000 a favore
del Comitato organizzatore del convegno "La famiglia e i giovani",
in programma a La Thuile dal 28 giugno 1996 al 2 luglio 1996.
Approvazione e impegno di spesa.
Deliberazione Il Consiglio
Premesso che:
Il Comitato organizzatore del convegno "La famiglia e i giovani"
ha fatto pervenire all'Assessorato regionale del Turismo, Sport e
Beni Culturali una richiesta tendente ad ottenere, ai sensi della
legge regionale 24 giugno 1992, n. 31, un contributo a parziale
copertura delle spese previste per l'organizzazione del convegno
"La famiglia e i giovani", in programma a La Thuile dal 28 giugno
al 2 luglio 1996;
Il convegno è organizzato nell'ambito delle attività della
Commissione Nazionale della Pastorale della Famiglia, di cui è
presidente Mons. Giuseppe Anfossi, articolazione della C.E.I. -
Commissione Episcopale Italiana. Si tratta di una settimana di
formazione per responsabili diocesani e regionali della pastorale
familiare e giovanile sul tema "Famiglia e giovani", articolata in
incontri assembleari e in commissioni di studio;
Il relativo preventivo di spesa ammonta a complessive Lire
73.100.000, così dettagliato:
- spese di soggiorno per circa 320 partecipanti lire
46.000.000
- materiale per i congressisti
(cartelle e documentazione stampa) lire 7.800.000
- spese tipografiche lire 4.000.000
- servizio di baby sitter e animazione ragazzi lire
6.000.000
- spese di trasporto lire 6.000.000
- omaggi ai partecipanti lire 1.800.000
- spese di segreteria lire 1.500.000
----------------------------
Totale lire 73.100.000
Si dà atto che l'Assessore al turismo, sport e beni culturali,
acquisito il parere rilasciato dall'Ufficio regionale per il
Turismo, ritiene che le spese sopra esposte siano ammissibili a
contributo e che l'iniziativa di cui trattasi sia da considerarsi,
ai fini della concessione di contributi previsti dalla legge
regionale n. 31/1992, di interesse turistico-promozionale;
Si ritiene pertanto di aderire alla richiesta mediante la
concessione di un contributo di Lire 35.000.000, pari al 48
percento circa delle spese preventivate per l'organizzazione
dell'iniziativa in questione;
Vista la legge regionale 24 giugno 1992, n. 31;
Visto il parere favorevole di legittimità rilasciato dal
Dirigente dell'Ufficio regionale per il Turismo dell'Assessorato
del Turismo, Sport e Beni Culturali, ai sensi dell'articolo 72
della legge regionale n. 3/1956 e successive modificazioni e del
combinato disposto degli artt. 13 - comma 1 - lett. e) e 59 - comma
2 - della legge regionale n. 45/1995, sulla presente
deliberazione;
Delibera
1) di approvare, ai sensi della legge regionale 24 giugno 1992,
n. 31, la concessione di un contributo di Lire 35.000.000
(trentacinquemilioni) al Comitato organizzatore del convegno "La
famiglia e i giovani", Codice fiscale MZZVLR41E31A326Y, e comunque
in percentuale non superiore al 48 percento delle spese
effettivamente sostenute e regolarmente giustificate per
l'organizzazione del convegno "La famiglia e i giovani", in
programma a La Thuile dal 28 giugno al 2 luglio 1996, secondo
quanto dettagliato in premessa;
2) di approvare ed impegnare la relativa spesa complessiva di
lire 35.000.000 (trentacinquemilioni) sul bilancio di previsione
della Regione per il 1996, con imputazione al capitolo 64320
("Contributi e sussidi ad istituzioni e organismi vari per attività
nel settore del turismo e del tempo libero" - rif. dettaglio
03016), che presenta la necessaria disponibilità;
3) di stabilire che alla liquidazione della spesa di cui si
tratta si provveda, ai sensi dell'articolo 58 della legge regionale
27 dicembre 1989, n. 90 e successive modificazioni ed integrazioni,
su richiesta del Dirigente dell'Ufficio regionale per il turismo e
lo sport, su presentazione del bilancio consuntivo corredato da
idonei giustificativi di spesa;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente Qualcuno chiede la parola? Si può passare alla
votazione, i consiglieri sono invitati a votare.
Presenti, votanti e favorevoli: 28
Il Consiglio approva all'unanimità
Presidente Con questa votazione sono conclusi i lavori del
Consiglio regionale.
La seduta è tolta.
