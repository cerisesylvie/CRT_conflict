Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 4046 del 16 dicembre 1992 - Resoconto
OGGETTO N. 4046/IX Procedimento relativo all'affidamento dei
lavori del lotto 2 dell'autostrada del Monte Bianco.
(Interrogazione)
Presidente
Do lettura dell'interrogazione presentata
dal Consigliere Riccarand ed iscritta al punto 5 dell'ordine del
giorno.
Interrogazione Appreso che il Ministro dei Lavori Pubblici ha
sospeso l'affidamento del lotto 2 dell'Autostrada del Monte
Bianco;
Al fine di conoscere le motivazioni di tale procedimento;
il sottoscritto Consigliere regionale del Gruppo Verde
Alternativo
Interroga
l'Assessore regionale ai Lavori Pubblici per sapere:
1) qual è l'esatto quesito che il Ministro dei Lavori Pubblici
ha posto al Consiglio di Stato e quali sono le implicazioni
rispetto all'affidamento dei lavori per il lotto 2 dell'Autostrada
del Monte Bianco;
2) quale documentazione a tale proposito è stata acquisita dalla
Regione e quale carteggio vi è stato, sull'argomento, fra la
Regione, la RAV e il Ministero dei Lavori Pubblici.
Presidente
Ha chiesto la parola l'Assessore ai lavori
pubblici Vallet; ne ha facoltà.
Vallet (UV)
Très synthétiquement, pour dire que, au
point de vue officiel, les nouvelles que nous avons sont que le
conseil d'administration de l'A.N.A.S., dans sa séance du 19
novembre, a renvoyé l'examen de l'objet concernant l'assignation
des travaux du deuxième tronçon. Aucune communication officielle
n'est parvenue à l'administration régionale sur les motivations de
cette décision.
Suite à ce fait, la Présidence de la Junte a envoyé un
télégramme au Ministère des travaux publics pour connaître les
raisons de ce renvoi et les déterminations prises au cours du
conseil d'administration du 19 novembre. Jusqu'aujourd'hui aucune
réponse n'est parvenue.
Si dà atto che dalle ore 9,51 presiede il Vicepresidente
Trione
Presidente
Ha chiesto la parola il Consigliere
Riccarand; ne ha facoltà.
Riccarand (VA)
Non è che dalla risposta dell'Assessore
io abbia appreso molte più cose di quelle che già
conoscevo.
Stando a quanto è apparso sugli organi di informazione, il
motivo della sospensione è la necessità di acquisire un parere del
Consiglio di Stato in merito alla possibilità di affidare il Lotto
2 o alcuni lotti della RAV senza procedere ad una gara
d'appalto,
Ora, siccome non si tratta di una notizia segreta, ma di un dato
di fatto, mi stupisce che l'Amministrazione regionale non conosca
questi elementi che sarebbero importanti per capire le intenzioni o
il comportamento del Ministero dei lavori pubblici su tutta la
vicenda e forse anche la durata della sospensiva decisa dal
Consiglio di amministrazione dell'Anas.
