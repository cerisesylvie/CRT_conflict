Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3066 del 7 ottobre 1987 - Resoconto
OGGETTO N. 3066/VIII - COMUNICAZIONI DEL PRESIDENTE DEL
CONSIGLIO.
PRESIDENTE:
Le comunicazioni della Presidenza inquadrano
l'attività del Consiglio dal 23 settembre 1987 in poi:
Disegni di legge presentati:
D.L. n. 446, presentato dalla Giunta regionale in data 30
settembre 1987, concernente: "Primo provvedimento di variazione al
bilancio di previsione per l'esercizio finanziario 1987" (la
Commissione)
D.L. n. 447, presentato dalla Giunta regionale in data 30
settembre 1987, concernente: "Modificazione della legge regionale 9
gennaio 1986, n. 4, modificata con legge regionale 11 febbraio
1986, n. 25, recanti interventi a sostegno dell'occupazione e a
favore dei lavoratori in cassa integrazione guadagni" (la e 3a
Commissione)
Riunioni:
Conferenza dei Capigruppo e Ufficio di Presidenza: 2
2a Commissione: 1
3a Commissione: 1
2a e 4a Commissione in riunione congiunta: 1
Gruppo per l'elaborazione di proposte per la celebrazione dei 40
anni dello Statuto: 1
La Presidenza del Consiglio ha convocato per il 24 ottobre, a
Saint-Vincent, una Conferenza dei Presidenti dei Consigli delle
Regioni e delle Province Autonome d'Italia.
Tale Conferenza, che vede la partecipazione della totalità delle
Assemblee legislative delle regioni, sia a statuto ordinario che
speciale, affronta periodicamente, oltre ai temi connessi con
l'organizzazione interna ed il funzionamento degli organi
consiliari, anche problemi di carattere istituzionale legati alle
autonomie regionali, con riferimento ai rapporti con gli organi
costituzionali dello Stato e con quelli comunitari.
L'incontro di Saint-Vincent riveste particolare importanza
perché l'ordine del giorno prevede, tra gli argomenti da trattare,
l'adozione di un regolamento interno per l'organizzazione dei
lavori della Conferenza e la costituzione di un organo di
coordinamento dell'attività della Conferenza stessa.
Oltre a questi temi di carattere fondamentale, la Conferenza si
occuperà dell'organizzazione di due Convegni: il primo tratterà del
decentramento amministrativo operato dal D.P.R. n. 616, a dieci
anni dalla sua adozione; il secondo verterà sui tema
Regioni-Europa.
In occasione del 37° anniversario dell'invasione del Tibet da
parte della Cina, in quella regione sono scoppiati degli incidenti
che hanno provocato numerose vittime. Particolarmente pesante è
stata l'azione repressiva della polizia che ha proceduto
all'arresto di numerosi manifestanti, tra i quali alcuni monaci
tibetani che chiedevano l'indipendenza.
Penso di interpretare i sentimenti di questa assemblea
nell'auspicare una pacifica conclusione della vertenza in atto ed
il rispetto dei diritti di una minoranza che si sente
calpestata.
PRESIDENTE:
Ha chiesto la parola il Consigliere Sandri;
ne ha facoltà.
SANDRI (N.S.):
Considero molto opportuna l'osservazione
del Presidente del Consiglio sulla situazione in cui versa il Tibet
e, affinché la minoranza etnica che popola quel paese ci possa
sentire abbastanza vicini e solidali, suggerisco alla Presidenza
del Consiglio di esternare la nostra disapprovazione all'ambasciata
cinese in Italia.
PRESIDENTE:
Non ho nulla in contrario, però è necessario
che il Consiglio approvi un ordine del giorno da trasmettere
all'ambasciata cinese.
