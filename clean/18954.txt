Classificazione
ENERGIA
NOMINE E INCARICHI DI CONSULENZA E SPECIALI
Nomine


Resoconto integrale del dibattito dell'aula
Oggetto del Consiglio n. 2078 del 20 giugno 2001 - Resoconto
OGGETTO N. 2078/XI Nomina dei membri di competenza regionale
del Consiglio di amministrazione delle società "Geval S.p.A." e
"Deval S.p.A.". (Interrogazione e interpellanza)
Interpellanza Appreso che la Giunta regionale ha recentemente
nominato i componenti di parte regionale nei consigli di
amministrazione delle società di produzione e di distribuzione
elettrica e, in particolare, i presidenti;
Constatato che i presidenti neonominati già ricoprono importanti
incarichi in altre strutture regionali, cumulando quindi funzioni
che richiederebbero l’ubiquità da parte degli
interessati;
il sottoscritto Consigliere regionale
Interpella
la Giunta regionale per sapere:
1) se non ritiene che il cumulo di tali incarichi apicali possa
essere pregiudizievole al conseguimento di quegli obiettivi di
efficienza ed efficacia attesi dalle rispettive strutture;
2) se tali nomine preludano a un avvicendamento ai vertici di
Finaosta e della Protezione Civile;
3) quali sono gli emolumenti e i benefits previsti per i
presidenti neonominati, se siano cumulabili con le indennità
attualmente percepite e quale sia il compenso economico complessivo
riconosciuto a ognuno di essi;
4) quali sono gli emolumenti e i benefits previsti per gli altri
componenti del cda.
F.to: Frassy
Interrogazione A conoscenza che tramite la Finaosta è stata
perfezionata definitivamente la cessione alla Regione Valle
d’Aosta degli impianti idroelettrici
dell’ENEL e quindi del 100% delle azioni della
"Geval S.p.A.";
A conoscenza, altresì, della cessione alla Regione del 49% delle
azioni della Società "Deval S.p.A." azienda addetta alla
distribuzione dell’energia
sull’intero territorio regionale;
Appresa l’avvenuta nomina dei rappresentanti
della Regione nei Consigli di Amministrazione delle suddette
Società;
il sottoscritto Consigliere regionale
Interroga
la Giunta regionale e l’Assessore competente per
conoscere:
- quali criteri sono stati seguiti per la nomina dei componenti
nei Consigli di Amministrazione delle Società "Geval S.p.A." e
"Deval S.p.A." di competenza regionale.
F.to: Beneforti
PresidenteL’interpellanza iscritta al punto n.
24 dell’ordine del giorno è abbinata
all’interrogazione di cui al punto n. 7
dell’ordine del giorno trattando di analogo
argomento.
La parola al Consigliere Frassy per
l’illustrazione dell'interpellanza.
Frassy (FI)
Con questa interpellanza interveniamo su un
argomento che ha caratterizzato e penso caratterizzerà ancora nelle
prossime settimane e nei prossimi mesi una delle manovre economiche
forse più grandi della storia della Regione Valle
d’Aosta: la costituzione di due società, una con
capitale totalmente regionale, l’altra con capitale
misto Regione-ENEL che si occuperanno di sostituire quanto sino ad
oggi l'ENEL assicurava alla Valle d’Aosta ossia la
produzione e la distribuzione di energia elettrica.
Non sto a ricordare i passaggi che hanno portato la maggioranza
e la Giunta ad assumere questa decisione politica prima ancora che
economica, passaggi che sono stati al centro di un dibattito che
hanno visto esprimere posizioni differenti e che hanno confermato,
semmai ve ne fosse ancora necessità, un orientamento di tipo
pubblicistico a tutto campo, nel senso che la scelta di questa
compagine di Governo regionale va nella direzione opposta al senso
di marcia non solo dell’Italia, ma
dell’Europa tutta, e aggiungerei delle nazioni
occidentali, che è quello di restituire al privato le attività
produttive che non hanno più motivo di essere detenute dal
pubblico.
E così quella che è la privatizzazione
dell’energia elettrica a livello nazionale ed
europeo in Valle d’Aosta è coincisa con una
regionalizzazione che noi riteniamo voglia dire rafforzare quel
concetto pubblicistico in senso per noi negativo del termine.
Al di là di questa premessa, ci siamo soffermati sui primi
aspetti sostanziali di questa operazione fino ai giorni scorsi
impostata solo sulla carta, ma che con l’emissione
dei BOR e con la costituzione di questi consigli di amministrazione
inizia ad acquisire una sua sostanza e soprattutto una sua
fisionomia ed è una fisionomia che riteniamo sia la prosecuzione di
quel ragionamento politico dal quale ci siamo discostati, cioè del
mantenere fermamente sotto l’impronta della pubblica
gestione questo tipo di attività.
Abbiamo appreso che la Giunta ha nominato ai vertici di queste
due società due persone di fiducia della Giunta, di fiducia del
Presidente e su questo non riteniamo di avere molto da dire, nel
senso che sono scelte di tipo fiduciario che competono a chi ha la
responsabilità di governo.
Ciò su cui invece ci riteniamo in dovere di chiedere quanto meno
delle precisazioni sono le situazioni concomitanti che gravano
addosso a queste persone in quanto è notorio che il Presidente del
Consiglio di amministrazione di Geval è la stessa persona che
presiede Finaosta e il Presidente di Deval, che è la società di
distribuzione, è la medesima persona che coordina la Protezione
civile.
Riteniamo che e i compiti di Finaosta e i compiti della
Protezione civile siano compiti estremamente importanti di unità
operative che richiedono presenza, energia e coinvolgimento a tempo
pieno, altrettanto riteniamo che accadrà per quanto riguarda la
gestione di Geval e di Deval, di conseguenza ci domandiamo se
questo cumulo di incarichi apicali non possa essere nella
prospettiva pregiudizievole a quegli obiettivi di efficienza ed
efficacia che dovrebbero essere gli obiettivi che, al di là dei
colori e dei programmi politici, ogni amministrazione dovrebbe
tendere e perseguire.
Ci risulta anche strano che, tutto sommato, con quelle che sono
ormai le ampie convergenze che questa maggioranza, che si è
ampliata anche in tempi recenti di ulteriori componenti?, ci sembra
strano che questa maggioranza non riesca ad individuare risorse
umane al di fuori di quanti sono già stati gratificati e per certi
versi oberati di importanti impegni di tipo amministrativo.
Salvo che questo tipo di nomine non sia preludio ad un
avvicendamento delle società o dei comparti
dell’Amministrazione che attualmente sono ricoperti
da Guerrieri in Finaosta e da Chentre in Protezione civile, però su
questo aspetto vorremmo che il Presidente ci desse conferme o
smentite anche perché molte volte è vero che un consiglio di
amministrazione può essere un luogo dove vengono riequilibrati
certi momenti della conflittualità latente che c’è
anche nelle coalizioni di maggioranza, conflittualità che forse è
ancora più presente via via che queste coalizioni crescono, ma è
altrettanto vero che nei consigli di amministrazione di certe
società fortemente operative sarebbe auspicabile che le nomine
fossero rappresentative di peculiarità tecnico-professionali
compatibili con le esigenze operative delle società stesse. Abbiamo
qualche dubbio che tutto ciò sia stato oggetto di considerazione
nel momento in cui la Giunta è arrivata a queste nomine.
Questi sono i due aspetti politico-amministrativi sui quali
abbiamo incentrato le nostre considerazioni, ma anche sui punti
successivi riteniamo che debba essere data qualche ulteriore
delucidazione alla comunità valdostana in riferimento a questa
concentrazione di poteri, Presidente, perché se il potere politico
è il potere per eccellenza e se è evidente che le scelte politiche
vadano ad essere concentrate nella ristretta cerchia delle
componenti che danno vita all’Esecutivo, forse meno
condivisibile è che si concentrino grossi centri di potere al di
fuori dei gruppi politici che tutto sommato sono gruppi sottoposti
poi a una revisione elettorale con il giudizio che le elezioni
comportano per ognuno di noi in base al risultato del suo mandato,
dicevo, grossi centri di potere in mano a poche persone.
Ed è innegabile che il business dell’elettricità
in questa Regione, sommato alla forza economica di Finaosta, non
possa non lasciarci delle perplessità su questa concentrazione di
quelli che vengono definiti poteri forti, ma normalmente vengono
definiti poteri forti quando sono anche autonomi.
Ci troviamo qui invece a una concentrazione di poteri forti che
sono diretta emanazione del potere politico e allora ci piacerebbe
capire anche quali sono i "benefits", gli emolumenti e i cumuli che
sono previsti o prevedibili in riferimento a queste cariche
considerando che le cariche stesse sono e per Finaosta e per la
Protezione civile duplicate nei due Consigli di amministrazione
della Geval e della Deval.
Presidente
La parola al Presidente della Regione, Viérin
Dino.
Viérin D. (UV)
Je réponds d’abord à la
question posée par notre collègue Beneforti. La réponse à cette
question me permet également de préciser quelle a été la nature du
choix que nous avons effectué quant à la nomination de nos
représentants au sein de ces conseils
d’administration.
La Région a pourvu à la nomination de ses représentants, par le
biais de Finaosta, au sein des Conseils
d’administration des sociétés Geval et Deval tout en
considérant prioritairement le fait que l’opération
relative à sa prise de participation dans ces deux sociétés, qui a
débuté il y a deux ans, a été suivie par un groupe de travail de la
Finaosta sous la direction et la coordination du Président de cette
dernière.
Cela dit, le choix des représentants de la Région au sein des
conseils d’administration, choix effectué suivant
des critères et de compétence et de professionnalisme, a été fait
de manière à ce que les conseils d’administration
comprennent des personnes compétentes en la matière de par leur
expérience professionnelle ou leur activité, pouvant ainsi assurer
une présence qualifiée au sein de ces conseils; des personnes
susceptibles d’assurer la continuité de la gestion
et connaissant cette opération qui est extrêmement complexe en
raison de l’évolution constante de la législation y
afférente et des rapports entre Région, ENEL, Autorité pour
l’énergie et l’exploitant du réseau
et les clients. La Région détenait par ailleurs déjà la majorité
des parts de la Compagnie valdôtaine des eaux, compagnie qui sera à
la fin de l’année incorporée dans la société Geval;
des personnes aussi ayant suivi l’évolution du
marché de l’énergie au lendemain de
l’enclenchement du processus de libéralisation lancé
par le "décret Bersani" en 1999; des entrepreneurs valdôtains
qualifiés en la matière (il y en a au moins deux); des personnes
ayant une pratique des questions industrielles et des aspects
sociaux y afférents; enfin des personnes pouvant assurer un lien
opérationnel entre les deux sociétés.
Cela dit, pour reprendre les mots de notre collègue Frassy:
"il senso di marcia"
, je voulais rappeler encore une fois
que le processus de libéralisation au Val d’Aoste
passe tout d’abord par une réappropriation de la
part de cette communauté de la disponibilité de ce bien fondamental
qu'est l’énergie.
En ce qui concerne le Président de la Deval, société à laquelle
la Région participe à raison de 49 pour cent, son mandat comporte
deux fonctions fondamentales. La première, représenter la société
et exercer les fonctions qui lui sont expressément prescrites par
le Code civil en tant que président de cette société, mais aussi
protéger les intérêts de la Vallée d’Aoste, comme le
prévoit l’accord cadre Région-ENEL notamment pour ce
qui est des choix stratégiques de la société qui doivent sur la
base de cet accord faire l’objet d’un
vote à la majorité qualifiée.
Il s’agit donc d’un mandat
n’ayant pas de retombées opérationnelles directes
parce que tant que nous n’aurons pas la majorité de
cette société la gestion de la société sera confiée encore à ENEL
et c’est à ENEL, donc, qu’il revient
de gérer ladite société; un mandat qui ne requiert pas une présence
à plein temps, mais de la plus haute importance en raison de la
mission qui lui est attribuée dans cette période et dans
l’attente d’avoir la majorité de la
société.
Or, comme en témoigne son curriculum, le Directeur de la
Protection civile dispose des connaissances, des compétences et de
l’expérience nécessaire pour assurer ces
fonctions.
En ce qui concerne la présidence de la Geval, ce mandat a été
confié au Président de la Finaosta parce que nous avons estimé
qu’il était la personne la mieux qualifiée pour
assurer la continuité de la gestion stratégique de
l’opération en raison des connaissances et de
l’expérience qu’il a acquises au
cours de deux dernières années dans le cadre du suivi de
"l’opération ENEL".
N’oublions pas, par ailleurs, que la Geval est
entièrement sous le contrôle de Finaosta qui en assume donc la
responsabilité directe de la gestion et des résultats y afférents.
Une cellule détachée de la Geval a d’ailleurs été
installée à cet effet au siège de la Finaosta à
Saint-Christophe.
Enfin, pour ce qui est du fonctionnement de la société,
l’actuel Administrateur délégué de la Compagnie
valdôtaine des eaux a été nommé Directeur général de la Geval et
exerce ses fonctions depuis le 1
er
juin 2001.
Ces nominations, effectuées compte tenu de ce que je viens de
vous exposer à propos des différentes fonctions,
n’annoncent pas le moindre changement à la tête ni
de la Finaosta ni de la Protection civile.
Pour ce qui est des appointements liés au mandat de Président de
la Deval, qui s’élèvent à 100 millions de lires
bruts, cette somme n’est pas perçue par
l’intéressé car la convention collective régionale
des personnels de direction, signée au mois d’août
2000, prévoit que le traitement économique des dirigeants rémunère
toutes les fonctions et les tâches attribuées aux dirigeants, y
compris celles conférées à ces derniers sur désignation de
l’Administration régionale.
L’émolument en question sera donc versé directement
à la Région de même que le jeton de présence, dont le montant
s’élève à 250 mille lires brutes par séance, aux
termes de l’article 4 de la loi régionale n°
80/1980.
Pour ce qui est de la Geval, le Président de Finaosta a déclaré
lors de sa nomination qu’il renonçait tant à ses
appointements qu’au jeton de présence. La
rémunération du Président de Finaosta a été décidée en 1982 et il
perçoit la même rétribution que les assesseurs régionaux plus un
jeton de présence de 250 mille lires brutes par séance du conseil
d’administration et 150 mille lires brutes par
séance du comité directeur et donc il n’y a pas
d’appointements qui sont versés ni au Président de
la Deval ni au Président de la Geval.
Les autres membres du conseil d’administration
perçoivent quant à eux des appointements d’un
montant annuel de 10 millions de lires bruts et des jetons de
présence de 250 mille lires brutes par séance du conseil.
Il ne nous semble pas que l’on puisse à ce propos
faire référence ni à des appointements particuliers ou démesurés ni
à des "benefits" et donc nous pensons avoir agi avec beaucoup de
prudence et surtout en respectant les règles concernant les
dépenses publiques.
Si dà atto che, dalle ore 16,36, presiede il Vicepresidente
Viérin Marco.
Presidente
La parola al Consigliere Beneforti.
Beneforti (PVA-cU)
Ho ascoltato, Presidente, la risposta
che lei ha dato e devo dirle che non sono soddisfatto.
Mi rendo conto che i criteri seguiti sono i criteri vostri,
quelli di sempre, più o meno. Ho l’impressione che
ancora una volta, a parte alcune nomine che sono avvenute, avendo
letto i nominativi, ancora una volta si è usato quel famoso
"manuale Cencelli".
Io dico che più che all’esperienza in loro
possesso, alla disponibilità di tempo da dedicare al nuovo
incarico, all'importanza che riveste la politica energetica nella
nostra Valle, si è mirato più a garantire ad ogni componente che fa
parte della vostra maggioranza una propria rappresentanza. Infatti,
leggendo i nominativi, si vede che ci possono essere persone
tecnicamente preparate, ma si vede anche che sono accompagnate da
persone rappresentative della maggioranza che sostiene la
Giunta.
Non voglio con questo fare processi a nessuno però, dopo alcune
brutte figure che abbiamo fatto nel passato in altri settori e
campi economici, produttivi, sociali e sanitari, pensavo che questa
volta la Giunta volesse voltare pagina, ma così non è stato.
Non importa per qualcuno se non c’è
l’uomo giusto al posto giusto; in certi posti si
preferisce mettere gli amici fedeli o gli amici degli amici, perché
il potere deve restare saldo nelle mani di chi ce
l’ha, finché ce l’ha e lo
mantiene.
Su un problema così importante come quello della politica
energetica, (ed ecco perché abbiamo chiesto con
l’interrogazione quali erano stati i criteri!), non
avete sentito neppure il bisogno, il riguardo - chiamiamolo così
– di consultarvi con l’opposizione
sulle scelte che dovevano essere fatte, sui criteri da seguire per
le nomine: poi potevate nominare chi volevate, perché consultare
non significa concedere!
Non siamo qui a chiedere la nostra presenza nel consiglio di
amministrazione delle due società, ma perlomeno ci aspettavamo,
come opposizione, di essere chiamati ad un confronto su un problema
grosso come quello dell'ENEL. Così non è stato.
Auguro buon lavoro a coloro che sono stati nominati e mi auguro
di non dover tornare qui a fare dei rilievi su certe situazioni che
si possono creare, come è avvenuto in altri enti e istituzioni in
passato.
È una sfida quella dell'ENEL per la Valle d’Aosta
e io penso che la si debba vincere questa sfida, per cui stiamo
attenti a non fallire anche in questa occasione.
Presidente
La parola al Consigliere Frassy.
Frassy (FI)
Presidente, alcune considerazioni sulla sua
risposta.
Diventa difficile fare delle considerazioni sintetiche su un
argomento che meriterebbe forse uno spazio maggiore, però alcune
considerazioni voglio provare a farle comunque. È difficile,
Presidente, credere alle risposte che lei ci ha dato perché siamo
un po' tutti uomini di mondo - si diceva così una volta -, sappiamo
quelle che sono le virtù, sappiamo quelle che sono le debolezze
umane, sappiamo come funziona il mondo.
Non so se lei si è reso conto quando, parlando della Deval, ha
detto forse inconsciamente che bisogna proteggere la Valle
d’Aosta e non so se è per questo motivo che ci
abbiamo messo una persona che è a capo della Protezione civile,
proprio per questo senso di protezione che ritorna nella risposta
che lei ci ha dato.
E ci ha anche fatto capire che nella Deval quel presidente non
avrà molto da fare perché rappresenterà la società come la deve
rappresentare ai sensi del Codice civile e dovrà proteggere gli
interessi della Valle d’Aosta ed è anche curioso
capire cosa intenda, Presidente, quando parla degli interessi della
Valle d’Aosta: quando si fa una società normalmente
la si fa su quello che dovrebbe essere un progetto comune e
condiviso, invece ci sembra di capire che nella Deval ci sia una
società che nasce su un presupposto sbagliato che è quello di una
conflittualità interna, ma non voglio interpretare malamente il
pensiero del Presidente?
Viérin D.
(fuori microfono)
... gli accordi del
Presidente, gli accordi sottoscritti?
Frassy (FI)
? gli accordi del Presidente, gli accordi
sottoscritti? li abbiamo letti, Presidente. Io mi dissocio, se così
posso dire, dall’affermazione del collega Beneforti
perché lei non ha usato il "manuale Cencelli", Presidente, lei non
ha lottizzato come ci si poteva aspettare, non ha soddisfatto le
aspettative di questa maggioranza che si è ampliata recentemente,
lei ha preso tutto e non ha lasciato niente a nessuno!
Però se è vero che c’è il filantropo, se è vero
che c’è il presidente della bocciofila che lo fa
gratis "et amore Dei", è difficile credere che una persona normale,
oberata di impegni al di fuori del normale - mi riferisco agli
impegni di Finaosta e agli impegni della Protezione civile -,
oberata da impegni operativi e preoccupata dai riflessi non solo in
campo amministrativo, ma anche in campo penale, perché lei sa bene
che oggi certe responsabilità hanno sempre il rischio di comportare
anche responsabilità di tipo penale ed è difficile credere che
società che hanno una movimentazione di capitale solo per parte
regionale di 1.600 miliardi possano trovare due presidenti che
abbiano questo spirito filantropo, questo senso della cosa pubblica
da prestare il loro tempo, da prestare la loro responsabilità
penale - perché lei parlava di Codice civile e io le dico che
c’è anche un codice penale che accompagna gli
amministratori di ogni società - per niente.
Noi abbiamo dei dubbi, abbiamo dei dubbi, Presidente, che si
possa, ammesso che ciò sia l’essenza di questa
situazione, far conto su un volontariato. Noi pensiamo che sia
difficile gestire l'ENEL con il volontariato e a maggior ragione
riteniamo che sia difficile gestire Deval e Geval con il
volontariato perciò abbiamo un sospetto che diciamo: non vorremmo
che più che dei filantropi queste persone svolgessero una funzione
meno nobile che è quella del segnaposto.
Se così dovesse essere, Presidente, penso che avremo modo di
confrontarci sull’argomento perché queste sono
società operative che faranno delle scelte, che si assumeranno
delle responsabilità, che daranno degli incarichi e vedremo che
scelte, che incarichi, con quali criteri, con quali frequenze
queste società muoveranno i primi passi in Valle
d’Aosta.
Le dico, siamo sorpresi che su un'operazione così importante la
sua risposta sia stata così minimale.
