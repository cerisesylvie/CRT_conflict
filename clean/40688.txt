Classificazione
STATUTO



Oggetto del Consiglio n. 64 del 26 luglio 2018 - Resoconto
OGGETTO N. 64/XV - Designazione dei rappresentanti della
Regione autonoma Valle d'Aosta per la nomina a membri del Comitato
misto paritetico previsto dal decreto legislativo 15 marzo 2010, n.
66 "Codice dell'ordinamento militare".
Fosson (Presidente) -
Chiedo di sospendere i lavori per
una riunione della Conferenza dei Capigruppo per verificare
candidature e proposte.
La seduta è sospesa dalle ore 10:59 alle ore 11:09
.
Fosson (Presidente) -
Possiamo ripartire. Siamo al punto
27 dell'ordine del giorno. Il decreto legislativo 15 marzo 2010, n.
66 (Codice dell'ordinamento militare) all'articolo 322 stabilisce
che in ciascuna Regione è costituito un Comitato misto paritetico
di reciproca consultazione per l'esame, anche con proposte
alternative della Regione e dell'Autorità militare, dei problemi
connessi all'armonizzazione tra i piani di assetto territoriale di
sviluppo economico e sociale della Regione e delle aree
sub-regionali e i programmi delle installazioni militari e delle
conseguenti limitazioni, di cui fanno parte sette rappresentanti
della Regione nominati dal Presidente della Regione, su
designazione, con voto limitato, del Consiglio regionale, e che per
ogni membro è nominato un supplente. In relazione al rinnovo del
Consiglio regionale, quindi è necessario procedere a nuove
designazioni.
A seguito dell'attivazione della procedura prevista dalla legge
regionale n. 11/1997, la Segreteria di Giunta ha comunicato che
nessuna candidatura è pervenuta per le cariche di componente
effettivo e di componente supplente. Facendo seguito a questa
pubblicazione, l'Ufficio di Presidenza e i Capigruppo hanno
individuato un elenco di candidature disponibili a svolgere questo
incarico, di cui io vi do lettura:
- membri effettivi: Udali Vittorio, Cusaci Teresa, Tamone
Leonardo, Ganis Christian, Gentile Francesco, Seghi Giovanni e
Vettorato Enrico;
- membri supplenti: Cerlogne Jean-Baptiste, Cinotti Marco,
Jordaney Roberto, Plateroti Sergio, Borselio Luigi, Segor Corrado e
Lavy Erik.
La votazione è prevista su schede al banco, ogni Consigliere
potrà indicare quattro membri effettivi e quattro membri supplenti.
Se non ci sono interventi in merito, distribuiamo le schede.
Appello nominale
Invito gli scrutatori Manfrin, Cognetta e Farcoz ad avvicinarsi
per lo spoglio.
Comunico l'esito della votazione:
Presenti e votanti: 34
Schede nulle: 1
Schede bianche: 2
Schede valide: 33
Come membri effettivi hanno riportato voti:
- Udali Vittorio: 29
- Cusaci Teresa: 14
- Ganis Christian: 19
- Gentile Francesco: 17
- Seghi Giovanni: 18
- Tamone Leonardo: 12
- Vettorato Enrico: 8
Come membri supplenti:
- Borselio Luigi: 9
- Plateroti Sergio: 22
- Cerlogne Jean-Baptiste: 13
- Segor Corrado: 20
- Lavy Erik: 18
- Cinotti Marco: 19
- Jordaney Roberto: 9
Proclamo pertanto eletti i nominativi sopra riportati in qualità
di membri effettivi e supplenti del Comitato misto paritetico.
