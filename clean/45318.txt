Classificazione
SPORT E TEMPO LIBERO
TURISMO E INDUSTRIA ALBERGHIERA



Oggetto del Consiglio n. 2091 del 15 dicembre 2022 - Resoconto
OGGETTO N. 2091/XVI - Interpellanza: "Valorizzazione dello
stand della Regione Valle d'Aosta al salone del Turismo e degli
Sport Invernali.".
Bertin (Presidente) -
Punto numero 30. Presenta
l'interpellanza il consigliere Ganis, ne ha facoltà.
Ganis (LEGA VDA) -
Altro tema importante: la
valorizzazione della nostra regione a livello di immagine
turistica. Questa iniziativa ha come finalità quella di valorizzare
al meglio la nostra regione alla Fiera dello Skipass di Modena. È
una manifestazione fieristica internazionale che si tiene a Modena
dal 1994 a cavallo tra ottobre e novembre ed è uno dei saloni più
importanti al mondo. È un appuntamento importante e una occasione
in cui tutti gli appassionati della montagna bianca incontrano
l'inverno, e che ha visto nell'edizione 2022, da quello che ho
potuto constatare, circa 35 mila presenze. Maestri di sci,
rappresentanti delle varie categorie, guide alpine, guide
escursionistiche, che ringrazio per la loro partecipazione
all'evento, hanno contribuito a valorizzare al meglio lo
stand
della nostra regione e l'immagine turistica.
Visto che questa realtà fieristica rappresenta il punto di
partenza della stagione invernale, una vetrina sul mondo dello sci,
per queste ragioni la nostra regione andrebbe valorizzata
utilizzando tutte le risorse disponibili. Dico questo perché, dopo
aver dato un'occhiata agli stand espositivi delle varie regioni
presenti, ci si accorge che lo stand del nostro più temibile
concorrente, il Trentino, denota una marcia in più. Un nostro
collega direbbe che il fuoco si fa con la legna che si ha;
qualcun'altro, l'assessore Bertschy, lo direbbe in maniera più
sofisticata, però a significare che l'Assessorato competente mette
a disposizione le risorse che ha. Condivido in parte. Personalmente
credo che, vista l'importanza del salone dello Skipass,
bisognerebbe investire di più, per poter o voler valorizzare al
meglio la nostra regione. Investimenti iniziali, importanti, ma che
darebbero nel corso della stagione invernale sicuramente un ritorno
economico e di immagine, ma anche per tutto l'indotto economico
della nostra regione, grazie al comporto dello sci.
Purtroppo, ne abbiamo già discusso in questi giorni in
Consiglio, ci sono forse amministratori non così attenti a
valorizzare il nostro territorio. Basti pensare a questo piano di
marketing
regionale talmente importante, che è datato e
ancora da aggiornare e chissà quando. Tra l'altro, nel piano 2014,
il vecchio piano di marketing, è evidenziata l'importanza per la
nostra regione di partecipare a eventi e manifestazioni. Per questo
motivo il piano di marketing andrebbe aggiornato e dovrebbe
prevedere anche la partecipazione massiva della nostra regione alla
fiera dello skipass.
Tenuto conto di queste considerazioni, si interpella l'Assessore
competente per conoscere il numero di persone che hanno preso
contatto con lo
stand
della nostra regione e quali azioni si
intenda mettere in campo per valorizzare al meglio questa
manifestazione fieristica.
Presidente -
Risponde l'assessore Jean-Pierre
Guichardaz.
Guichardaz J. (FP-PD) -
Grazie collega Ganis, ci siamo
visti quest'anno e l'anno scorso allo Skipass di Modena. Lei ha
lavorato nella zona commerciale, tra l'altro in uno
stand
di
grande afflusso di clienti; visti anche i super prezzi che facevate
l'anno scorso, mi sono pure comprato un paio di scarpe. Quindi,
credo che il suo è un interesse non indifferente alla promozione
dello Skipass di Modena.
Riguardo al fatto che il Trentino ha uno stand più bello,
eccetera, le confesso che molte persone mi hanno confidato che il
nostro stand - non voglio dire che sia più bello del Trentino, non
voglio entrare in competizione - non era per nulla male, né per
come era allestito, né per la tipologia di comunicazione che è
stata fatta. Io capisco che noi abbiamo sempre questo complesso di
inferiorità nei confronti del Trentino, che per altro ha un
allestimento standard e ha scelto di essere sempre uguale e sempre
con delle modalità riconoscibili, che per qualcuno possono essere
utili anche come riferimento fisso e di fidelizzazione; per altri,
io poi non sono un grafico, però qualcuno mi dice che
effettivamente differenziare a seconda del contesto il
layout
degli stand, è una scelta che va nella direzione di
attrarre in maniera diversa. Comunque, devo dire che molti mi hanno
detto che è piaciuta. Io dopo la sua interpellanza ho anche chiesto
a diverse persone e mi hanno detto che il nostro non era
assolutamente secondo a quello degli altri. In ogni caso le
rispondo.
Il numero di persone che hanno preso contatto con lo stand della
Valle d'Aosta è stato nell'ordine di alcune migliaia. Lei ha
ribadito e ha detto che ci sono stati 35.000 biglietti venduti,
devo dire che tutte le persone che sono entrate si sono fermate a
vedere i video che sono stati trasmessi, a parlare. Sono stati
distribuiti alcune migliaia di opuscoli informativi sull'offerta
turistica invernale 2022-2023, inoltre ci sono stati numerosi
incontri anche B2b [business-to-business] tra gli operatori
commerciali ed è stata coinvolta, come lei sa, la stampa
specializzata.
Come di consueto, anche per la recente edizione del salone dello
Skipass dal 29 ottobre al primo novembre 2022, le modalità di
partecipazione sono state concordate tra l'Assessorato regionale
del turismo e le società di gestione degli impianti di risalita
valdostana, che partecipano in egual misura alle spese di
allestimento dello stand, sentita anche l'associazione dei maestri
di sci, che è
copartner
, in accordo con ADAVA e quest'anno e
l'anno scorso anche le guide alpine; siamo andati giù in trasferta
la domenica, abbiamo fatto un pulmino delle guide alpine e sono
venuti anche loro a rappresentare un po' il mondo del turismo
valdostano. Anche l'organizzazione di attività collaterali quali
appuntamenti su inviti per la stampa, con il coinvolgimento di
atleti valdostani, presentazione di comprensori sciistici o
attività ludiche, è concordata prima di ciascuna edizione tra
l'Assessorato, la società degli impianti a fune e le associazioni
del settore. Lo Skipass di Modena ha questo tipo di organizzazione
e di articolazione.
Più in generale l'entità delle risorse complessive che il
sistema Valle d'Aosta destina a questo appuntamento fieristico è il
frutto di valutazioni ripetute negli anni e di aggiustamenti
successivi, che tengono conto sia delle esigenze puntuali di
comunicazione, ad esempio per il lancio di competizioni sportive o
di novità particolarmente rilevanti in vista dell'imminente
stagione sciistica, sia dell'andamento generale delle
manifestazioni. Infatti Skipass, questo bisogna dirlo, negli anni
ha visto, e lei lo sa bene essendo lei un frequentatore assiduo,
una riduzione di visitatori e di superficie espositiva - un tempo
c'era addirittura, mi sembra, una specie di trampolino che veniva
costruito - e un drastico ridimensionamento delle attività di
animazione proposte al pubblico. Questo per scelte credo anche di
tipo finanziario ed economico; non so se negli altri anni i numeri
erano quelli che lei ha esplicitato.
Nonostante la contrazione però del numero di visitatori del
salone rispetto al passato, che Modena Fiere ha inteso contrastare
quest'anno con una riduzione tra l'altro del 30 percento del
biglietto di ingresso rispetto alle precedenti edizioni e con un
giorno di ingresso gratuito per tutti, la Regione Valle d'Aosta
ritiene di dover partecipare al salone ancora nel 2023, garantendo
in tal modo, come lei diceva giustamente, una rappresentanza
istituzionale alla manifestazione, analogamente a quello che
continuano a fare altre regioni italiane: l'Emilia Romagna, la
Toscana, il Piemonte, il Lazio, la Calabria, oltre al Trentino -
non mi pare quest'anno peraltro di aver visto l'Alto Adige, credo
che loro non abbiano partecipato - e le montagne della Lombardia.
Noi però continueremo anche nell'ottica di fare una valutazione
insieme ai nostri partner e agli impianti di risalita che, come le
dicevo, collaborano con la metà della quota di iscrizione e
cercheremo di capire l'anno prossimo se il gioco vale la candela,
viste anche le frequenti oramai riduzioni di servizi che Skipass
Modena Fiere, come lei sa bene, in questi anni ha applicato.
Presidente -
Per la replica, consigliere Ganis.
Ganis (LEGA VDA) -
Grazie, Assessore, per la risposta.
Ovviamente mi ha fatto piacere, molto piacere vederla a Modena
Skipass, e ho molto apprezzato la sua partecipazione all'evento. Io
sono quattro anni che frequento il salone e, come ha detto lei, in
questi ultimi anni si sono un po' ridotti gli
stand
e chi
espone la merce, anche per la crisi, ha ridotto o ha rinunciato a
partecipare all'evento.
Nessuno mette in dubbio la bellezza del nostro stand e l'operato
dei nostri professionisti della montagna. Anche a me è piaciuto lo
stand della Valle d'Aosta, è chiaro. Quello che voglio dire è che,
essendo un evento importante a mio avviso si può e si deve fare di
più perché, come ho detto, Modena rappresenta una vetrina
importante per il mondo dello sci e anche per quello che riguarda
la nostra regione Valle d'Aosta. Modena rappresenta il punto zero,
il punto di partenza per il rilancio dello sci e, come ho detto
prima, per tutto l'indotto che il mondo dello sci genera. Non è, mi
permetta, una sagra di paese; Modena serve anche come punto per
catalizzare tutte le opportunità di lavoro, anche a livello
internazionale. Quindi, a nostro avviso, sfruttiamo al meglio
queste opportunità: abbiamo maestri di sci, guide alpine,
imprenditori, attività commerciali - come lei ha ben detto, eravamo
giù a Modena con uno stand - che non aspettano altro di poter
lavorare.
Ovviamente tutto questo parte da una pianificazione. Bisognerà
vedere: lei ha detto giustamente che per la prossima stagione la
nostra regione parteciperà all'evento. Io sono contento, quindi
cerchiamo di lavorare meglio per cercare di valorizzare ancora una
volta la nostra regione.
