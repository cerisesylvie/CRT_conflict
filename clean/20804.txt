Classificazione
ASSISTENZA SOCIALE
Assistenza socio-sanitaria
Famiglia, tutela dell'infanzia



Oggetto del Consiglio n. 837 del 6 ottobre 2004 - Resoconto
OGGETTO N. 837/XII - Iniziative a sostegno della famiglia.
(Interrogazione con risposta scritta)
Interrogazione con risposta scritta
Tenuto conto che i problemi di fronte ai quali la famiglia si
trova ai giorni nostri in Italia e in Valle d'Aosta sono diversi e
molteplici;
Ricordato che il Vescovo di Aosta, Mons. Anfossi,
intervenendo in una manifestazione pubblica tenutasi nei mesi
scorsi a Donnas, ha ribadito alcuni concetti essenziali riferiti al
valore della famiglia, sottolineando - in particolare - il fatto
che la famiglia costituisce una risorsa per i suoi componenti e per
l'intera società civile, e lo è in quanto forma l'uomo, garantisce
il ricambio generazionale, fa lavoro di cura, fa da ammortizzatore
sociale ed è un soggetto economico;
Tenuto conto che durante questo incontro pubblico è stato
evidenziato tra l'altro:
- che la famiglia è la prima struttura educativa, da cui
bisogna partire per fare progetti e programmi;
- che le politiche familiari devono essere dirette, applicate
in chiave sussidiaria e mirate a prendere in considerazione
l'intero nucleo familiare;
- che è indispensabile sostenere, in particolare, le donne
che svolgono lavori svolti in orari insoliti, tali da creare
difficoltà, se non pregiudizio, alla presenza al loro fianco dei
figli;
Sottolineato che nella relazione del Vescovo venivano
indicate alcune proposte, che potrebbero essere oggetto di
iniziative legislative, in relazione alla riforma dell'assistenza,
riconoscendo alla famiglia un ruolo attivo nella progettazione e
nella realizzazione concertata degli interventi, ad un nuovo ruolo
riconosciuto ai consultori familiari, facendoli rientrare nel
concetto di servizi sociali alle persone e alle famiglie, ad
interventi nell'ambito del lavoro e delle facilitazioni
dell'inserimento lavorativo in modo da armonizzare i tempi di
lavoro con i tempi della famiglia, ad una maggiore attenzione alle
tariffe legate al consumo in considerazione del fatto che sui
bilanci familiari gravano troppe spese e troppe difficoltà;
Il sottoscritto Consigliere regionale
Interroga
La Giunta regionale per sapere:
1) se tali proposte sono state analizzate e valutate al fine
di verificare la possibilità di porre in essere iniziative
legislative tendenti a concretizzare tali istanze;
2) quali dati e quali valutazioni complessive possono essere
tratte in riferimento all'efficacia ed all'applicazione di tutti i
dispositivi regionali (leggi, regolamenti, contributi, eccetera)
riferiti alle politiche per la famiglia;
3) se ritiene opportuno attuare un nuovo confronto pubblico
con tutta la società civile, per ripensare al ruolo della famiglia
ed alle sue problematiche in Valle d'Aosta, indicandone in caso di
risposta positiva le relative modalità.
F.to: Lanièce
Président - Le collègue a reçu la réponse par lettre n° 7774 en
date du 23 septembre 2004.
