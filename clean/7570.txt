Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2518 del 14 gennaio 1987 - Resoconto
OGGETTO N. 2518/VIII - DETERMINAZIONI RELATIVE AI
PROVVEDIMENTI PER LA COPERTURA DI POSTI DI RESPONSABILI DI UNITÀ
OPERATIVE PRESSO L'U.S.L. DELLA VALLE D'AOSTA.
-
(Interrogazione con risposta scritta)
PRESIDENTE:
Do lettura dell'interrogazione con risposta
scritta in oggetto presentata dal Consigliere Aloisi:
INTERROGAZIONE CON RISPOSTA SCRITTA
In relazione alla risposta data in data 18.8.1986 ad una mia
interrogazione riguardante: "Possibili abusi in rapporto alla
copertura di posti di responsabili di Unità Operative dell'U.S.L.
della Valle d'Aosta", mi permetto segnalare quanto segue:
La risposta era articolata in due parti:
1) posizione del dirigente sanitario responsabile dell'Unità
Operativa di Vigilanza Igienico-Sanitaria, organizzazione e
controllo attività sanitarie del servizio di assistenza sanitaria
specialistico-ospedaliera ed extraospedaliera;
2) assegnazione del posto di apicale nella pianta organica
dell'U.S.L. del Dott. Mazzoni.
Per quanto riguarda il punto 1):
Si prende atto,
della attiva formulazione dell'oggetto
della delibera n. 1121 del 5.12.1983.
Si constata che,
l'occorrere della circostanza di un
solo apicale in una Unità Operativa, consente di considerare
automatica la coincidenza nella stessa persona del posto di
dirigente o primario (apicale) e di responsabile dell'Unità
Operativa. Con questo ad un solo posto corrispondono due
attribuzioni.
Si osserva però che la stessa situazione di un solo apicale
nell'Unità Operativa le cui deliberazioni di attribuzione del posto
di responsabile sono state annullate, a differenza della delibera
n° 1121 che è stata approvata.
Si sono quindi usati due pesi e due misure a fronte di uno
stesso problema.
Nella delibera n° 1121 del 5.12.83 vi è un "responsabile di
Unità Operativa" di troppo; nelle altre vi è un "dirigente" (o
primario) in meno.
Per quanto riguarda il punto 2):
Dalla risposta alla precedente interrogazione si desume che,
l'Amministrazione dell'U.S.L., il cui operato viene approvato
incondizionatamente dall'Assessorato, non si è affidata a
valutazioni probabilistiche nella stima del numero degli
assistibili della Sede ENPI di Aosta per il riconoscimento della
posizione funzionale apicale al suo dirigente Dott. Mazzoni, ma a
valutazioni numericamente esatte riferite ai potenziali utenti
dell'Ente soppresso.
A meno che, non si sia voluto ricondurre il numero degli
assistibili, di cui all'allegato 2 del D.P.R. 761/79 all'intera
popolazione della Regione Valle d'Aosta.
Ma se così fosse stato, l'errore commesso sarebbe addirittura
macroscopico e certamente non involontario: infatti il legislatore
ha chiaramente operato una distinzione fra le sedi provinciali ENPI
con più di 65 mila assistibili, e quelli con meno di 65 mila,
riconducendo il numero degli assistibili al numero degli abitanti
questa fondamentale distinzione sarebbe vanificata; infatti
dovrebbe essere a tutti noto che, come si deduce dagli annuali
ISTAT, non esisteva nel 1978 e non esiste tuttora alcuna provincia
con meno di 65 mila abitanti.
Si deve inoltre considerare che, l'esiguo numero effettivo
delle prestazioni è senz'altro controllabile dalle apposite
registrazioni.
Ciò premesso il sottoscritto Consigliere regionale del
MSI-DN
INTERROGA
l'Assessore alla Sanità ed Assistenza Sociale per
sapere:
1) se non ritenga di dover assumere quelle determinazioni già
invocate con la precedente interrogazione (punto 1.), dal momento
che la situazione determinatasi da anni ormai ha pesato
negativamente e pesantemente sulla gestione dell'U.S.L.
2) se non sia vero che, anche l'Amministrazione regionale ha
proceduto in carenza di dati numericamente precisi, e nella
certezza che l'operato dell'Amministrazione dell'U.S.L. sia stato
scorretto, se si intende prendere le determinazioni del caso, onde
rimuovere l'indebito deliberato, e se non ritiene suo dovere
denunciare il fatto nelle sedi competenti.
PRESIDENTE:
All'interrogazione con risposta scritta
presentata dal Consigliere Aloisi, è stata data risposta con
lettera n. 1553 in data 18 dicembre 1986.
