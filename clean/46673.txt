Classificazione
FINANZA REGIONALE E LOCALE
Partecipazioni azionarie regionali



Oggetto del Consiglio n. 3059 del 20 dicembre 2023 - Resoconto
OGGETTO N. 3059/XVI - Interrogazione: "Informazioni in merito
alla copertura del posto di Dirigente della struttura organizzativa
"Controllo delle società e degli enti partecipati"".
Bertin (Presidente) -
Punto n. 7. Risponde il Presidente
della Regione.
Testolin (UV) -
Si chiede di conoscere se e quando si
procederà alla procedura del posto di Dirigente della SO "Controllo
delle società e degli enti partecipati". La deliberazione 708
indicata nelle premesse dell'interrogazione è stata adottata in
data 23 giugno 2023, dunque prima dell'approvazione della legge
regionale 17/2023 n. 9, che ha istituito le posizioni di
particolare responsabilità adottate di poteri di firma con
rilevanza esterna e di poteri di gestione di risorse umane e
finanziarie. Alla luce dell'introduzione di questo nuovo strumento
organizzativo nel nostro ordinamento, si è valutato di utilizzarlo
istituendo una PPR (Posizione di Particolare Responsabilità)
nell'ambito della Struttura organizzativa "Controllo delle società
e degli enti partecipati", così come nell'ambito di altre strutture
organizzative attualmente vacanti.
In seguito, anche in ragione del suo funzionamento, si potranno
fare delle eventuali valutazioni in merito alla casella
dirigenziale.
Presidente
- Per la replica, la parola al consigliere
Marquis.
Marquis (FI) -
Grazie Presidente per la risposta che è
stata data all'interrogazione che abbiamo presentato. Questa
iniziativa nasce dal fatto che è stata istituita in questo mandato
questa struttura valorizzata, perché siamo consapevoli di quanto
sia importante avere una regia per il controllo della gestione e il
funzionamento delle società partecipate.
Abbiamo visto che su sei caselle disponibili che erano state
evidenziate con la delibera di Giunta regionale 708, che erano
disponibili perché sostanzialmente riservate dai dirigenti
appartenenti alla qualifica dirigenziale, collocati in aspettativa
perché titolari di incarichi fiduciari... a fronte di queste sei
disponibilità ne sono stati incaricati cinque e ne manca una; ciò
sostanzialmente ci risulta dagli atti e quindi la domanda verteva
soprattutto per sapere questo, dalla sua risposta invece si
evincerebbe che si è provveduto alla nomina con una particolare
posizione, se abbiamo capito bene...
(intervento del Presidente della Regione, fuori
microfono)
...ah si sta procedendo, quindi non si è ancora proceduto...
siccome tutte le altre 5 sono state definite, stupiva che nello
specifico a questa non è stato dato adempimento e definizione della
pratica, soprattutto in una situazione dove, come sottolineavo in
precedenza, ci sarebbe una grande necessità di avere una persona di
riferimento a tempo pieno viste le grandi incombenze che ci sono
nella regia delle società partecipate.
