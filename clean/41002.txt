Classificazione
SANITÀ VETERINARIA E ZOOTECNIA
Zootecnia



Oggetto del Consiglio n. 241 del 20 dicembre 2018 - Resoconto
OGGETTO N. 241/XV - Interrogazione a risposta immediata:
"Campagna promozionale organizzata dalla "Cooperativa produttori
latte e fontina" per la valorizzazione della Fontina DOP".
Rini (Presidente) -
Punto 9 all'ordine del giorno. La
parola al consigliere Vesan per l'illustrazione.
Vesan (M5S) -
Si tratta di un'interrogazione per sapere
qual è la posizione regionale rispetto a questa iniziativa. È una
campagna importante e di impatto, che è stata pubblicizzata su
tutti gli organi di stampa sia dalla Cooperativa produttori latte e
fontina, sia da parte di siti che si occupano di ristorazione e
fast food
. Quindi era per noi importante sapere la posizione
dell'Amministrazione regionale, nella fattispecie dell'Assessorato
all'agricoltura, per quello che riguarda un'importante azione
promozionale sul nostro prodotto agricolo di punta, da un punto di
vista qualitativo e quantitativo.
Presidente -
La parola all'assessore Viérin per la
risposta.
Viérin (UVP) -
Ringrazio il collega Vesan per questa
iniziativa. Noi concordiamo con le sue considerazioni nelle
premesse, le quali riconoscono nella fontina il prodotto che, sia
quantitativamente che qualitativamente e anche da un punto di vista
di marchio conosciuto, è a oggi il più importante della nostra
agricoltura, intesa come filiera di qualità.
Per quanto riguarda questa campagna ho cercato di ricostruire le
informazioni. Il collega Gerandin ha sicuramente condiviso e
vissuto direttamente questa questione. In questi giorni qualcuno ha
cercato di banalizzare i tavoli, che poi possiamo chiamarli come si
vuole, ma per quanto riguarda il settore dell'agricoltura e del
turismo è importantissimo far sedere attorno a un tavolo tutti gli
attori, pur nel rispetto delle competenze e delle singole identità
che rappresentano, in questo caso il consorzio e la cooperativa. È
necessario elaborare, in termini di condivisione e con strategie
mirate ad avere degli obiettivi comuni, delle strategie
pubblicitarie che poi abbiano dei risvolti. Io mi auguro che questo
sia stato fatto, perché poi ogni volta che si fanno delle strategie
e si mettono in campo, ci sono dei risvolti che vengono giustamente
poi evidenziati nell'iniziativa.
L'anno scorso avevamo creato quelli che avevamo chiamati gli
Stati generali dell'agricoltura. L'idea era proprio quella di
sedere attorno a un tavolo con tutti gli attori portatori di
interesse in senso buono del settore, proprio perché, quando poi si
fanno delle strategie e si cercano di mettere in campo delle
azioni, è giusto che si rispetti l'autonomia, ma è giusto anche che
ci sia una possibilità di lavorare con degli obiettivi ben
precisi.
Le posso dare intanto dei dati. A oggi ci sono anche altre
realtà che hanno aderito a campagne simili: il Parmigiano Reggiano,
lo Speck dell'Alto Adige, l'Aceto balsamico, la Cipolla di Tropea e
altri: sono 570 punti vendita in Italia. Nelle prossime settimane
avrò modo di incontrare tutti gli attori dei settori di competenza,
sia per avere una ricognizione, ma anche per eventualmente
analizzare criticità e mettere in campo delle azioni. Potrò
fornirle, collega, delle informazioni più puntuali su quali siano
stati i ragionamenti alla base di tale azione.
Présidente -
La parole au conseiller Vesan pour la
réplique.
Vesan (M5S) -
Mi rendo conto che fare questa domanda nel
momento in cui c'è il cambio fra un assessorato e l'altro non sia
la situazione ideale. In realtà però era una richiesta già fatta
più di tre settimane fa, quindi speravo che almeno da parte del suo
predecessore fosse stata elaborata una raccolta di informazioni
superiore. Su qualche organo di stampa nel frattempo sono riuscito
a verificare almeno un dato quantitativo, se non qualitativo né sul
prezzo, che viaggia sull'ordine delle ottanta tonnellate, quindi
ottomila forme di fontina: un intervento comunque consistente.
Purtroppo per la lacunosità della sua risposta o comunque per dare
il tempo di approfondire la questione su una campagna che comunque
partirà il primo gennaio, confido di poter ripresentare la
questione a breve, in modo da avere qualche informazione in
più.
