Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 144 del 7 novembre 1983 - Resoconto
OGGETTO N. 144/VIII - QUADRO DEGLI INTERVENTI OPERATI DALLA
S.p.A. FINAOSTA NEL SUO PRIMO ANNO DI ATTIVITA'. - (Interrogazione
con risposta scritta).
PRESIDENTE:
Do lettura dell'interrogazione con risposta
scritta presentata dal Consigliere Mafrica.
INTERROGAZIONE CON RISPOSTA SCRITTA
ALLO SCOPO di avere un quadro dettagliato di tutti gli
interventi operati dalla Finanziaria regionale nel suo primo anno
di attività, il sottoscritto Consigliere regionale
INTERROGA
l'Assessore alle Finanze per avere copia delle seguenti
informazioni:
1)
l'elenco di tutti gli interventi operati dalla
FINAOSTA in gestione speciale fino al 31 agosto 1983;
2)
l'elenco di tutti gli interventi operati dalla
Finanziaria in gestione ordinaria fino alla stessa data;
3)
l'elenco degli interventi operati nello stesso periodo
attraverso il fondo di rotazione per l'artigianato
;
4) l'elenco degli interventi operati attraverso il fondo di
rotazione per il commercio;
5) l'elenco degli interventi operati attraverso il fondo di
rotazione per la cooperazione;
6) copia dei rendiconti periodici, trasmessi dalla FINAOSTA alla
Giunta regionale nel periodo agosto 1982 - agosto 1983, ai sensi
dell'art. 11 della legge istitutiva della Finanziaria stessa.
Affinché la documentazione richiesta risponda alle proprie
esigenze, il sottoscritto Consigliere regionale precisa che per
ciascuno degli interventi dovrebbero
essere
forniti i
seguenti dati:
a)
nominativo o denominazione del
beneficiario;
b) tipo di intervento (mutuo, contributo in conto capitale,
partecipazione azionaria, sottoscrizione obbligazionaria, leasing,
ecc.);
c) entità monetaria dell'intervento;
d) condizioni dell'intervento (percentuali di azioni
sottoscritte, tasso e durata del mutuo, ecc.);
e) nominativi dei rappresentanti della FINAOSTA designati nei
Consigli di amministrazione e nei collegi sindacali delle società
in cui è stata sottoscritta una quota del capitale sociale.
PRESIDENTE:
E' stata data risposta scritta con lettera n.
857 del 29 settembre 1983.
