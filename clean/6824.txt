Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1327 del 2 maggio 1985 - Resoconto
OGGETTO N. 1327/VIII - AUTORIZZAZIONE DEL RISCATTO DI ALLOGGI
POPOLARI DI PROPRIETA' DELL'I.A.C.P., SITUATI IN AOSTA. - Ritiro di
mozione.
PRESIDENTE
: Do lettura della mozione presentata dai
Consiglieri Mafrica, Tonino, Bajocco, Cout e Millet:
MOZIONE
AVUTA NOTIZIA che in anni passati l'IACP della Valle d'Aosta
aveva per ben due volte deliberato la possibilità di riscatto per
un congruo numero di alloggi popolari situati in Aosta, in Via
Brocherel n. 9, 15, 17, 21;
APPRESO che le deliberazioni dell'IACP non hanno avuto alcun
esito concreto per ragioni non imputabili agli assegnatari;
CONSTATATO che la vicenda ha dato origine ad un complicato
contenzioso legale di non facile risoluzione;
ALLO SCOPO di verificare se esistono le condizioni per una
soluzione che renda giustizia agli interessati e che liberi l'IACP
dagli onerosi costi di manutenzione e gestione di fabbricati
ultraventicinquennali;
il Consiglio regionale della Valle d'Aosta
DELIBERA
di impegnare la Giunta regionale a verificare, d'intesa con il
Coniglio di Amministrazione dell'IACP, se esistono le condizioni
per una applicazione dell'art. 29 della legge 513 e sue
modificazioni, che consente di autorizzare il riscatto di alloggi
"la cui cessione sia utile per una migliore gestione del patrimonio
edilizio, a condizione che gli alloggi per la loro consistenza ed
ubicazione, abbiano scarsa rilevanza sociale".
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
Con questa mozione il nostro gruppo
intende rispondere ad una petizione che hanno ricevuto tutti i capi
gruppo. Un gruppo di cittadini di Aosta che abita in via Brocherel
ha sottoposto ai capi gruppo una vicenda che appare molto complessa
e tortuosa, e al la quale sarebbe opportuno dare una risposta.
Questi cittadini, inquilini di un certo numero di alloggi popolari,
da anni avevano chiesto di poter riscattare il proprio alloggio, ma
prima si son visti accettare e poi respingere le loro
richieste.
Le case di cui parliamo sono state costruite nel 1959 e, nella
zona dove esse sono situate, tutte le altre case sono state
autorizzate per il riscatto. Nel 1974 il Consiglio
d'Amministrazione delle case popolari ha deliberato, per una prima
volta, la possibilità di riscatto per questi alloggi. Nel 1975 gli
inquilini hanno ricevuto una richiesta più precisa per poter
addivenire al riscatto. Nel 1976 c'è stata la richiesta del
pagamento di £. 5.000 da allegare alla domanda per il riscatto. Nel
1977 c'è stata una seconda deliberazione del l'Istituto Case
Popolari, ma proprio in quell'anno la legge n. 513 ha sottratto la
tutela delle deliberazioni dell'Istituto case popolari al
Provveditorato per le opere pubbliche e l'ha passata alla Regione.
Il Vice Presidente delle case popolari disse che la richiesta di
riscatto degli inquilini non poteva più avere corso in quanto non
aveva terminato in tempo l'iter burocratico. Questo gruppo di
persone ha proposto allora un ricorso al T.A.R. che ha dato ragione
ai primi firmatari, mentre ha respinto la richiesta degli altri
perché si trattava di un ricorso collettivo; l'Istituto case
popolari però ha fatto ricorso al Consiglio di Stato.
Come si può vedere è una vicenda molto complessa. Io intendo
mettere in evidenza il fatto che ci troviamo con due deliberazioni
del Consiglio di amministrazione dell'Istituto Autonomo Case
Popolari, che hanno deliberato la possibilità di riscatto e che poi
non hanno completato il loro iter burocratico, ma questo non certo
per responsabilità delle persone che avevano fatto la richiesta di
riscatto. Inoltre, mentre altre situazioni si sono risolte per
tempo senza tante complicazioni, in questo caso esiste invece una
responsabilità degli amministratori dell'IACP, che non hanno
seguito le pratiche nel modo dovuto. Non si sa se la prima
deliberazione sia stata inoltrata o meno al Provveditorato alle
opere pubbliche, ma la seconda è pervenuta solo dopo un certo
periodo e non più in tempo per consentire di completare l'iter. Io
chiedo, quindi, che il Consiglio regionale si pronunci sulla
richiesta di queste persone per trovare una soluzione. Se l'IACP ed
il Consiglio regionale danno un assenso, possono essere trovate
delle soluzioni idonee grazie anche a delle norme che prevedono
particolari interventi per alloggi molto vecchi ed in condizioni di
pratico abbandono.
Il senso di questa mozione è quello di dare incarico alla
Giunta, in accordo con l'IACP, di trovare una soluzione che renda
giustizia ad un gruppo di persone che per anni sono state illuse di
veder soddisfatto il legittimo desiderio di entrare in possesso
della propria abitazione e di provvedere alla necessaria
manutenzione, che risulta essere piuttosto gravosa e che
difficilmente potrebbe essere fatta allo stesso modo, se non si
prendesse l'iniziativa di accedere alla loro richiesta. Noi
invitiamo gli altri gruppi, che hanno avuto la documentazione, a
votare questa mozione.
PRESIDENTE
: Ha chiesto la parola il Conigliere
Baldassarre; ne ha facoltà.
BALDASSARRE (P.S.D.I.):
Vorrei ristabilire un minimo di
verità dopo le dichiarazioni del Consigliere Mafrica. Ritengo
opportuno che la Giunta assuma questo provvedimento, però debbo
confessare che mi lascia perplesso il periodo nel quale è stata
presentata questa mozione. Sarebbe opportuno rinviare questa
mozione a dopo le elezioni del 12 maggio, anche perché...
(.... INTERRUZIONE ....)
Consigliere Mafrica, cerco di spiegare anche i motivi che mi
trovano d'accordo con questa mozione. Se si ottiene un rinvio, si
può anche trovare una soluzione che sia accettata da tutti i gruppi
politici presenti in Consiglio regionale. Non vedo quale difficoltà
dovrebbe avere la maggioranza, nei confronti degli inquilini di
questi alloggi dell'I.A.C.P. che, nel 1977 avevano avuto
l'illusione di diventare proprietari delle abitazioni che
occupavano da diversi anni, come effettivamente si è verificato per
gli inquilini di altri quartieri.
E' vero che nel 1980 o nel 1981 il TAR aveva dato ragione ad
alcuni ricorrenti, mentre non aveva esteso il provvedimento a tutto
il quartiere ed il Consiglio di Amministrazione dell'I.A.C.P., che
allora era presieduto dal sottoscritto, ricorse al Consiglio di
Stato per avere una pronuncia sulla totalità degli alloggi. Si
trattava quindi di un provvedimento che doveva essere preso, ma non
certamente nel 1980 o nel 1981, perché, stranamente, il TAR aveva
dato ragione ai primi tre firmatari, escludendo tutti gli altri e
creando così una situazione piuttosto difficile. Oggi, invece,
Presidente Rollandin, c'è la possibilità di andare incontro agli
inquilini di questo quartiere, che ormai aspettano da anni, grazie
all'art. 29, in base al quale la Regione può autorizzare la
cessione di questi alloggi. Io quindi sono favorevole alla mozione
presentata dal Partito Comunista, perché ritengo doveroso
soddisfare le esigenze dei cittadini interessati che da anni
attendono un simile provvedimento; la situazione si può sanare
appunto con l'applicazione dell'art. 29.
Molte sono le responsabilità per la situazione di questo
quartiere e anch'io mi assumo le mie, però esistono gravi
responsabilità che sono precedenti alla mia gestione e che ricadono
su altri Consigli di Amministrazione. L'aspettativa di questi
cittadini è già stata lunga e, se la Regione crede di fare un atto
di buona volontà applicando l'art. 29, si potrà finalmente mettere
la parola fine alle loro attese.
Dopo venti anni, lungo i quali alcuni hanno avuto la fortuna o
la sfortuna di impegnare anche del capitale per ristrutturare gli
alloggi, non essendo l'I.A.C.P. in grado di provvedere alla
manutenzione straordinaria o addirittura alla eventuale
ristrutturazione, io ritengo che questo provvedimento sia più che
doveroso. Pertanto voterò a favore della mozione presentata dal
Partito Comunista ed invito la maggioranza a compiere un gesto di
buona volontà applicando l'articolo 29.
PRESIDENTE
: Consigliere Baldassarre, ma lei non aveva
chiesto un rinvio per cer care di trovare un accordo fra tutti i
Gruppi consiliari?
BALDASSARRE (P.S.D.I):
Mi è sembrato che la mia richiesta
non potesse essere accettata e pertanto non l'ho
ufficializzata.
PRESIDENTE
: Siccome dobbiamo rispettare quanto è
prescritto dal regolamento, la consideriamo ritirata. C'è qualcuno
che intende prendere la parola?
Ha chiesto la parola il Presidente della Giunta Rollandin; ne ha
facoltà.
ROLLANDIN (U.V.):
J'ai été un peu surpris de voir cette
motion à l'ordre du jour, car j'avais reçu moi aussi une délégation
des propriétaires, qui m'avaient soumis le problème de la possibi
lité de transférer ces logements
qui avaient eu malheureusement l'histoire que le Conseiller
Mafrica a résumée. Cela a démarré en '84, Il y avaient eu la
sentence du T.A.R. en '80. Il faut se rappeler que la loi 513 date
du '78 et il y avait déjà alors l'article 29 qui existe encore à
présent. Cet article 29 dit: "Su proposta motivata del competente
Istituto Autonomo per e Case Popolari, la Regione può autorizzare
il trasferimento a proprietari assegnatari dell'alloggio di
edilizia residenziale pubblica compreso in edifici dei quali i
trasferimenti già perfezionati non siano inferiori ai 7/10 o la cui
cessione sia utile per una migliore gestione del patrimonio
amministrativo", qui c'est un peu la raison qui est la base de la
possibilité de transférer.
En effet, Conseiller Baldassarre, on n'a jamais eu la
possibilité d'examiner ce problème, car il n'y a jamais eu de
requête à ce sujet; même à présent il faudra que l'IACP retire le
recours qu'il avait présenté au Conseil d'Etat, car il y a encore
une séance et la question n'est donc pas encore résolue. On a déjà
parlé avec le Président pour qu'il retire donc ce recours, afin
qu'il y ait une proposition à la Région qui n'a rien de contraire à
résoudre la situation.
J'étais donc surpris parce que j'ai vu qu'on demandait un
engagement de la part de la Junte. En ce qui me concerne il n'y a
pas de problème, mais il faut qu'il y ait la proposition de l'IACP
et je prie vraiment les Conseillers qui ont proposé d'engager la
Junte dans cet te délibération, vu la déclaration que je viens de
faire que nous n'avons rien de contraire à accepter ces
propositions, de retirer leur proposition, car autrement on devra
s'abstenir étant l'IACP qui doit présenter la requête et non la
Junte.
La Junte a déjà déclaré et le déclare officiellement qu'elle est
d'accord d'accepter, mais jusqu'à présent elle n'a jamais rien
reçu, pour les raisons que le Conseiller Mafrica a déjà résumées et
que j'ai pu moi aussi connaître grâce à l'intervention des
locataires des maisons populaires qui m'avaient soumis ce problème.
En effet des difficultés avaient surgi à propos du recours au
Tribunal Administratif Régional qui avaient donné raison à une
partie des propriétaires; par la suite il y avait eu le recours au
Conseil d'Etat qui avait interrompu la possibilité de transférer
aux locataires la propriété.
Donc en ce qui nous concerne je crois que nous pouvons très bien
accepter cette suggestion, mais en rappelant qu'il faut qu'il y ait
la requête du Président de l'IACP, autrement nous ne pouvons pas
intervenir. Alors vu qu'il y a déjà ces pourparlers et vu qu'il y
a, je crois, de la part du Conseil d'Administration cette
disponibilité, je crois que d'ici quelques temps on aura la requête
à laquelle la Région pourra accorder l'autorisation pour voir
finalement résolu ce problème. C'est donc pour ce fait que je
demande aux Conseil lers proposant de retirer la motion, car n'a
pas de sens de "impegnare la Giunta a verificare l'intesa": on a
déjà vérifié! Alors je viens de dire qu'il y a cette possibilité et
même les proposant l'avaient rappelé: l'article 29 de la loi 513
est déjà assez clair.
L'unique problème c'est que le Conseiller Baldassarre a un peu
confondu les dates et le Conseil d'Administration de l'IACP a cru
que c'était mieux de faire le recours au Conseil d'Etat. A présent
j'ai entendu les déclarations et à mon tour je dis qu'il n'y a pas
de problèmes à ce sujet.
PRESIDENTE
: Ha chiesto la parola il Con sigliere Mafrica;
ne ha facoltà.
MAFRICA (P.C.I.):
Noi riteniamo che que ste famiglie non
debbano essere deluse ancora una volta. Nel deliberato della
mozione c'è scritto: "Impegnare la Giun ta a verificare d'intesa
con il Consiglio di Amministrazione dell'IACP se esistono le
condizioni per applicare l'art. 29". Il Presidente della Giunta ci
ha detto di aver già verificato che queste condizioni esistono, che
l'Istituto ed il Presidente sono disponibili a ritirare il ricorso
e a fare la richiesta ufficiale perché la Giunta regionale possa
dare corso a questa assegnazione. Siccome a noi, contrariamente a
quanto pensa il Consigliere Baldassarre, non interessa la questione
del 12 maggio e siccome pensiamo che quando il Presidente della
Giunta prende degli impegni li debba mantenere, noi ritiriamo la
mozione. In seguito vigileremo affinchè la Giunta rispetti i tempi
necessari.
PRESIDENTE
: L'oggetto n. 20 viene ritirato.
