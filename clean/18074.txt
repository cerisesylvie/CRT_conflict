Classificazione
PARTECIPAZIONE E INIZIATIVA POPOLARE
Referendum e iniziativa popolare


Resoconto integrale del dibattito dell'aula
Oggetto del Consiglio n. 1167 del 23 febbraio 2000 - Resoconto
OGGETTO N. 1167/XI Disegno di legge: "Ulteriore modifica
della legge regionale 7 maggio 1975, n. 16 (Norme sui referendum
previsti dallo Statuto speciale per la Valle d'Aosta e
sull'iniziativa legislativa del popolo valdostano)".
Articolo 1 (Modifica dell'articolo 15)
1. Il secondo comma dell'articolo 15 della legge regionale 7
maggio 1975, n. 16 (Norme sui referendum previsti dallo statuto
speciale per la Valle d'Aosta e sull'iniziativa legislativa del
popolo valdostano) è sostituito dal seguente:
"Sono elettori i cittadini iscritti nelle liste elettorali dei
Comuni della regione, compilate secondo le disposizioni contenute
nel testo unico delle leggi per la disciplina dell'elettorato
attivo e per la tenuta e la revisione delle liste elettorali,
approvato con decreto del Presidente della Repubblica 20 marzo
1967, n. 223, e successive modificazioni, che hanno compiuto o che
compiono il diciottesimo anno di età entro il giorno stabilito per
l'elezione.".
Articolo 2 (Dichiarazione d'urgenza)
1. La presente legge è dichiarata urgente ai sensi dell'articolo
31, comma terzo, dello Statuto speciale per la Valle d'Aosta ed
entrerà in vigore il giorno successivo a quello della sua
pubblicazione nel Bollettino ufficiale della Regione.
Président
La parole au rapporteur, Conseiller Cottino.
Cottino (UV)
Già in sede di dibattito sulla proposta di
legge n. 63 ho avuto l'occasione di sottolineare chi vi era la
necessità di rivedere la legge base che istituiva il referendum in
Valle d'Aosta. Sottolineai in quell'occasione che l'obiettivo
principale di quella modifica era soprattutto quello di permettere
lo svolgimento del referendum in atto, e che la fretta sarebbe
stata sicuramente una cattiva consigliera.
In effetti, la necessità oggi di portare un'ulteriore modifica
alla legge 7 maggio 1975, n. 16, è la dimostrazione più lampante
che quella preoccupazione e quei timori erano più che fondati.
Dunque ribadisco, oggi, che sarà necessario quanto prima porre
attenzione alla revisione di questa legge, revisione che non potrà
non tenere conto di quanto sta avvenendo su questa materia in
Parlamento, attraverso le modifiche allo Statuto speciale della
Valle d'Aosta.
Devo anche, oggi come allora, dare atto della correttezza e
della disponibilità di tutti i commissari della I Commissione,
tant'è che devo precisare che tutti hanno riconosciuto la validità
della modifica, ne hanno riconosciuto anche l'urgenza, e di
conseguenza hanno riconosciuto la necessità di iscrivere in aula
con procedura d'urgenza la modifica stessa.
Nel merito credo di poter affermare in tutta tranquillità che la
relazione accompagnatoria alla legge stessa è più che esaustiva e
chiarisce in modo inequivocabile sia il contenuto della modifica,
sia i motivi che ne hanno reso necessaria la presentazione.
Aggiungo soltanto che nel caso in cui si scegliesse, cosa poco
probabile tenuto conto dell'andamento che c'è stato di questa
discussione nella I Commissione e che ho già ricordato, di
continuare il procedimento referendario in corso senza questa
ulteriore modifica in discussione, evidentemente l'esito dello
stesso potrebbe essere impugnato per illegittimità.
Infatti la restrizione dell'elettorato attivo può applicarsi
solo ed esclusivamente per le elezioni del Consiglio regionale.
Perciò un eventuale - e sottolineo eventuale - impugnativa avrebbe
quasi sicuramente un esito positivo con tutte le conseguenze che vi
lascio immaginare! La dimostrazione più evidente della fondatezza
di queste affermazioni è che la prima legge sull'elezione del
Sindaco e del Vicesindaco era stata rinviata per questo preciso
identico motivo, per cui ribadisco la necessità e l'urgenza di
questa modifica per garantire da una parte lo svolgimento e, in
seguito, la proclamazione dell'effettivo risultato del referendum,
senza correre rischi che porterebbero delle conseguenze che nessuno
di noi auspica, perché andrebbero a detrimento della validità della
votazione stessa del referendum qualora questo sia reso
ammissibile.
Président
La discussion générale est ouverte.
Je pense qu'il y a un certain consensus sur la proposition qui
vient de nous être illustrée.
Je soumets au vote l'article 1
er
:
Conseillers présents et votants: 30
Pour: 30
Le Conseil approuve à l'unanimité.
Je soumets au vote l'article 2:
Conseillers présents et votants: 30
Pour: 30
Le Conseil approuve à l'unanimité.
Je soumets au vote la loi dans son ensemble:
Conseillers présents et votants: 30
Pour: 30
Le Conseil approuve à l'unanimité.
