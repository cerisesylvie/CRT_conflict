Classificazione
COMMERCIO


Resoconto integrale del dibattito dell'aula
Oggetto del Consiglio n. 1504 del 28 luglio 2000 - Resoconto
OGGETTO N. 1504/XI Proposta di regolamento: "Attuazione
dell'articolo 14 della legge regionale 7 giugno 1999, n. 12
(Principi e direttive per l'esercizio dell'attività commerciale),
relativo all'assistenza tecnica alle piccole e medie imprese
commerciali".
Articolo 1 (Oggetto e finalità)
1. Ai sensi dell'articolo 14, comma 1, della legge regionale 7
giugno 1999, n. 12 (Principi e direttive per l'esercizio
dell'attività commerciale), la Regione agevola l'istituzione di
centri di assistenza tecnica, di seguito denominati Centri, alle
imprese della distribuzione, compresi i pubblici esercizi, con
particolare riferimento alle piccole e medie imprese e alle loro
strutture consortili, al fine di stimolare:
a) la diffusione di strumenti, di metodologie e di sistemi
finalizzati a sviluppare i processi di ammodernamento della rete
distributiva;
b) il miglioramento dei sistemi aziendali anche al fine di
ottenere le certificazioni di qualità;
c) l'elevazione del livello tecnologico.
Articolo 2 (Istituzione dei Centri)
1. I Centri di cui all'articolo 1 possono essere costituiti,
anche in forma consortile, fra le associazioni di categoria degli
operatori commerciali costituite ed operanti in Valle d'Aosta con
adeguate strutture operative e sedi decentrate sul territorio e
almeno uno dei seguenti soggetti:
a) gli enti e le società di formazione professionale;
b) i consorzi e le cooperative di garanzia fidi;
c) gli enti pubblici e privati aventi esclusiva o prevalente
finalità di sviluppo, promozione e ricerca in campo economico ed
imprenditoriale;
d) altri Centri di assistenza tecnica eventualmente costituiti
nella regione;
e) gli istituti di credito e le società finanziarie.
Articolo 3 (Attività dei Centri)
1. Ai fini dell'autorizzazione di cui all'articolo 6 i Centri
devono svolgere, alle medesime condizioni ed in favore di tutte le
imprese esistenti o da promuovere nel rispettivo ambito operativo,
le seguenti attività:
a) assistenza tecnica nell'ambito del marketing e della
promozione;
b) formazione e aggiornamento in materia di innovazione
tecnologica e, in particolare, di promozione e di sviluppo del
commercio elettronico;
c) gestione economica e finanziaria di impresa e ulteriori
aspetti organizzativi dell'impresa stessa;
d) assistenza per l'accesso ai finanziamenti previsti dalla
normativa vigente;
e) sicurezza e tutela dei consumatori;
f) tutela ambientale;
g) igiene e sicurezza sul lavoro;
h) attività finalizzate alla certificazione di qualità degli
esercizi commerciali;
i) altre attività di assistenza tecnica eventualmente previste
dallo statuto dei Centri stessi.
2. I Centri svolgono le attività di cui al comma 1 a prescindere
dall'appartenenza o meno delle imprese assistite alle rispettive
associazioni di categoria.
Articolo 4 (Struttura dei Centri)
1. I Centri devono disporre di una rilevante presenza sul
territorio, comprovata dall'esistenza di una pluralità di strutture
operative riconducibili ai soggetti di cui all'articolo 2.
2. Per il potenziamento della propria attività, i Centri possono
stipulare convenzioni con società private di consulenza ed
assistenza alle imprese, con società di servizi al terziario, con
professionisti, docenti ed esperti.
Articolo 5 (Domanda di autorizzazione)
1. I soggetti di cui all'articolo 2 devono presentare domanda di
autorizzazione all'esercizio delle attività dei Centri alla
struttura regionale competente in materia di commercio, corredata
della seguente documentazione:
a) atto costitutivo;
b) statuto nel quale deve essere previsto, in particolare:
1) lo svolgimento, a favore delle imprese, delle attività
indicate all'articolo 3;
2) l'assenza di discriminazioni tra le imprese che si avvalgono
del Centro;
c) relazione sugli obiettivi e le finalità che l'attività del
Centro si propone di realizzare;
d) relazione sulla consistenza e sulla diffusione delle
strutture, dalla quale risulti il possesso di una struttura
organizzativa, formativa e di consulenza in grado di fornire
servizi a livello qualificato con regolarità e diffusione sul
territorio, con l'attivazione di almeno due sportelli operativi, di
cui uno nel comune in cui il Centro ha fissato la sede;
e) copia dei bilanci degli ultimi tre esercizi degli enti
costituenti i Centri.
2. La sede legale dei Centri deve essere localizzata nel
territorio regionale.
3. I soggetti di cui all'articolo 2 devono dimostrare, all'atto
della presentazione della domanda, di essere costituiti ed operanti
in Valle d'Aosta da almeno tre anni.
Articolo 6 (Autorizzazione regionale)
1. La struttura regionale competente in materia di commercio
verifica l'ammissibilità delle domande.
2. La Giunta regionale, entro centoventi giorni dalla
presentazione delle domande, autorizza i Centri all'esercizio delle
attività previste nel loro statuto.
3. Decorso il termine di cui al comma 2, la domanda di
autorizzazione si intende accolta.
Articolo 7 (Relazione sulla attività svolta dai Centri)
1. I Centri presentano alla struttura regionale competente in
materia di commercio:
a) entro il 30 giugno di ogni anno, una relazione sull'attività
svolta nell'anno precedente;
b) entro il 30 novembre di ogni anno, il programma di attività
previsto per l'anno successivo.
Articolo 8 (Criteri per la certificazione di qualità degli
esercizi commerciali)
1. La certificazione di qualità degli esercizi commerciali
avviene mediante l'applicazione, da parte degli stessi, delle norme
UNI EN ISO serie 9000 e successive modificazioni, oppure mediante
l'applicazione di protocolli o disciplinari appositamente
realizzati per gli esercizi commerciali da enti di certificazione
accreditati.
2. Le certificazioni di cui al comma 1 sono rilasciate da enti
di certificazione accreditati, previa verifica della conformità
delle modalità operative degli esercizi commerciali alla norma, al
protocollo o al disciplinare di riferimento.
Président
Le texte a reçu l'avis à la majorité favorable
de la part de la IV
ème
Commission, nous discutons sur le
nouveau texte élaboré par la commission elle-même.
La parole au rapporteur, le Conseiller Cerise.
Cerise (UV)
La normativa che ha riformato il commercio ha
messo in evidenza la necessità di mettere a disposizione della
distribuzione centri di assistenza tecnica, con lo scopo di
sviluppare i processi di ammodernamento e migliorare i sistemi
aziendali anche al fine di ottenere le certificazioni di qualità e
perseguire l’elevazione del livello tecnologico.
Sono questi scopi elementi fondamentali per una migliore
garanzia dei consumatori e per aumentare la capacità di reggere
alla concorrenza. Le finalità dei centri di assistenza sopra
riportate sono riprese all’articolo 1 di questa
proposta di regolamento.
Mentre l’articolo 23, comma 2, del decreto
legislativo n. 114/1998 prevede l’istituzione di
questi centri per tutta la rete distributiva,
l’articolo 14 della legge regionale n. 12/1999
(Principi e direttive per l’esercizio
dell’attività commerciale), specifica che essi sono
particolarmente destinati alle piccole e medie imprese, indirizzo
ribadito all’articolo 1 della presente proposta di
regolamento.
È questo un segnale molto opportuno in quanto sono soprattutto
le piccole o piccolissime imprese quelle che necessitano di essere
sostenute attraverso organismi associativi o strumenti come i
centri di assistenza, nei processi di ammodernamento e di
orientamento, per consentire loro di affrontare con maggiori
possibilità di successo le sfide poste in essere dalla moderna
attività di commercializzazione.
Il regolamento previsto dall’articolo 14, comma 1
della legge regionale n. 12/1999, la cui proposta è oggetto di
questa discussione, definisce la struttura dei centri e i requisiti
per poter essere autorizzati a svolgere attività di assistenza
tecnica, le modalità di autorizzazione regionale,
l’attività dei centri, i criteri per la
certificazione di qualità.
In armonia con quanto disposto dall’articolo 23
del decreto legislativo n. 114/1998 e dell’articolo
14 della legge regionale n. 12/1999, i centri vedono sempre la
partecipazione di un'associazione di categoria degli operatori
commerciali operanti in Valle d’Aosta, purché con la
disponibilità di adeguate strutture operative e sedi decentrate sul
territorio. Gli altri partners si caratterizzano per
professionalità e specializzazioni complementari e indispensabili
all’attività dei centri, in ragione degli obiettivi
che questi intendono raggiungere, tra quelli previsti dal presente
regolamento.
È da mettere in rilievo che possono accedere ai servizi dei
centri tutti gli operatori commerciali indipendentemente dalla loro
appartenenza ad un'associazione commerciale.
In relazione all’articolo 3, merita di essere
ripresa la dichiarazione fatta in sede di audizione, da parte del
presidente di un'associazione di categoria, che ha affermato che i
centri aiutano a gestire i progetti in tutte le loro fasi. Di per
sé quella riportata è un'attività che sintetizza o, se si vuole, è
implicita tra quelle enunciate all’articolo 3. Essa
sottende però l’esistenza di una progettualità che a
mio avviso non è così diffusa. Per non limitarsi a dire che essa è
auspicabile, è opportuno sollecitare gli istituendi centri perché
siano essi stessi stimolatori di nuove progettualità.
Dall’esame degli articoli 3, 4 e 5 risulta
evidente come nell'istituzione dei centri si siano poste in essere
delle clausole affinché non vi sia spazio per iniziative
estemporanee e prive di una reale capacità di agire per il
perseguimento degli obiettivi definiti in favore delle imprese o,
peggio, a tentativi di speculazioni. Da qui
l’esigenza che i centri siano costituiti da soggetti
che oltre ad operare in Valle d’Aosta e avere una
professionalità accertabile e testimoniata, abbiano nella Regione
un radicamento di almeno tre anni di attività e che i centri
possano attivare in ambito regionale almeno due sportelli in sedi
territoriali diverse.
Il controllo sull’attività dei centri è
implicitamente assicurato dal disposto dell’articolo
7. La proposta di regolamento non prevede
l’erogazione di finanziamenti a sostegno
dell’attività dei centri.
Questo aspetto, urgente e importante se si vuole che i centri
stessi possano svolgere le loro funzioni, è rinviato all'emanazione
di una legge di riordino di tutta la materia relativa al sostegno
delle imprese commerciali, al fine di armonizzarla organicamente
alle direttive dell’Unione europea.
Président
Si personne ne demande la parole, je soumets au
vote l'article 1
er
:
Conseillers présents: 23
Votants: 21
Pour: 21
Abstentions: 2 (Beneforti, Squarzino Secondina)
Le Conseil approuve.
Je soumets au vote l'article 2:
Conseillers présents: 25
Votants: 21
Pour: 21
Abstentions: 4 (Beneforti, Frassy, Squarzino Secondina,
Tibaldi)
Le Conseil approuve.
Je soumets au vote l'article 3:
Conseillers présents: 25
Votants: 21
Pour: 21
Abstentions: 4 (Beneforti, Frassy, Squarzino Secondina,
Tibaldi)
Le Conseil approuve.
Je soumets au vote l'article 4:
Conseillers présents: 25
Votants: 21
Pour: 21
Abstentions: 4 (Beneforti, Frassy, Squarzino Secondina,
Tibaldi)
Le Conseil approuve.
Je soumets au vote l'article 5:
Conseillers présents: 25
Votants: 21
Pour: 21
Abstentions: 4 (Beneforti, Frassy, Squarzino Secondina,
Tibaldi)
Le Conseil approuve.
Je soumets au vote l'article 6:
Conseillers présents: 25
Votants: 21
Pour: 21
Abstentions: 4 (Beneforti, Frassy, Squarzino Secondina,
Tibaldi)
Le Conseil approuve.
Je soumets au vote l'article 7:
Conseillers présents: 25
Votants: 21
Pour: 21
Abstentions: 4 (Beneforti, Frassy, Squarzino Secondina,
Tibaldi)
Le Conseil approuve.
Je soumets au vote l'article 8:
Conseillers présents: 25
Votants: 21
Pour: 21
Abstentions: 4 (Beneforti, Frassy, Squarzino Secondina,
Tibaldi)
Le Conseil approuve.
Je soumets au vote le projet de règlement:
Conseillers présents: 25
Votants: 21
Pour: 21
Abstentions: 4 (Beneforti, Frassy, Squarzino Secondina,
Tibaldi)
Le Conseil approuve.
