Classificazione
ASSISTENZA SOCIALE
Disabili



Oggetto del Consiglio n. 362 del 5 febbraio 2019 - Resoconto
OGGETTO N. 362/XV - Interrogazione: "Azioni poste in essere
per migliorare il servizio trasporto disabili".
Rini (Presidente) -
Punto n. 10 dell'ordine del giorno.
Pour la réponse, la parole à l'Assesseur Bertschy.
Bertschy (UVP)
- Darò risposta a tutti e due i quesiti in
un'unica spiegazione. Tra l'altro, è un tema che abbiamo affrontato
questa mattina e che credo veda la giusta attenzione politica verso
questo servizio che è importante per le persone con disabilità. I
quesiti che vengono posti sono: "
quale sia la causa dei
disservizi
" che ha portato a una serie di segnalazioni e
"
quali sono, se sussistono, le azioni che l'Amministrazione
regionale ha posto in essere per evitare che tali disservizi
accadano nuovamente in futuro
". Per dare alcuni dati, il
servizio di trasporto disabili risponde alle esigenze di lavoro, di
studio e di cura di circa 450 utenti e i viaggi vengono prenotati
al più tardi entro le ore 13:00 del giorno precedente. Risponde
un'apposita centrale operativa che organizza i veicoli e assegna a
ogni mezzo la serie di servizi da effettuare il giorno seguente, in
media si tratta di circa 400 trasporti al giorno. È vero che ci
sono stati dei disservizi, per opportuna informazione, alcune volte
ci sono dei fattori che influenzano questi disservizi e che possono
perturbare la puntualità - la congestione del traffico su tutti -,
ogni tanto il ritardo da parte degli utenti nel presentarsi al
punto di prelievo.
Detto questo, quanto riportato nella interrogazione è stato
anche oggetto di segnalazioni all'Assessorato, che soprattutto nel
primo trimestre del 2018 ha ricevuto segnalazioni riguardanti
ritardi nell'effettuazione dei servizi e ha provveduto con due
note, il 9 marzo e il 7 giugno, a intimare all'aggiudicatario una
più corretta programmazione dei servizi stessi, tenendo così più in
debita considerazione gli orari di prenotazione e le condizioni del
traffico. In seguito a questi richiami, l'aggiudicatario ha
provveduto a migliorare, a programmare con più attenzione i servizi
e la percezione è che la puntualità fosse migliorata. Questi
disservizi diffusi non sono stati poi più rappresentati in maniera
così numerosa, ma c'è stato qualche sporadico episodio. Per quanto
riguarda uno nello specifico, che credo sia quello segnalato,
l'ufficio competente, una volta venuto a conoscenza dell'accaduto,
ha provveduto a contestare l'episodio alla ditta con nota del 7
gennaio 2019, chiedendo spiegazioni al riguardo, nel senso che era
stato abbandonato un utente all'uscita di una visita dall'ospedale.
La risposta è giunta in data 15 gennaio: "
il viaggio dell'utente
in questione era stato regolarmente prenotato dall'utente, inserito
nella programmazione, tuttavia, per un errore dell'autista,
quest'ultimo male interpretava la corretta associazione dei servizi
e non si recava quindi a prelevare l'utente all'orario previsto. La
centrale operativa, informata dall'utente, provvedeva
immediatamente a inviare un altro mezzo che giungeva sul posto
comunque con 20 minuti di ritardo. A quel punto l'utente, che aveva
già provveduto a rintracciare un familiare, comunicava che sarebbe
andato a casa con quest'ultimo
". La VAST ha provveduto a
inviare all'utente una lettera di scuse sull'accaduto ed è stata
applicata la penale prevista dal contratto di 300 euro per mancata
effettuazione della corsa prenotata. Nel caso specifico quindi è
stata data attuazione al contratto, è chiaro che rimane il
rammarico per avere creato un disservizio e in questo senso ci sarà
da parte nostra un ulteriore incontro per spiegare. L'occasione
sarà data dalla mozione di questa mattina nella quale si sono
segnalate e approfondite tutta una serie di azioni che andranno
messe in campo per migliorare sempre di più la qualità dei servizi
erogati e, rispetto alla penale applicata, è poca cosa rispetto al
disservizio, ma comunque è stato un aspetto puntuale di rispetto
del contratto e credo che valga anche la lettera di scuse, che è
stata fornita ai familiari e speriamo che sia un fatto che non si
ripeta.
Présidente
- Pour la réplique, la parole au collègue
Manfrin.
Manfrin (LEGA VDA)
- Ringrazio l'Assessore per la
risposta, anche articolata, purtroppo le modalità di svolgimento
delle interrogazioni non permettono di riassumere l'accaduto... mi
permetterò di farlo durante la mia replica. Sono giunte delle
segnalazioni puntuali, tra cui quella citata dall'Assessore,
relativamente al servizio di trasporto, che nello specifico viene
utilizzato in larga parte dai pazienti che usufruiscono della
chemioterapia e del servizio di dialisi. Legittimamente la giornata
successiva, la mattinata successiva ai trattamenti di chemioterapia
e di dialisi, i pazienti, essendo sfibrati da tali trattamenti
notturni, che sono molto invasivi, necessitano di essere
trasportati a casa. Essendo degli orari diurni, se i familiari
lavorano, non possono dare la loro disponibilità ad accompagnarli a
casa e quindi soprattutto i pazienti sottoposti a dialisi, che si
fa più volte a settimana, usufruiscono di questo servizio di
accompagnamento a casa. È chiaro che un paziente già provato da un
trattamento così importante e soprattutto anche in una situazione
di necessità economica, e questo sarà un punto su cui andare a
intervenire nelle famose audizioni, nel famoso lavoro di
raccolta... questo servizio era, per esempio, una volta gratuito
per le persone che avevano un certo ISEE e adesso invece è a
pagamento per tutti quanti, cosa che rende ancora più difficoltoso
questo tipo di servizio... dicevamo, vi sono segnalazioni che
pervengono di continui ritardi o addirittura, come nel caso
segnalato, di annullamento del servizio nonostante la corretta
prenotazione.
Al di là di quella che sarà la ricognizione che abbiamo
approvato questa mattina - e ho visto che è stato fatto in maniera
importante, ovvero applicando le penali previste per il disservizio
-, è assolutamente importante verificare che questo servizio
importantissimo sia svolto in maniera corretta e soprattutto
continuata e non vi siano delle interruzioni. Segnalo che, in
realtà, nonostante quanto dichiarato dall'azienda, quel servizio
non è arrivato con 20 minuti di ritardo, ma non è mai arrivato... è
arrivato probabilmente quando la persona era già andata via, ma
oltre la mezz'ora, se non i 40 minuti, quindi siamo al di fuori di
quanto già risposto dall'azienda, ma è tutto scritto all'interno
della segnalazione che penso abbiate ricevuto. È importante che
siano applicate le penali perché non è stato erogato il servizio ed
è importante mettere l'accento su un servizio così importante che
permette alle persone con difficoltà importanti a livello personale
di avere perlomeno un sostegno da parte dell'Amministrazione, che
deve stare vicino a chi, come in questo caso, si trova in una
situazione di difficoltà.
