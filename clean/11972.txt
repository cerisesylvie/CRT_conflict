Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2826 del 22 novembre 1991 - Resoconto
OGGETTO N. 2826/IX Concessione di un contributo dell'importo
di lire 13.100.000 a favore della parrocchia di Santa Maria
Assunta, in comune di Bard, per gli oneri che l'ente ecclesiastico
dovrà sostenere per il restauro dell'organo conservato nella chiesa
parrocchiale - Approvazione ed impegno di spesa.
Presidente
Do lettura del testo della
delibera:
Deliberazione Il Consiglio
delibera
1°) di approvare la concessione di un contributo di lire
13.100.000 (tredicimilionicentomila) a favore della Parrocchia di
Santa Maria Assunta in Bard, rappresentata nella persona del
parroco pro-tempore, rev. don Aldo Zeffirino Navillod, per
l'esecuzione di interventi restaurativi dell'organo, conservato
nella Chiesa Parrocchiale di Bard, finalizzata al riutilizzo dello
strumento nelle funzioni liturgiche;
2°) di approvare e di impegnare la spesa dell'importo di lire
13.100.000 (tredicimilionicentomila) da imputare sul capitolo 66120
del bilancio preventivo della Regione per l'anno 1991 ("Contributi
per la salvaguardia, manutenzione e pubblica fruizione del
patrimonio storico ed artistico"), che presenta la necessaria
disponibilità;
3°) di disporre che la somma venga liquidata, anche ratealmente,
a favore del titolare della Parrocchia di Santa Maria Assunta in
Bard, ai sensi dell'articolo 58 della Legge Regionale 27 dicembre
1989, n. 90, a cura dell'Assessorato del Turismo, previa verifica
ed accertamento, da parte della Soprintendenza per i Beni
Culturali, dell'esecuzione dei lavori, e dopo la presentazione, da
parte dell'ente ecclesiastico beneficiario, della idonea
documentazione comprovante le spese sostenute.
Presidente
Ha chiesto di parlare l'Assessore al
Turismo, Sport e Beni culturali Pascale, ne ha facoltà.
Pascale (PSI)
Si tratta di un intervento a favore
della parrocchia di Bard, in modo da restituire l'organo all'uso
liturgico necessario alla parrocchia stessa.
Non si tratta di un intervento radicale, che richiederebbe oneri
finanziari maggiori, ma solo di un intervento limitato, sul quale
si propone la concessione di questo contributo.
Presidente
Pongo in votazione la delibera in
oggetto:
Esito della votazione
Presenti, votanti e favorevoli: 29
Il Consiglio approva all'unanimità
