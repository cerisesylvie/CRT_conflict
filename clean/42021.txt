Classificazione
CONSIGLIO REGIONALE
Attività consiliare d'aula



Oggetto del Consiglio n. 976 del 15 ottobre 2019 - Resoconto
OBJET N° 976/XV - Communication du Président du
Conseil.
Rini (Presidente) -
Alla presenza di 30 colleghi,
possiamo iniziare i lavori di questa seduta.
Colleghi, questa è una seduta straordinaria di Consiglio dove
non sono previste comunicazioni ma, se me lo consentite, io vorrei
rivolgere il pensiero di tutta l'Aula - e quindi lo faccio a nome
assolutamente di tutti i colleghi che fanno parte di questo
Consiglio regionale - al dolore che questa nostra Regione ha
vissuto 19 anni fa. Infatti, nella notte tra il 14 e il 15 ottobre
del 2000, 17 persone hanno perso la vita, altre 3 l'hanno persa nei
giorni seguenti durante le operazioni del post alluvione. È stato
un evento che ha segnato profondamente la nostra comunità, che ha
provocato un immenso dolore innanzitutto per la perdita dei nostri
concittadini e delle nostre concittadine, ma è un evento che ha
anche saputo disegnare una Valle d'Aosta forte, una Valle d'Aosta
solidale, una Valle d'Aosta unita che ha saputo reagire in tempi
record a quella che è stata davvero una catastrofe per la regione.
All'inizio di questo lavoro mi sembra doveroso un minuto di
silenzio per ricordare le vittime e per manifestare tutta la nostra
vicinanza alle loro famiglie e a tutta la comunità valdostana che
ha sofferto per questo terribile evento.
(l'Aula osserva un minuto di silenzio)
Presidente -
Grazie, colleghi. Possiamo quindi passare ai
vari punti all'ordine del giorno.
