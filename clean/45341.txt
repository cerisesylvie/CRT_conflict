Classificazione
UNIONE EUROPEA E RAPPORTI INTERNAZIONALI



Oggetto del Consiglio n. 2114 del 15 dicembre 2022 - Resoconto
OGGETTO N. 2114/XVI - Approvazione di risoluzione:
"Solidarietà al popolo iraniano attraverso la condanna della
sistematica violazione dei diritti umani da parte delle autorità
iraniane".
Bertin (Presidente) -
Passiamo ora al punto n. 51.01. Per
l'illustrazione, la parola alla consigliera Minelli.
Minelli (PCP) -
Questa risoluzione affronta un argomento
che, purtroppo, è di estrema attualità e che da alcuni mesi è sulle
prime pagine di tutti i giornali e sulle copertine dei
telegiornali. È notizia di oggi che l'Iran è stato rimosso dal
Comitato ONU sui diritti delle donne fino al 2026, data della
scadenza del mandato stesso di tale Comitato. La risoluzione che lo
prevede è stata approvata dal Consiglio economico e sociale delle
Nazioni Unite con il "sì" dell'Italia. Si tratta di un voto che
vuole essere un forte messaggio al Governo iraniano perché si renda
conto delle sue azioni e al tempo stesso è un atto di solidarietà
nei confronti
in primis
delle donne e di tutto il popolo
iraniano. È solo una delle tante prese di posizione che si stanno
moltiplicando in queste ore a livello internazionale a opera di
molte istituzioni; anche a livello di opinione pubblica sta
crescendo la pressione della comunità internazionale contro l'Iran.
Nel nostro Paese la petizione promossa dal quotidiano "La Stampa"
per salvare Fahimeh Karimi, madre di tre bambini piccoli, arrestata
oltre un mese fa in una delle manifestazioni che hanno fatto
seguito alla morte di Mahsa Amini ha raggiunto le 160 mila firme.
Crediamo sia importante che anche il Consiglio regionale della
Valle d'Aosta faccia sentire la propria voce. Per questo abbiamo
proposto la risoluzione che è stata sottoscritta significativamente
da tutti i gruppi consiliari che ringraziamo. Do lettura del testo
proposto: "ricordato che il 13 settembre 2022 Mahsa Amini, giovane
iraniana di origini curde è stata arrestata a Teheran dalla Polizia
morale per presunta inosservanza della legge sull'obbligo del velo
e che è morta in seguito alle percosse ricevute, preso atto che a
seguito dell'uccisione di Mahsa Amini in oltre 120 città iraniane
su iniziativa in particolare delle donne sono scoppiate proteste a
cui hanno preso parte migliaia di cittadini; considerata la
risposta violenta e incontrollata della Polizia e delle Autorità
iraniane che ha provocato un ingente numero di morti e feriti,
molti dei quali minori; considerato che nei giorni scorsi sono
state eseguite condanne a morte per impiccagione di giovani
iraniani contrari al regime; evidenziato come ormai da molti anni
il Governo iraniano non rispetti i fondamentali diritti dei
cittadini, il Consiglio regionale condanna con la massima fermezza
l'imposizione violenta di regole religiose, i maltrattamenti, gli
arresti, le violenze, la tortura, gli abusi, le restrizioni delle
libertà personali perpetrate dalle Autorità iraniane nei confronti
degli oppositori del regime; esprime solidarietà al popolo
iraniano, in particolare alle donne e ai giovani che guidano la
protesta; sostiene con forza le legittime aspirazioni del popolo
iraniano alla libertà e all'esercizio dei fondamentali diritti
umani; invita i Parlamentari valdostani a operare affinché il
Parlamento condanni ufficialmente ed in modo netto la sistematica
violazione dei diritti umani da parte delle autorità iraniane e il
Governo assuma opportune iniziative".
In conclusione aggiungo soltanto una considerazione, che non ho
inserito quando ho scritto il testo perché sinceramente non ci
avevo pensato ma che forse può essere un'ulteriore richiesta al
Governo nazionale, cioè di valutare il ritiro dell'Ambasciatore
italiano a Teheran. È una proposta che faccio in aggiunta ma che
lascio alla volontà dell'Aula.
Presidente -
Ha chiesto la parola il consigliere
Chatrian, ne ha facoltà.
Chatrian (AV-VdA Unie) -
Le groupe d'Alliance Valdôtaine
et Vda Unie a partagé et souscrit cet ordre du jour car nous
pensons qu'il est juste et nécessaire qu'une institution comme la
nôtre, qui se fonde sur les principes constitutionnels de liberté
et démocratie, prenne position lorsque dans d'autres Pays ces mêmes
valeurs sont systématiquement niées et bafouées. Pas seulement,
notre condamnation doit monter encore plus fort lorsqu'un régime
comme celui des Ayatollahs réprime brutalement les protestations de
ces citoyens allant jusqu'à tuer, torturer et pendre publiquement
ces jeunes qui ont osé s'opposer. Trois mois se sont maintenant
écoulés depuis le meurtre barbare de Masha Amini et pas seulement
les protestations n'ont pas cessé, mais elles se multiplient de
jour en jour car si la question du voile islamique a été
l'étincelle qui a déclenché la protestation, les raisons de la
dissidence sont plus larges. Il y a une grave crise économique qui
met à rude épreuve le peuple iranien. Nous exprimons donc notre
solidarité avec tout le peuple iranien, mais surtout nous voulons
adresser une pensée reconnaissante, voire admirative, pour le
courage de ces femmes qui en faisant un geste que nous considérons
banal et tenu pour acquis, ici parmi nous, celui de découvrir les
cheveux, défi un régime violent et rétrograde. Je pense que nous
avons tout vu la photo d'Elnaz Rekabi, la championne iranienne
d'escalade qui a osé concourir sans voile aux épreuves à Séoul,
voilà donc que l'image d'une fille qui pratique un sport très
populaire parmi les jeunes de chez nous, ici, c'est une image
emblématique, il ne peut manquer de nous faire réfléchir, de nous
amener à réagir et à faire preuve de solidarité avec ceux qui se
battent pour les droits fondamentaux au péril de leur propre vie.
Quelques chiffres qui nous permettent de comprendre mieux ce qui se
passe : plusieurs pendaisons publiques près de 500 victimes parmi
les manifestants, 18.000 arrestations, 160 villes impliquées dans
les protestations. Les Pays démocratiques doivent réfléchir aux
moyens les plus efficaces pour normaliser et pacifier l'Iran et
toute cette région et continuer à surveiller de près le respect des
droits de l'homme et à intensifier la pression internationale pour
ceux qui ont versé et continuent de verser leur sang au nom de la
liberté, ne subissent pas en vain. Je termine. Je conclus en disant
que la protestation menée par les jeunes et les femmes iraniennes
est quelque chose de particulièrement fort... (incompréhensible)
qui prend du sang nouveau dans la longue bataille pour les droits
de l'homme à laquelle nous, qui sommes par les chanceux de la
Terre, devons apporter, en tant que citoyens, en tant qu'élus, en
tant que Conseil régional entier, notre contribution.
Presidente -
Ha chiesto la parola il consigliere
Padovani, ne ha facoltà.
Padovani (FP-PD) -
Non possiamo che unirci a questa
manifestazione di solidarietà nei confronti del popolo iraniano,
che chiede libertà e che da mesi vive nel terrore della repressione
di un regime che perseguita le minoranze, mette a tacere i suoi
oppositori e incarcera giornalisti e nel quale il sangue scorre da
troppo tempo. Qualche tempo fa un articolo su "Le Monde" iniziava
così: "che futuro può avere un Paese che uccide i suoi giovani?" e
la risposta è quasi scontata: nessuno, non c'è futuro, non c'è
futuro nella repressione, non c'è futuro nelle condanne a morte
degli oppositori e non c'è futuro nella violenza di Stato.
Certo, siamo consapevoli che un Consiglio regionale di una
piccola Regione alpina non può avere la forza di fermare ciò che
sta accadendo in Iran, ma siamo anche convinti che la condanna di
questa violenza sia un atto politico doveroso, così come
concordiamo con tutti i punti della risoluzione, compreso l'invito
al deputato Manes e alla senatrice Spelgatti a operare affinché il
Parlamento condanni ufficialmente e in maniera inequivocabile la
sistematica violazione dei diritti umani da parte delle Autorità
iraniane e metta in campo le opportune iniziative.
Nel ribadire la nostra piena solidarietà alle donne e agli
uomini, giovani e meno giovani dell'Iran e nel ricordo di Masha
Amini, ragazza di origini curde arrestata e poi uccisa perché
portava l
'hijab
in modo inappropriato, ovviamente voteremo a
favore di questa risoluzione.
Presidente -
Ha chiesto la parola il consigliere Manfrin,
ne ha facoltà.
Manfrin (LEGA VDA) -
Mi consenta di ringraziare le
colleghe per aver voluto porre all'attenzione di questo Consiglio
quest'iniziativa. Io le devo confessare che non sono un fervente
sostenitore delle iniziative che impegnano al di fuori degli organi
o che riguardano eventi che sono al di fuori della nostra portata,
ma in questo caso abbiamo il collegamento con il Parlamento e
quindi una serie di riflessioni possono essere attuate anche su
questo momento e su anche le cause di quello che accade. Noi
occidentali siamo abituati a concepire le religioni come un
qualcosa di puramente spirituale ma negli Stati confessionali
islamici invece non c'è distinzione fra Stato e Chiesa, infatti
l'Islam è più di una semplice religione, ha un vero e proprio
sistema legale politico chiamato Shari'a, la legge coranica e
siccome la Shari'a deriva dal Corano, come sappiamo, non è
facoltativo. Già immagino ovviamente le solite obiezioni: "sono
soltanto dei pazzi", è però profondamente sbagliato ridurre tutta
alla sfera dell'irrazionale ed è ciò che si fece, per esempio, con
Hitler, "è un pazzo" si diceva, ma quante persone fecero proprie e
realizzarono le idee di quel pazzo? I Comunisti che sterminarono
milioni di persone nei
gulag
erano tutti malati
psichiatrici?
I terroristi islamici sono tutti malati psichiatrici? La storia
si ripete, ma molti non lo capisco, bisogna avere l'onestà di
riconoscere che, nonostante la maggior parte dei musulmani non sia
né violenta, né fanatica, il fanatismo religioso oggi è targato
purtroppo Islam. Scusate ovviamente la schiettezza ma ritengo sia
assolutamente necessaria, voi preferireste un dottore che vi dice
chiaramente: "lei ha un problema" oppure uno che vi dice: "beh,
problema, ora non generalizziamo, ci sono altri miliardi di cellule
sane nel suo corpo", io preferire il primo. Anche durante la
Seconda Guerra Mondiale, nella Germania nazista, un sacco di
Tedeschi erano sicuramente persone deliziose, mentre i Nazisti
erano una minoranza, ma il problema era ed è ancora la connivenza
con una determinata ideologia o religione. Sono gli estremisti che
uccidono e sono sempre stati gli estremisti a influenzare le
cosiddette "maggioranze pacifiche" una volta preso il potere. È
stato così in Germania durante il Nazismo, in Cina durante la
rivoluzione culturale, in URSS durante il Comunismo, le maggioranze
pacifiche sono sempre state rilevanti proprio per la connivenza con
una determinata ideologia. Spesso certo si citano i versetti
pacifici del Corano e quante volte hanno citato il versetto 532 del
Corano che recita: "chiunque uccida un uomo sarà come se avesse
ucciso l'umanità intera", per affermare che in realtà l'Islam è una
religione di pace. Peccato che si usi una tecnica di inganno
chiamato omissione, per esempio, è vero che il Corano dice che
uccidere un uomo è sbagliato ma ci si dimentica di dire che il
versetto continua: "a meno che non sia un infedele o un traditore",
un po' com'è accaduto con i rivoltosi giustiziati in Iran.
Nell'Islam esiste un principio chiamato abrogazione, infatti le
prime rivelazioni ricevute da Maometto, quando aveva appena
iniziato la sua carriera di profeta e si trovava alla Mecca, in un
periodo in cui i musulmani erano molto vulnerabili, sono in
generale tolleranti e pacifiche. Le posteriori sure medinesi,
rivelate dopo che Maometto si proclamò capo di un esercito, sono
invece aggressive e violente e abrogano o sovrascrivono quelle
pacifiche. Muhammad Taha, grande pensatore musulmano, propose, per
ammodernare l'Islam, di separare le sure meccane da quelle
medinesi, tenendo in considerazione solo le prime, le più
pacifiche, e fu per questo impiccato nel 1985 per eresia, avete
capito bene, 1985. Voi mi direte: "ma io conosco musulmani che sono
persone squisite, che non hanno mai cercato di impormi alcunché",
infatti per fortuna, la stragrande maggioranza è così. Ci sono un
sacco di musulmani che fanno
cherry picking
, ovvero prendono
solo le cose che gli fanno comodo della religione islamica e
dicono: "vedi, questa è la mia religione", scegliendo magari di non
seguire alla lettera la Shari'a, come avviene invece in Iran.
Qualsiasi credo che porti l'obbedienza a dogmi è per definizione
l'abdicazione al proprio libero arbitrio per diventare lo strumento
di applicazione dei dogmi. Chi dà la precedenza al proprio libero
arbitrio nell'agire, ovvero antepone il proprio pensiero
all'applicazione dei dogmi per definizione non è un buon credente e
vale anche per i dogmi cristiani ed ebrei naturalmente. Ergo un
musulmano che sia autenticamente moderato non è per definizione un
buon musulmano o non è musulmano affatto.
Il problema quindi sollevato da questa triste vicenda, uguale a
migliaia di tante altre tristi vicende vicine a noi: ad esempio,
come quella di Saman che ben conosciamo, ci impone di condannare
con fermezza le imposizioni violente di regole religiose e di
rifiutare culturalmente qualsiasi imposizione che voglia promuovere
la Shari'a in qualunque parte del mondo, perché ovunque arrivi
produce sempre i medesimi terribili effetti.
Presidente -
Ha chiesto la parola l'assessore Marzi, ne
ha facoltà.
Marzi (SA) -
Sinteticamente Stella Alpina voterà
assolutamente a favore di quest'iniziativa. Si unisce a tutti i
colleghi che hanno plaudito all'iniziativa stessa, ringrazia le
colleghe per la sensibilità e assolutamente per il coraggio di aver
rotto la giornata chiudendo questo Consiglio molto delicato con un
tema così alto e naturalmente ritiene che queste Assisi, compreso
il Consiglio regionale, siano il luogo più adeguato per esprimere
democraticamente i grandi risultati che l'umanesimo ha portato nel
poter esprimere democraticamente e con un voto questo tipo di
vicinanze, perché la democrazia, per chi fa questo mestiere e in
generale per tutti coloro i quali ritengono che l'umanesimo sia
nelle sue massime espressioni legato alla democrazia, deve passare
anche attraverso questi piccoli grandi voti.
Presidente -
Ha chiesto la parola la consigliera Minelli,
ne ha facoltà.
Minelli (PCP) -
Brevemente per ringraziare tutti i gruppi
consiliari che voteranno questa risoluzione e per una breve
considerazione. Ascoltando il collega Manfrin mi sono tornate a
mente anche le Crociate, quindi se noi vogliamo pensare alla storia
dell'Occidente, dobbiamo ricordare anche questo e anche il fatto
che come i musulmani, anche tanti cattolici prendono in
considerazione soltanto alcuni aspetti della loro religione, alcuni
simboli. Se non lo avete ancora fatto, mi permetto di invitarvi a
firmare la petizione del quotidiano "La Stampa" e anche a visionare
su
Internet
un toccante video che mostra le universitarie
iraniane a Teheran, che chiedono, con grande coraggio, di poter
continuare a studiare, di poter vivere in un Paese che nel 2022
purtroppo continua a fare esecuzioni sulla pubblica piazza.
Presidente -
Consigliere Distort, è già intervenuto il
suo collega.
Distort (LEGA VDA) -
Volevo solo fare una precisazione
storica sulle Crociate...
Presidente -
Un minuto.
Distort (LEGA VDA) -
...o perlomeno chiedere di
approfondire il discorso, perché è una reazione avvenuta dopo 400
anni di attacchi del mondo islamico ed è stata la risposta della
cristianità. Questa è storia e invito a studiare la storia. Grazie
per lo spazio dato per la verità.
Presidente -
Altri? Volevo soltanto aggiungere una
questione che non è stata sollevata e che ha visto spesso il
Consiglio regionale intervenire ed è la questione riguardante i
Curdi, perché questa era una giovane curda. "Donna vita e libertà"
è lo slogan del movimento curdo che ha, nell'emancipazione delle
donne, un elemento importante, presente sia in Iran che in Iraq,
che in Turchia, che nel Rojava siriano dove a Kobane, le guerriere
curde, islamiche peraltro, hanno fermato l'Isis e hanno difeso "la
civiltà".
Il Consiglio regionale è intervenuto spesso sulla questione
curda, volevo ricordarlo, anche perché lo stesso nome, uno degli
altri slogan di questa battaglia che è partita dai Curdi è il fatto
che la giovane donna non si chiama Masha, quello è il nome
all'anagrafe, in realtà il suo nome è Ina Amini, perché in Iran è
vietato, come lo è stato anche in Italia per lungo tempo,
registrare dei nomi stranieri, curdi, valdostani o francesi che
siano, ed è un aspetto non secondario di questa battaglia che,
speriamo, provochi una rivoluzione in Iran riconoscendo anche i
diritti del popolo curdo e delle sue battaglie.
Metto in votazione la mozione. La votazione è aperta. La
votazione è chiusa.
Presenti, votanti e favorevoli: 35
Il Consiglio regionale approva all'unanimità.
Con questa risoluzione abbiamo finito l'ordine del giorno. Buona
serata e buone feste. Il Consiglio è convocato per l'11
gennaio.
---
L'adunanza termina alle ore 18:45.
