Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3243 del 25 novembre 1987 - Resoconto
OGGETTO N. 3243/VIII - PRATICABILITÀ DELL'IPOTESI DI
COSTITUZIONE DELLA ZONA FRANCA E INIZIATIVE PER GARANTIRE IL FLUSSO
DELLE ENTRATE REGIONALI CONSEGUENTEMENTE ALL'ABOLIZIONE DELLE
BARRIERE DOGANALI ALL'INTERNO DELLA CEE. (Interpellanza)
PRESIDENTE:
Do lettura dell'interpellanza presentata dal
Consigliere Mafrica:
INTERPELLANZA
RICORDATO che rimane poco tempo rispetto alla scadenza del
1992, anno in cui dovrebbero cadere le barriere doganali tra gli
Stati della Comunità Europea e dopo il quale potrebbero esservi
pesantissime conseguenze sulle entrate del bilancio regionale,
fortemente condizionato dalle quote di imposte percepite sui TIR in
transito;
CONSTATATO che da parte di autorevoli esponenti della
maggioranza si richiama spesso la necessità di procedere
all'applicazione dell'articolo 14 dello Statuto, concernente la
costituzione della Regione Valle d'Aosta in zona franca;
RAMMENTATO che uno studio richiesto dalla Commissione Affari
Generali nella passata legislatura aveva posto in rilievo la scarsa
praticabilità, con le attuali normative sopranazionali, di ipotesi
di zona franca;
il sottoscritto Consigliere regionale
INTERPELLANO
la Giunta regionale per conoscere:
1)
il giudizio dell'esecutivo regionale rispetto alla
praticabilità di ipotesi di zona franca;
2)
le intenzioni della Giunta regionale rispetto al
decisivo problema di garantire comunque un adeguato flusso di
entrate al bilancio regionale, anche in caso di cessazione degli
introiti garantiti dagli sdoganamenti dei TIR in transito.
PRESIDENTE:
Ha chiesto di illustrare l'interpellanza il
Consigliere Mafrica, ne ha facoltà.
MAFRICA - (P.C.I.):
Nel 1992 verranno a scadenza, per ciò
che riguarda le entrate della Regione, due fatti importanti: il
primo sarà la scadenza della concessione della casa da gioco alla
Sitav, il secondo sarà, se si proseguirà sulla linea ribadita
ancora nell'ultima riunione dei Ministri degli Esteri d'Europa, la
caduta delle barriere doganali tra gli Stati della CEE.
Come tutti sappiamo, il bilancio regionale - anche quest'ultimo
che stiamo per discutere - è fortemente condizionato dalle entrate
dell'IVA sui TIR in transito. Se con la caduta delle barriere
doganali dovesse esserci anche una caduta di questo tipo di
prelievo, la rigidità del bilancio diventerebbe insostenibile,
vista l'influenza che le entrate di bilancio hanno su tutte le
diverse attività economiche di questa Regione.
Voglio ricordare che alcuni mesi fa, durante la campagna
elettorale per le elezioni politiche, è stato sostenuto fra i
partiti che hanno avuto eletti il deputato e il senatore, che uno
dei punti importanti era quello della zona franca. Vorrei avere da
parte della Giunta dei chiarimenti a questo proposito.
Nella passata legislatura sull'argomento zona franca, la
Commissione Affari Generali aveva condotto con un esperto esterno,
il prof. Cottino, e con un altro esperto di questioni doganali, uno
studio sulla praticabilità dell'ipotesi di zona franca e, se non
ricordo male, lo studio metteva in evidenza una difficile
attuazione per le norme esistenti a livello internazionale ed anche
una scarsa convenienza per la Regione nella scelta di questo
strumento. Si era detto che potevano essere previste ipotesi di
corridoi franchi, ma che la zona franca estesa a tutto il
territorio poteva essere, rispetto allo sviluppo economico della
Regione, qualcosa che non funzionava e che immediatamente provocava
la caduta delle entrate del bilancio regionale rispetto al riparto
fiscale.
Siccome la materia comincia a diventare di stretta attualità,
perchè il '92 non è lontano, perchè se si vogliono vedere attuati
nel 1992 determinati meccanismi per le entrate della Regione
occorre muoversi per tempo, vorremmo avere da parte della Giunta
regionale un giudizio rispetto a questa possibilità di marciare
tutti uniti sulla ipotesi della zona franca, sulla attuabilità e
praticabilità di questa ipotesi.
Vorremmo avere comunque notizie sulle intenzioni della Giunta
rispetto al modo di far fronte alle spese della Regione, qualora
nel 1992 realmente questi 350 miliardi che entrano dall'IVA
dell'autoporto dovessero venire a mancare; quali potrebbero essere
le entrate sostitutive, come ottenerle.
Questo è il discorso che si deve cominciare a verificare fino ad
oggi.
Si dà atto che alle ore 15,55 assume la Presidenza il
Vicepresidente DE GRANDIS.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN - (U.V.):
On avait concerté de donner cette
réponse avec l'Assesseur Martin; je crois tout de même que le
problème soulevé de la part des Conseillers du Parti Communiste est
déjà à l'attention de l'Administration régionale depuis
longtemps.
On avait prédisposé une étude, dont les résultats n'avaient pas
été jugés satisfaisants pour ce qui est des idées à concrétiser
dans le futur. A propos de l'acte unique de 1992 on est en train
d'en discuter, étant donné que cet acte s'articule en diverses
propositions; donc une matière qu'il faut encore réglementer et là
un débat devra se dérouler soit au niveau national qu'au niveau
européen, car le problème ne concerne pas seulement les zones
telles que la notre là où il y
a un certain système fiscal,
mais va concerner le système économique des différents pays. Des
Commissions spécifiques ont déjà été instituées auprès des
gouvernements et de la CEE; en même temps les Régions d'Europe se
sont orientées sur la ligne d'évaluer les conséquences au niveau
régional.
Nos problèmes: le problème de la zone franche et le problème
d'examiner quelle est la conséquence soit de l'acte unique de 1992
soit des réglementations spécifiques en matière fiscale pour ce qui
est de l'institution de la zone franche.
L'étude qui avait été faite ne donnait pas de solution à ces
problèmes; en tant que Junte on avait chargé une Commission mixte
de nous donner un examen comparatif entre le système fiscale
existant et d'éventuelles modifications futures. Le fait de dire
qu'il n'existera plus les douanes, ne correspond pas au vrai; il
existera tout de même un système pour régler l'échange des
marchandises entre un pays et l'autre: il faut voir à quel niveau,
et comment pourra être examiné le problème par rapport à
l'existence de la zone franche.
La première zone franche remonte à l'île de Délos, et d'après il
y a toute une série d'exemples, sans qu'il y ait la possibilité de
comparer l'un avec l'autre; cela pour dire qu'il n'existe pas une
zone franche idéale. La zone franche correspond à un système dans
les différentes matières: il y a une zone franche industrielle, une
zone franche fiscale, une zone franche commerciale, mais on ne peut
pas définir une zone franche tout court dans laquelle on peut
établir que les problèmes sont réglés d'une certaine façon.
Il faudra justement, face aux notes de différents experts que
nous sommes en train de consulter, procéder sur la voie d'une
évaluation comparative. A présent, personne d'entre nous, au delà
du fait de soutenir que la zone franche est quand même une
possibilité à exploiter à un moment donné, peut jouer la carte de
la zone franche sans avoir des données certaines sur ce qui se
passerait. Le problème est en train d'etre examiné et nous espérons
avant la fin de cette législature pouvoir donner une étude qui soit
comparative, afin que chacun puisse examiner les possibilités de
modifier le système actuel et donc de justifier un cadre de zone
franche différent.
Pour ce qui est du Casino, s'il y a la possibilité d'instaurer
la zone franche, pourraient y etre des difficultés pour l'accès à
la maison de jeux, mais finalement l'existence de la maison de jeux
n'a plus été mise en discussion d'après la sentence de la Cour
Constitutionnelle; le problème de l'échéance du Casino est surtout
lié au pourcentage et aux partenaires qu'on voudra choisir ou qu'on
voudra maintenir.
Pour ce qui est du problème très important qui a été soulevé de
la part de M. Mafrica, l'Administration régionale est en train de
suivre avec attention soit l'évolution dans le système qui va être
adopté de la CEE, soit le système qui pourrait etre vérifié au
niveau local, afin de faire un pourcentage des recettes qui
pourraient y être d'ici à 1992. Au moment où on aura des données,
on les portera à l'attention du Conseil régional.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Quando la Giunta risponde "stiamo
studiando" non possiamo fare altro che prendere atto di questo; c'è
da sperare che gli studi siano condotti nel modo migliore e in
tempi utili.
Nella passata legislatura la Ia Commissione aveva visitato
Livigno per vedere come era stata attuata la zona franca; si era
recata a Trieste ed esistono ipotesi e pratiche diverse per ciò che
riguarda la zona franca. Rimane il fatto che, trattandosi di
materia che ha una molteplicità di risvolti, che è legata a fattori
non ancora completamente previsti, vale a dire come verranno poi
attuate le volontà della CEE che si esprimono attraverso una serie
successiva di direttive su diversi argomenti, non è facile oggi
avere un quadro preciso; ma lo scopo della interpellanza era quello
di sottoporre il problema per avere notizie sugli intendimenti
della Giunta. Non ho capito se la Commissione paritetica è sempre
quella già operante di cui si parla ... no? È un'altra
Commissione...
Se esiste una Commissione, non sarebbe male, prima della fine
della legislatura, prendere un impegno per avere notizie più
precise sulle idee su cui si sta lavorando.
