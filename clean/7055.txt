Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1558 del 23 ottobre 1985 - Resoconto
OGGETTO N. 1558/VIII - COMUNICAZIONI DEL PRESIDENTE DEL
CONSIGLIO.
PRESIDENTE
: Do comunicazione al Consiglio dell'attività
svolta dalla Presidenza: del Consiglio e dagli organi consiliari
dopo l'ultima adunanza:
DISEGNI DI LEGGE PRESENTATI:
Disegno di legge n. 235
, presentato dalla Giunta
regionale in data 7 ottobre 1985 concernente: "Concessione della
garanzia fideiussoria della Regione presso Istituti di Credito e
aziende bancarie, per la concessione di un mutuo a favore della
Cooperativa Produttori latte e Fontina della Valle d'Aosta". (1^ e
3^ Commissione)
Disegno di legge n. 236
, presentato dalla Giunta
regionale in data 7 ottobre 1985 concernente: "Rifinanziamento del
fondo di dotazione della gestione speciale della Società
Finanziaria Valle d'Aosta, previsto dall'art. 9 della L.R.
28.6.1982, n. 16" (1^ Commissione)
Disegno di legge n. 237
, presentato dalla Giunta
regionale in data 11 ottobre 1985 concernente: "Aumento, per l'anno
1985, dello stanziamento previsto per l'applicazione della L.R.
15.7.1985 n. 46, concernente la concessione di incentivi per la
realizzazione di impianti di risalita e di connesse strutture e di
servizi" (1^ e 3^ Commissione).
Disegno di legge n. 238
, presentato dalla Giunta
regionale in data 11 ottobre 1985 concernente: "Realizzazione di un
immobile da adibire a sede di Scuola Alberghiera regionale" (1^ e
3^ Commissione)
Disegno di legge n. 239
, presentato dalla Giunta
regionale in data
22
ottobre 1985 concernente: "Ulteriore
finanziamento della L.R. 30 gennaio 1981, n. 5, recante norme per
la promozione dell'attività cooperativa nella Regione della Valle
d'Aosta''.
DISEGNI DI LEGGE VISTATI: -
DISEGNI DI LEGGE NON VISTATI:
Il disegno di legge n. 215 concernente: "Intervento
straordinario per l'acquisto di beni patrimoniali" riapprovato ai
sensi dell'ultimo comma dell'art. 31 dello Statuto è stato
impugnato dal Governo dinanzi alla Corte Costituzionale".
DELIBERAZIONI VISTATE:
n. 33
DELIBERAZIONI NON VISTATE: -
RIUNIONI DI COMMISSIONI:
Conferenza dei Capigruppo e Ufficio di Presidenza: 1
1^ Commissione: 1
2^ Commissione: 1
3^ Commissione: 1
4^ Commissione: 1
l^ e 3^ Commissione in riunione congiunta: 2
1^ e 4^ Commissione in riunione congiunta: 1
2^ Commissione e Capigruppo per Parco Nazionale del Gran
Paradiso: 2
Commissione speciale per regolamento assunzioni personale Casa
da Gioco: 1
In data 16 ottobre, la 2^ Commissione allargata ai Capigruppo si
è recata con l'Assessore all'Agricoltura, Foreste e Ambiente
Naturale, nella zona del Mont Avic, per un sopralluogo, in vista
della possibile iniziativa legislativa regionale per l'istituzione
di un parco nazionale.
PRESIDENTE:
Signori Consiglieri, ritengo doveroso, in
apertura di seduta, ricordare brevemente il grave fatto del
sequestro da parte di un comando palestinese della nave Achille
Lauro, in crociera nel Mediterraneo con 500 persone a bordo,
avvenuto nel tardo pomeriggio di lunedì 7 ottobre 1985, al largo di
Porto Said.
I fatti ormai li conosciamo tutti e stiamo ancor oggi pagando le
conseguenze di un atto insensato, piratesco, posto in essere da un
gruppo di fanatici che hanno inteso lanciare una ulteriore sfida a
tutta la comunità internazionale, proprio in un momento in cui
stava prendendo consistenza l'ipotesi di un negoziato per cercare
di dare una soluzione all'antico problema di una patria per il
popolo palestinese. Se da un lato la vicenda si è conclusa, in
tempi relativamente brevi, in seguito ad una mediazione di
esponenti dell'O.L.P., che tanti sospetti ha generato, con il
salvataggio di quasi tutti i passeggeri ad eccezione di un
cittadino americano di origine ebrea, barbaramente trucidato e
gettato in mare perchè reo soltanto di essere ebreo, fatto questo
che ha profondamente impressionato l'opinione pubblica mondiale,
dall'altro lato essa ha lasciato dietro di sè profonde crepe in
Italia, in Egitto, negli Stati Uniti d'America ed ha portato alle
dimissioni del Governo della Repubblica per una improvvisa e
rovente polemica sulle caratteristiche della nostra politica estera
in una zona esplosiva, ma di vitale importanza per l'Italia, come
il Medio Oriente.
Tutto è improvvisamente precipitato quando, appena terminato il
dramma del sequestro, è avvenuto un episodio, assai discutibile sul
piano del diritto internazionale, quale il dirottamento da parte di
aerei statunitensi dell'aereo egiziano che portava a destinazione
gli autori del sequestro, oltre ad esponenti dell'O.L.P. ed alcuni
funzionari del Governo egiziano.
La goccia che però ha fatto traboccare il vaso ed ha determinato
l'improvvisa precipitazione della situazione politica è stato il
rilascio, a dire il vero avvenuto in modo rocambolesco, del
dirigente palestinese Abu Abbas, ritenuto dal Governo degli Stati
Uniti responsabile non solo del sequestro della nave, ma anche di
altre azioni terroristiche.
C'è stato su questo ultimo fatto una accesa polemica nel nostro
Governo con reciproche accuse tra il Presidente del Consiglio e due
componenti il Gabinetto; ci sono state valutazioni negative del
nostro maggiore alleato, col conseguente determinarsi di un clima
di incomprensione che ha fatto degenerare la situazione politica
fino a provocare, a seguito delle decisioni di un partito della
coalizione di uscire dalla maggioranza, la crisi di governo.
Si tratta di una crisi grave, di non facile soluzione e che
proprio non era necessaria nell'attuale delicato momento
politico.
I recenti chiarimenti fra Italia e USA, registratisi a crisi
avvenuta, appaiono senz'altro uno spiraglio e l'augurio che
esprimiamo in questo momento è che possa essere tempestivamente
ricostruito un esecutivo forte, in grado di affrontare con energia
tutte le emergenze politiche in atto, prima fra tutte quella del
terrorismo internazionale che rischia di destabilizzare una zona in
cui sono già presenti troppi focolai di tensione.
Concludendo penso sia opportuno rinnovare la nostra più ferma
condanna per il piratesco atto di sequestro della nave e per la
barbara uccisione di un cittadino inerme, con l'auspicio che i
quattro responsabili, attualmente nelle mani della giustizia
italiana, siano puniti in modo esemplare e con la speranza - come
ha ricordato il prof. Giuseppe Lazzati in una lucida analisi sul
dramma del popolo palestinese - che la soluzione della difficile
crisi, cui sono impegnate le varie forze politiche del Paese e con
la quale si incontra per la prima volta la saggezza politica del
Presidente della Repubblica, abbia lucidamente presente che la
validità di ogni politica esige di avere quale misura l'uomo e i
suoi diritti fondamentali.
E' mancata nei giorni scorsi, all'età di 79 anni, Arline
Personnettaz, che per molti anni fu Consigliere regionale.
Ricoprì inoltre l'incarico di Vice Presidente del Consiglio
regionale dal 25 giugno 1966 al 23 maggio 1968.
Rieletta nel 1968 sempre nella lista della Democrazia Cristiana,
ricoprì l'incarico di Vice Presidente per tutta la legislatura.
La sig.na Personnettaz oltre che per la sua attività era molto
stimata ed apprezzata in Valle per la professione di ostetrica.
Alla famiglia le più sentite condoglianze.
E' mancato, sempre nei giorni scorsi, il rag. Dante Peretto, per
molti anni funzionario dirigente dell'Assessorato alle Finanze ed
ultimamente rappresentante della Regione nella Commissione di
Coordinamento.
Alla famiglia rinnoviamo le più sentite condoglianze.
E' scomparso nei giorni scorsi la nota guida di Courmayeur,
Eliseo Croux, particolarmente famosa per aver compiuto difficili e
pericolose ascensioni sulle cime più alte del mondo.
Alla famiglia dello scomparso ed all'Unione Guide alta montagna
rinnoviamo la più sentita partecipazione al loro grave lutto.
Un nuovo lutto ha colpito, ad un mese esatto dalla morte di
Italo Calvino, la cultura italiana con la scomparsa di Ricordo
Bacchelli avvenuta l'8 ottobre scorso all'età di 94 anni.
La dipartita di Bacchelli lascia un vuoto profondo nel mondo
delle lettere che lo aveva sempre visto protagonista di primo piano
da settant'anni a questa parte, prima come poeta formatosi alla
Scuola Carducciana e poi come saggista e romanziere.
E' soprattutto in questo ultimo campo che Bacchelli ha dato il
meglio di sè stesso consegnando ai posteri romanzi scritti nella
tradizione manzoniana, tra i quali ricordiamo quelli appartenenti
al ciclo del mulino del Po, che è un po' il sommario di cento anni
di storia italiana dalla caduta di Napoleone alla l° guerra
mondiale.
Indignazione e costernazione ha suscitato nel mondo l'esecuzione
in Sud-Africa di Benjamin Moloise, militante del Movimento
Congresso nazionale africano e fermo oppositore della politica
segregazionista del governo di Pretoria.
Moloise era stato condannato a morte per l'assassinio di un
poliziotto di colore avvenuto nel 1982.
Non sono valsi a salvare la vita al giovane patriota africano
gli appelli alla clemenza lanciati da numerosi statisti di tutto il
mondo.
Quarant'anni fa, e precisamente il 24 ottobre, nascevano le
Nazioni Unite.
Si trattò allora di un grande avvenimento salutato con grandi
speranze dal mondo intero che usciva da un conflitto disastroso che
tanti lutti e rovine aveva seminato.
Nel dare vita all'organizzazione, i popoli delle Nazioni Unite
avevano affermato la volontà di salvare le future generazioni dal
flagello della guerra che per due volte, nello spazio di un
trentennio, aveva portato indicibili afflizioni all'umanità
intera.
Il bilancio di questi primi quarant'anni di vita dell'ONU è
senz'altro positivo in quanto, pur tra innumerevoli difficoltà, è
stata garantita la pace nel mondo, anche se non sono mancate, e
questo purtroppo costituisce una zona d'ombra, guerre locali che
hanno generato vittime e rovine.
Tuttavia la coesistenza pacifica è stata garantita e questo è
senz'altro un risultato positivo.
In questo quarantennale tutte le nazioni del mondo devono
maggiormente impegnarsi per superare le frizioni ancora in corso,
al fine di garantire quella pace che sognavano di stabilire nel
mondo i popoli e gli statisti che dettero vita alla grande
organizzazione delle Nazioni Unite.
Infine termino comunicando che l'allegato all'oggetto 19,
trasmesso con l'ordine del giorno, è errato, per cui in apertura di
seduta si provvederà a distribuire la nuova copia corretta.
C'è qualcuno che intende prendere la parola sulle Comunicazioni
del Presidente del Consiglio? Ha chiesto di parlare il Consigliere
Baldassarre, ne ha facoltà.
BALDASSARRE (P.S.D.I.):
Il Presidente del Consiglio, nel
ricordare il tragico episodio del sequestro della nave Achille
Lauro, posto in essere lunedì 7 ottobre da un commando palestinese,
consente al Consiglio di esprimere la propria valutazione su questo
grave episodio di pirateria diretto contro inermi cittadini. Non è
la prima volta che terroristi della sedicente organizzazione per la
liberazione della Palestina attuano criminali attentati, di fronte
ai quali la coscienza civile del mondo dovrebbe sempre reagire come
hanno fatto in questa occasione gli Stati Uniti d'America,
dirottando l'aereo su cui avevano preso posto, con la complicità di
alcuni esponenti del Governo italiano, gli autori del sequestro,
che evidentemente speravano di farla franca e di ripetere in altri
luoghi le loro criminali attività.
Quel che è successo dopo - e voglio qui riferirmi
all'atteggiamento del binomio Craxi- Andreotti - è veramente
vergognoso e lascia nell'opinione pubblica il sospetto di una certa
condiscendenza verso il terrorismo, che va invece combattuto a
tutti i livelli e con tutti i mezzi a disposizione. Quattro banditi
ed un certo Abbas sono riusciti a mettere in crisi il Governo della
Repubblica Italiana e ciò è veramente incredibile e grottesco.
In questo momento è necessaria una energica azione di tutte le
nazioni del mondo per estirpare la piaga del terrorismo. Nessuna
condiscendenza dunque, nessun pietismo, nessuna debolezza di fronte
a chi, pretendendo di rappresentare i legittimi e sacrosanti
interessi del popolo palestinese, agisce con mezzi e strumenti
banditeschi.
Auspichiamo che dalla crisi esca un governo più forte che ponga
in primo piano nel suo programma la lotta al terrorismo
internazionale, che deve essere concertata con i nostri naturali
alleati, senza nessun cedimento ai vari Arafat di turno, che nulla
rappresentano sulla scena mondiale.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA (P.C.I.):
Il nostro gruppo ribadisce la condanna
di ogni forma di terrorismo, in questo caso anche del sequestro
della nave Achille Lauro, in quanto il terrorismo è una forma
violenta che colpisce solitamente persone inermi e innocenti. Ho
detto prima, tutte le forme di terrorismo, non a caso, perchè non
ci sembra che possano essere condannate soltanto le forme
terroristiche di gruppi politici di non chiara collocazione o
comunque di dubbia collocazione; vanno condannati gli atti
terroristici anche quando vengono compiuti da stati sovrani e
voglio ricordare il raid compiuto dall'esercito israeliano su
Tunisi, che merita anch'esso la nostra condanna.
Vanno condannati gli atti di pirateria, quale è stato il
sequestro della Achille Lauro; vanno condannati gli atti di
pirateria anche quando a compierli è la nazione più potente del
mondo. Il dirottamento di un aereo di un paese amico degli Stati
Uniti compiuto su ordine del Presidente degli Stati Uniti,
coinvolgendo anone una base italiana, va condannato ed in
particolare vanno condannati anche atti militari successivamente
compiuti da aerei americani sul territorio italiano, nel tentativo,
che non ha avuto poi luogo, di giungere alla cattura di Abu
Abbas.
Crediamo che in questo caso il Governo italiano si sia
comportato con dignità; in questo caso il Presidente del Consiglio
e il Ministro degli Esteri, non tutto il Governo, hanno avuto la
capacità di resistere di fronte a queste ingerenze ed a questi atti
che colpivano la dignità e la sovranità del paese.
Ma al di là delle questioni che riguardano singoli atti
terroristici di questa complessa vicenda mediorientale, bisogna
tener sempre presente qual è il problema politico: i palestinesi
esistono, i palestinesi non possono scomparire dalla faccia della
terra; non possono essere considerati tutti terroristi, sono 4,5
milioni di persone, hanno diritto ad una terra e ad uno stato.
Gli ebrei che per duemila anni hanno dovuto penare in una
diaspora storica, sono le persone che forse meglio potrebbero
comprendere la situazione in cui si trovano oggi questi
palestinesi, che dopo decenni di continui spostamenti e vicende
sanguinose continuano comunque ad avere questa aspirazione ed avere
una patria, ad avere uno stato, ad avere una propria terra.
Quindi ci auguriamo che il Governo italiano, non appena sarà
ricomposto, prosegua in un'opera di pace che porti ad un accordo
fra tutte le componenti coinvolte nel Medio Oriente, che porti al
rispetto delle frontiere dello stato di Israele, che porti anche
alla definitiva soluzione di questo problema dei palestinesi con la
conquista, anche per loro, di uno spazio in cui vivere.
Ci auguriamo anche che nell'esercitare questa politica il
Governo italiano abbia, come ha avuto in questa fase, la capacità
di rimanere nell'ambito delle alleanze, senza però diventare servo
e senza rinunciare a principi sacrosanti quali la sovranità e
l'autonomia di questo paese.
PRESIDENTE
: Ha chiesto di parlare il Consigliere
Torrione, ne ha facoltà.
TORRIONE (P.S.I.):
Sarò molto breve, anche perché il
problema è all'attenzione di tutti, per effetto di una crisi di
governo che è caduta in un momento particolarmente difficile. Il
primo auspicio che faccio è che, al di là di una naturale, ovvia e
scontata solidarietà nei confronti della figura del Presidente del
Consiglio Craxi, si possa ricostituire al più presto un governo,
che in un momento difficile per la vita del paese continui e sappia
governare.
Per questo ritengo che tutto sommato questo Consiglio non debba
essere la meccanica cassa di risonanza di impostazioni di tipo
nazionale. Tuttavia, mentre dico che in quest'aula non è pensabile
che si ripetano in maniera così pedissequa impostazioni che sono
sugli organi di stampa nazionale e che rispecchiano la volontà
delle singole forze politiche, è altrettanto chiaro che no ci si
può non meravigliare come alcune forze politiche in quest'aula
cambino la propria impostazione di 360°.
Dico questo perchè non credo che il mio partito possa essere
accusato in alcun modo - e non sto qui a citare gli esempi - di
accondiscendenza nei confronti del terrorismo.
Abbiamo avuto sì posizioni difficili e contrastanti anche in
passato, ed il caso Morone è stato un esempio emblematico, ma poi
la storia non ha sempre dato ragione ai teorizzatori della
cosiddetta fermezza, anche perchè poi di fermezze in oasi analoghi
non ce ne sono più state.
Al di là di questa considerazione che non vuol rappresentare uno
spunto polemico in una riflessione che deve essere molto seria,
credo che no si possa negare il diritto fondamentale di un popolo
alla propria terra e quindi, così come in passato avevamo sostenuto
i diritti inalienabili del popolo israeliano, non possiamo non
considerare che un popolo è alla disperata ricerca di collocarsi su
un lembo di terra. Visto e considerato che questo è l'assunto da
cui dobbiamo partire, le valutazioni sulla vicenda dell'Achille
Lauro devono discendere da questo tipo di impostazione.
Ripeto, ogni forza politica potrà esprimere il proprio assenso o
il proprio dissenso sulla vicenda dell'Achille Lauro; voglio solo
aggiungere che il nostro non è un paese a sovranità limitata, e
questo lo ribadiamo con fermezza, perchè se è vero che dobbiamo
condannare il terrorismo, non dobbiamo neanche consentire che
l'appartenenza ad una alleanza militare pregiudichi quello che è il
nostro diritto inalienabile alla sovranità nazionale.
Il collega Mafrica ha già citato il discorso del dirottamento,
ma ce n'è un altro che ci preoccupa di più, perchè truppe di un
paese straniero sono discese in un nostro aeroporto ed hanno
circondato addirittura le forze militari del la nostra Repubblica,
e questi sono dati di fatto incontestabili. Non abbiamo mai messo
in dubbio la nostra appartenenza nè al mondo occidentale nè
all'alleanza atlantica, diciamo solo che non possiamo tollerare
oltre che ci si consideri alla stregua di un paese coloniale. Su
questo argomento siamo molto decisi non solo per fare della
demagogia; credo che lo stato d'animo dell'opinione pubblica in
generale abbia capito che questa presa di posizione del Presidente
del Consiglio nei confronti di un alleato strapotente, non è altro
che la riaffermazione dei diritti del popolo italiano ad essere
sovrano sul proprio territorio.
PRESIDENTE
: Ha chiesto di parlare il Consigliere Aloisi,
ne ha facoltà.
ALOISI (M.S.I.):
Volevo esprimere a nome del M.S.I.
l'amarezza, il disappunto e la vergogna di avere avuto un Governo
così incapace di risolvere i problemi nostri, i problemi di
competenza esclusi va del Governo italiano. Abbiamo dovuto farci
aiutare dagli altri, perché se altri sono intervenuti è perché non
hanno nessuna fiducia in noi; non siamo neanche capaci di tutelare
e difendere i nostri pescherecci contro la Tunisia che
sistematicamente ce li sequestra, figuriamoci se siamo in grado di
contrapporci a questo tipo di terrorismo che sta dissanguando
l'occidente.
E allora non condivido le affermazioni fatte da alcuni partiti
in questa aula, dove si accusa gli Stati Uniti di aver voluto
intromettersi negli affari interni: noi dimentichiamo che facciamo
parte di una alleanza occidentale di cui gli Stati Uniti sono
nostri partners, dimentichiamo che in quella base aerea ci sono
cinquemila militari della Nato, dimentichiamo che su quella nave è
stato ucciso un cittadino americano. Queste cose invece non
dobbiamo dimenticarle ed ecco allora la vergogna, il disappunto di
essere governati da governanti incapaci di gestire e di portare
avanti certi discorsi.
Fino adesso c'è stata una politica prettamente filopalestinese,
filoaraba, e il binomio Craxi-Andreotti lo dimostra. Noi perciò ci
auguriamo - e non voglio andare oltre - che il nuovo Governo sia
più intraprendente, sia più capace di risolvere i nostri problemi
senza dare nessuna tregua al terrorismo, perchè pur essendo stata
una nazione vicina ai problemi dei palestinesi, siamo comunque
sempre rimasti colpiti dai terroristi palestinesi; questo ci deve
essere di insegnamento. Non bisogna dare tregua al terrorismo
internazionale e su questo punto bisogna essere intransigenti e noi
come M.S.I. ci auguriamo che il prossimo Governo sotto questo
aspetto si dimostri tale.
PRESIDENTE
: Ha chiesto di parlare il Vicepresidente De
Grandis, ne ha facoltà.
DE GRANDIS (P.R.I.):
Vorrei solo sgombrare il campo da
qualche equivoco perché da quello che leggo sui giornali, dai
commenti che ho ascoltato ed anche da alcuni passaggi degli
interventi fatti in quest'aula, si vuol ipotizzare un partito
repubblicano come partito americano, e questo non è. Se è vero che
abbiamo sostenuto e sosteniamo l'appartenenza dell'Italia al mondo
occidentale ed al patto atlantico, se è vero che abbiamo sostenuto
e sosteniamo che quando ci sono dei patti, quelli vanno rispettati,
è altrettanto vero che questo patto non prevede certamente
ingerenze degli alleati sul nostro territorio, nè pone limitazioni
alla nostra sovranità. Per queste ragioni, sia il dirottamento
dell'aereo operato dagli americani, sia l'intervento a terra di
truppe americane che hanno circondato i nostri carabinieri, non
sono da noi ammessi in alcun modo e vanno considerati come atti
inqualificabili ed intollerabili che vanno ad incidere sulla nostra
sovranità, e in quanto tali li respingiamo nel modo più fermo ed
assoluto.
Quello che invece ci preoccupa profondamente è che a volte si fa
confusione fra quelli che sono atti di terrorismo vero e proprio ed
atti di guerra, altrettanto condannabili come atti di guerra, ma
che non sono atti di terrorismo. Ora, il raid di Tunisi l'abbiamo
condannato come un atto di guerra, anche se era precisamente mirato
a colpire una fonte di terrorismo. Il dirottamento è un atto di
pirateria aerea e di guerra: noi lo condanniamo e siamo anche
pronti a sostenere che piuttosto che commettere un atto del genere
avremmo rinunciato ad avere i quattro responsabili del
dirottamento, pero nè riconosciamo che lo Stato di diritto non può
mai scendere a patti con il terrorismo e non può mai intraprendere
azioni illegali per combattere il terrorismo.
Il problema invece verteva su un'altra questione, che è quella
della collegialità del Governo nell'assumere decisioni così gravi
ed importanti, che era quella di consentire alla magistratura
italiana di interrogare come testimone Abu Abbas. Sono clamorose le
dichiarazioni di ieri alla radio, alla televisione e sui giornali
di oggi: uno dei quattro dirottatori ha riconosciuto
tranquillamente che il capo dell'operazione di dirottamento Achille
Lauro si chiama Abu Abbas. Mi sembra che questo dimostri che una
prudenza da parte nostra nel consentire alla magistratura di
interrogare questo elemento, questo braccio destro fra l'altro di
Arafat, sarebbe stata necessaria, così come noi crediamo ancora che
sia necessario agire con estrema prudenza nei confronti dell'O.L.P.
e di Arafat. Infatti, se sosteniamo il diritto sacrosanto dei
palestinesi ad avere una terra e la loro patria, è altrettanto vero
che dobbiamo fare distinzione fra il terrorismo, anche perchè siamo
convinti che ogni cedimento al terrorismo e a chi lo alimenta non
vada in una direzione di pace, ma contro la pace, perchè si
continua così a mantenere una insostenibile situazione di
gravissima tensione che non svolge certo il ruolo di favorire la
pace.
Erano solo questi i chiarimenti che volevo fare in questo
Consiglio per evitare che si possa tacciare il partito repubblicano
di essere un partito americano, facendo così di ogni erba un fascio
e semplificando cose che sono invece di notevole difficoltà e molto
complicate.
PRESIDENTE
: Ha chiesto di parlare il Consigliere
Baldassarre, ne ha facoltà.
BALDASSARRE (P.S.D.I.):
Brevemente, per una precisazione.
Nessuno, in modo particolare noi socialdemocratici, disconosciamo
il diritto del popolo palestinese ad avere una propria terra, ma
allo stesso modo non possiamo permettere a questo popolo di non
riconoscere il popolo di Israele. Non vogliamo giustificare il raid
di Israele su Tunisi: è stato un raid per difendersi, non per
attaccare, e sta qui la differenza fra noi ed altri partiti, perchè
il popolo d'Israele ha diritto ad esistere così come ne ha diritto
il popolo palestinese.
Ancora un'altra precisazione, ma senza nessuna polemica con il
compagno Torrione, sugli aerei americani che hanno costretto
all'atterraggio il velivolo egiziano: questa operazione era stata
autorizzata dal Presidente del Consiglio e dal Ministro degli
Esteri Andreotti, senza mettere a conoscenza gli altri partiti
della maggioranza. Non giustifico la crisi di governo su un
problema di questo genere portata avanti dal partito repubblicano,
però è mancata la collegialità e in questo modo il partito
repubblicano ha fatto un gradito favore al partito comunista
italiano.
PRESIDENTE
: Se nessun altro Consigliere intende prendere
la parola, si passa alla discussione dell'oggetto n. 2 all'ordine
del giorno.
