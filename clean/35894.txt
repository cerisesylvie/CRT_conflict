Classificazione
OPERE PUBBLICHE



Oggetto del Consiglio n. 227 del 13 novembre 2013 - Resoconto
OGGETTO N. 227/XIV - Interpellanza: "Intendimenti in merito
ad un'eventuale riduzione dell'utilizzo delle procedure di
aggiudicazione negoziata senza pubblicazione di bando".
Président -
Merci. Pour l'illustration, la parole au
collègue Ferrero.
Ferrero (M5S)
- Grazie Presidente.
Analizziamo una questione che si trascina da decenni e che
riguarda sostanzialmente le forniture della Regione. Come vengono
aggiudicate le forniture e i servizi, con che criteri? Con i
criteri che normalmente vengono adottati dalla pubblica
amministrazione, quindi facciamo delle gare, facciamo degli
appalti? Oppure prendiamo la scorciatoia - tanto per farci capire
da chi ci ascolta - della trattativa privata, "decido io a chi do
l'appaltino, la garetta, la fornitura, l'acquisto". Non lo dice il
Movimento Cinque Stelle, lo dice sempre la Corte dei Conti, ahimè!
Il 92,4 percento delle procedure sono procedure negoziate senza
pubblicazione di bando, quindi, sostanzialmente, decido io a chi
dare l'appaltino o la garetta e quindi decido io chi è la persona
che poi si fa i soldi con la pubblica amministrazione. Se andiamo a
vedere poi le percentuali suddivise per Assessorato e per
Dipartimento, qui veramente ci sono cose che sono strabilianti, nel
senso che in alcuni casi, come ad esempio l'Assessorato
dell'agricoltura, notiamo che sostanzialmente la totalità -
possiamo dire senza timore di smentita - delle forniture viene
affidata così tranquillamente in base a criteri che non abbiamo
ancora capito, ma che poi, proseguendo nei prossimi Consigli, dato
che noi, a nostro modo, faremo una
spending review
per
arrivare poi al bilancio e dirvi dove si può effettivamente
tagliare, senza andare a tagliare i soldi ai cittadini...ecco, qui
ci renderemo conto che questo sistema - che alle volte su forniture
di poche centinaia di euro magari può essere vantaggioso, nel senso
che non devo mettere in piedi una procedura di appalto o comunque
una gara, che, da un certo punto di vista, sarebbe anche
antieconomico e ridicolo - quando andiamo già a parlare di migliaia
di euro, in tanti casi se andiamo a vedere quello che è il prezzo
di mercato della fornitura del servizio che viene aggiudicato e il
prezzo che paga la Regione, beh, Signori miei, qua non ci siamo! Vi
porteremo gli esempi, che coprono sostanzialmente tutto il
ventaglio degli Assessorati, è come se io andassi a comperare la
fontina al Consorzio e la pagassi dieci e invece la vado a
comperare al negozio e la pago tredici. Non procedure quindi che
sono, diciamo, fatte per risparmiare, ma procedure che
sostanzialmente vengono pagate di più per dare non si capisce bene
che cosa...un premio ad alcuni, che poi sono sempre i soliti.
Ecco qui anche la necessità di stabilire magari...dato che
adesso c'è internet, ci sono le procedure on line, chi vuole, chi è
in grado di fornire alla Regione determinati prodotti o
servizi...ecco, che si possa iscrivere e anche per gare di piccola
entità di alcune migliaia di euro si stabilisca semplicemente,
senza andare ad appesantire troppo la macchina burocratica della
Regione, una comunicazione via mail, che viene fatta agli iscritti
a questa specie di
mailing list
, con la quale si dice: "c'è
una gara per tot, volete partecipare?". Chi vuole potrà presentare
l'offerta, però, ecco che allora allarghiamo il mercato a tutti
quelli che sono gli attori che ci sono in Valle d'Aosta, non solo
ad alcuni singoli nomi, che sono poi sempre gli stessi e
consentiamo anche un risparmio alla pubblica amministrazione,
perché sappiamo che, se c'è concorrenza, c'è risparmio, negli
affidamenti diretti c'è sempre solamente uno spreco. Ecco, allora
noi chiediamo se si vuole invertire questa tendenza, che è andata
sempre peggiorando, della serie: "facciamo tutto noi e diamo a chi
vogliamo noi", oppure se si vuole continuare in questa, diciamo,
direzione, che, secondo noi, è una direzione che veramente
soprattutto arrivati in questo periodo in cui tante ditte hanno
difficoltà...ecco, ridistribuire anche un pochettino di più quelle
che sono le forniture tra un numero maggiore di soggetti sarebbe
anche, diciamo, questione di sensibilità e di attenzione generale
per tutti i settori economici.
Président
- Pour la réponse, la parole au Président
Rollandin.
Rollandin (UV)
- Sì, grazie Presidente.
Per quanto riguarda le tematiche che sono state qui riproposte,
credo che l'Amministrazione regionale abbia già fatto una serie di
proposte e di indicazioni motivate, che vanno nella logica che
diceva, tenendo conto di quello che è il sistema attuale. Quello
che vorrei dirle è che anche nelle trattative che vengono fatte
queste vengono fatte non dalla parte politica, ma dalla parte
amministrativa, che non è tanto il discorso, se mi permette, "qui
decido io", di fatto su molte, come lei ha detto, piccolissime
cifre, obiettivamente, pur accettando il fatto di allargare le
maglie, di solito venivano fatte tutte in Valle e poi nella zona
interessata, cioè nelle valli, o quello che succedeva, se sono
piccoli acquisti legati ad attività che in quel momento...è per
quello che, in particolare, in alcuni settori la cosa era più
allargata, comunque venendo...lo dico per evitare malintesi, quindi
questa è l'azione come veniva fatta... I dati elaborati dalla
Sezione regionale di controllo della Corte dei Conti sono riferiti
all'anno 2011 e, premesso che si tratta di una prima rilevazione
che sarà affinata e migliorata già dalla prossima relazione del
2012, attestano una situazione comune a tutta Italia, secondo
quanto osservato nella relazione dell'Autorità di vigilanza dei
contratti pubblici, ovvero l'elevato numero di contratti affidati
con procedura negoziale. Su quest'aspetto si segnala che, a seguito
dei numerosi interventi legislativi posti in essere nel corso del
2012-2013, ad esempio nel contesto del programma di
spending
review
e degli obblighi di trasparenza di cui alla legge 212 e
decreto 33 del 2013, l'attività contrattuale dell'amministrazione
pubblica ha subito un forte mutamento sia in termini operativi che
organizzativi, i cui risultati potranno essere evidenziati anche
dalla relazione della Corte dei Conti.
Rispetto alla prima domanda:
"quale sia l'evoluzione della
situazione dell'utilizzo di procedure negoziate..."
,
l'evoluzione nell'utilizzo delle procedure negoziate, senza
pubblicazione del fondo, potrà essere evidenziata nella relazione
per il 2012. Sicuramente è possibile sin d'ora osservare come
l'obbligo normativo imposto dalla legge 52/2012, di fare ricorso al
mercato elettronico della pubblica amministrazione, il cosiddetto
"MEPA", per quanto riguarda il discorso nazionale gestito da CONSIP
o ad altro mercato elettronico per le acquisizioni sotto soglia di
beni e servizi e l'obbligo del ricorso alle convenzioni o gli
accordi quadro CONSIP per l'acquisto di particolari categorie
merceologiche, come l'energia elettrica, gas, carburanti di rete e
carburanti extra rete, combustibili per riscaldamento, telefonia
fissa e telefonia mobile...disposto dal decreto 95, comporteranno
una forte riduzione dell'utilizzo delle procedure negoziate, perché
si esplicano già tutti questi...e quindi questo è già in atto.
"Se sia intendimento dell'Amministrazione provvedere ad una
drastica riduzione dell'utilizzo di procedure di aggiudicazione
che, di regola, dovrebbero rappresentare un'eccezione..."
, a
questo proposito, allo scopo di razionalizzare la spesa degli
acquisti ed ottenere economie di scala, è stata prevista con la
legge 8/2013 la costituzione della centrale unica di committenza.
Compito della centrale unica non sarà solo l'aggregazione dei
fabbisogni, ma anche l'espletamento delle complesse funzioni di
gestore del mercato elettronico valdostano, MEVA, di
amministrazione aggiudicatrice di stazione appaltante. La
centralizzazione degli acquisti comporterà lo studio delle
caratteristiche del mercato e il grado di standardizzazione dei
fabbisogni e dei prodotti, nonché la programmazione di acquisti,
rendendo più facile il monitoraggio e il controllo della spesa
pubblica. Per quanto riguarda invece il settore dei lavori
pubblici, è in avanzata fase di studio l'attuazione di una stazione
unica appaltante, che assicurerà la trasparenza, la regolarità e
l'economicità della gestione delle gare di appalto dei lavori e
quindi non c'entra con la centrale unica di committenza.
Terzo punto:
"quali sono le ragioni per le quali vi è una
notevole differenza del peso di tali procedure tra i diversi
Assessorati"
, le differenze nell'utilizzo delle diverse
procedure di selezione del contraente da parte delle strutture
degli Assessorati è imputabile a numerosi fattori, che vanno dalla
diversa natura e tipologia dei beni acquisibili fino all'importo
degli stessi e della possibilità di programmazione delle singole
strutture. È evidente poi che le procedure negoziate sono
utilizzate più spesso per l'acquisizione di importi ridotti, come
dicevo prima, mentre, quando è superata la soglia chiaramente
comunitaria, è sempre utilizzata la procedura aperta. Per i
contratti di importo sotto soglia è previsto altresì legittimamente
l'uso delle procedure in economia. Va anche ricordato che le
procedure negoziate sono quelle di cui beneficiano in particolare
le imprese locali, perché più si allarga più le imprese locali
rischiano di essere escluse. Al riguardo va anche sottolineato che
la legge 36, che ha disciplinato, in conformità ai principi del
Codice dei contratti pubblici, l'acquisizione in economia, ha già
introdotto modalità di selezione degli operatori aperte. L'articolo
6, comma 2, della legge sopra ricordata prevede, per l'acquisizione
di beni e servizi di importo pari o superiore a 40 mila euro,
l'effettuazione di indagini di mercato per l'individuazione di
operatori economici da invitare alla gara ufficiosa del cottimo
fiduciario, quello che lei un po' ricordava prima di allargare, ciò
a garanzia del rispetto dei principi di trasparenza, di parità di
trattamento, senza la possibilità di avere discriminazioni. La
legge è entrata in vigore all'inizio del 2012.
"Se siano stati messi in campo controlli a campione in
merito..."
, per quanto riguarda quest'aspetto, bisogna
precisare che spetta alle strutture dell'Amministrazione regionale,
in particolare ai dirigenti, individuare le procedure da applicare
a tal fine e quindi questo è un compito, tra l'altro, da mettere in
piedi da parte dei responsabili. Per quanto riguarda la congruità
delle forniture, spetta al dirigente dar conto, nel provvedimento
di affido, dell'avvenuta verifica della congruità dell'offerta,
qualora si sia proceduto all'affidamento. Nell'ambito del cottimo
fiduciario tale obbligo è espressamente previsto dalla delibera di
Giunta 916 del 2012, recante Ulteriori modalità procedurali per lo
svolgimento della procedura di cottimo fiduciario. Quindi crediamo
che, sotto quest'aspetto, pur dovendo ancora affinare alcune cose,
il miglioramento sia evidente e credo che emergerà anche dalle
relazioni già per il 2012. Grazie.
Président
- Merci. Pour la réplique, la parole au
collègue Ferrero.
Ferrero (M5S)
- Riprendendo le ultime parole del
Presidente, certo, partiamo da un 92,4 percento, quindi un po' di
miglioramento ce lo auspichiamo anche noi, insomma dovrebbe essere
possibile.
Ecco, riguardo a certe affermazioni, il fatto che i dirigenti
siano completamente autonomi o tutti i dirigenti siano
completamente autonomi nella gestione dei soldi pubblici, dato che
sono sostanzialmente di nomina fiduciaria, su questo...beh, dopo 27
anni, mi sembra Alice nel paese delle meraviglie, comunque, per
carità, ognuno è libero di vendere quello che ritiene.
Riguardo ai controlli, stessa questione. Ha detto che il
dirigente dà sostanzialmente un parere di congruità, ma il problema
qual è? Il problema è che non viene effettuato un controllo a
campione su questa congruità, perché, se io do un parere di
congruità, ma non ho nessuno che me lo verifica, anche a campione,
posso determinare tranquillamente la congruità e poi? Dopo cosa
succede? È congruo, non è congruo? Tanto più che alcuni dirigenti
danno anche pareri di congruità riguardo a materie...questo l'ho
riscontrato, diciamo, quando ero dipendente regionale su questioni
che effettivamente sono al di fuori delle loro competenze
professionali, quindi, da questo punto di vista, mi sembra un po'
così azzardata la questione.
Ecco, un'altra cosa, sicuramente Centrale unica di acquisto,
MEPA, tutte queste cose, però noi ci riferiamo proprio soprattutto
a quelle forniture di piccola entità che giustamente il Presidente
Rollandin dice: "noi vogliamo mantenere sul territorio", ma
"mantenere sul territorio" per noi significa in una logica di
concorrenza, perché se ci sono tre, quattro, cinque, sei o dieci
tipografie, io non vado ad affidare il lavoro sempre alla stessa
tipografia, o alle stesse due, o alle stesse tre, ma semplicemente
chiedo, tramite un messaggio di posta elettronica gratuito, di
partecipare a tutte e dieci. Delle dieci se una mi risponde, se
otto mi risponderanno, io avrò otto preventivi da confrontare e
andrà bene così, procedure snelle senza grossi problemi. Non si
tratta quindi di tagliare fuori le imprese locali, ci mancherebbe,
è proprio per far sì che ci sia una concorrenza, un miglioramento e
che non si creino poi...perché poi il grosso problema di cui non
abbiamo parlato prima, ma in una battuta diciamo adesso, e cito la
tipografia, ma potrebbe essere un altro tipo di attività...diciamo,
il fornitore che ha già la sicurezza di avere un
tot
di giro
d'affari dalla Regione, poi cosa fa? Riesce a fare sul mercato
privato dei prezzi più concorrenziali, quindi ecco che la Regione
poi si inserisce a "gamba tesa" sul libero mercato, facendo sì che
chi già è beneficiato poi può fare ancora prezzi migliori ed ecco
che non è il migliore che vince sul mercato, ma è colui che alla
fine viene premiato dall'Amministrazione prima e dai privati dopo,
che si trovano con questa persona, con questa ditta dei prezzi più
concorrenziali, quindi allarghiamo...
Ecco, questo 92,4 percento grida effettivamente giustizia. Il
fatto che questo sia un mal comune nel resto dell'Italia, insomma,
dato che noi cerchiamo comunque sempre di essere un esempio
virtuoso, va beh, insomma, non andiamo a vedere, diciamo, i
peggiori, cerchiamo comunque di migliorare, è in questo senso che
viene il nostro appello. Cerchiamo di migliorare e che questo 92
percento possa ridursi alla metà, in maniera tale da dire: "il
resto dell'Italia è lì e noi siamo qui".
Président
- Merci. Point 11 à l'ordre du jour.
