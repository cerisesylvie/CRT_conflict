Classificazione
BENI CULTURALI
Musei, biblioteche, archivi storici e aree di interesse archeologico



Oggetto del Consiglio n. 2726 del 28 luglio 2023 - Resoconto
OGGETTO N. 2726/XVI - Interrogazione: "Notizie in merito al
cronoprogramma dei lavori che riguardano la Biblioteca
regionale".
Bertin (Presidente) -
Punto n. 20. Risponde l'assessore
Sapinet.
Sapinet (UV) -
Tre quesiti: se corrisponde al vero la
segnalazione di una possibile chiusura della Biblioteca; quali sono
le criticità evidenziate e i lavori previsti; il cronoprogramma dei
lavori sopra citati.
Qualsiasi considerazione sui lavori da effettuare presso la
Biblioteca regionale Bruno Salvadori di Aosta è al momento
assolutamente prematura.
Allo stato attuale, infatti, la sola attività formalizzata
risulta essere l'affido di un servizio di redazione della relazione
energetica con diagnosi e del progetto di fattibilità
tecnico-economica relativamente all'efficientamento energetico del
fabbricato.
Risulta tuttavia già avviato l'
iter
di estensione di
detto incarico per considerare anche gli aspetti riguardanti la
vulnerabilità sismica ed il conseguente consolidamento strutturale,
per i quali sono state richieste risorse aggiuntive nella recente
legge di assestamento del bilancio regionale.
In sostanza, al momento le decisioni sui lavori da eseguire
riguardano principalmente l'intenzione di effettuare una serie di
interventi di efficientamento energetico riguardante l'adeguamento
degli impianti, la sostituzione degli elementi trasparenti e gli
isolamenti degli elementi opachi; parallelamente, si prevede
comunque che vengano effettuati gli interventi tipologici di
consolidamento strutturale, che dovranno essere evidenziati dallo
studio di vulnerabilità sismica.
Detto ciò, nessuna quantificazione complessiva della spesa è
ancora stata effettuata, così come nessun cronoprogramma dei lavori
è stato ancora predisposto. Pertanto, la segnalazione circa una
possibile chiusura piuttosto lunga della Biblioteca non può essere
allo stato attuale confermata.
Si evidenzia che, per quanto riguarda il finanziamento alla
spesa necessaria agli interventi presso la Biblioteca, per il
momento, è stata ipotizzata una cifra stimata nel DEFR (Documento
di Economia e Finanza Regionale) 2023-2025 pari a 4 milioni di
euro.
L'intenzione è quella di accedere alle risorse previste per gli
efficientamenti energetici delle strutture di proprietà pubblica
dal programma FESR (Fondo Europeo di Sviluppo Regionale) 2021-2027,
che già prevede al suo interno tale iniziativa.
Tuttavia, per l'ottenimento definitivo di tali risorse,
l'Assessorato ai beni e attività culturali, sistema educativo e
politiche per le relazioni intergenerazionali competente (in quanto
assegnatario della struttura) dovrà necessariamente approvare una
specifica scheda progetto che, oltre ad assegnare le risorse ad uno
specifico capitolo di bilancio, formalizzi l'identificazione del
soggetto proponente e del soggetto attuatore.
Tale atto preliminare rappresenta quindi l'elemento essenziale
per procedere nell'
iter
in corso e stabilire quanto prima e
definitivamente gli interventi realizzabili e i relativi tempi di
attuazione.
Presidente -
Replica la consigliera Erika Guichardaz.
Guichardaz E. (PCP) -
Effettivamente, non avevamo trovato
nulla in questo senso, però le voci continuavano a susseguirsi e
quindi questo è stato un momento di chiarezza, sotto questo punto
di vista.
Attenderemo gli atti successivi di cui lei ha parlato,
soprattutto del pezzo dell'efficientamento energetico, perché
sappiamo esserci comunque delle criticità e dei problemi in quella
Biblioteca e, effettivamente, anche lo stanziamento dei soldi e la
previsione sia nel DEFR (Documento di Economia e Finanza Regionale)
che nell'assestamento votato nei giorni scorsi.
