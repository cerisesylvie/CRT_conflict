Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3300 del 2 dicembre 1987 - Resoconto
OGGETTO N. 3300/VIII - SITUAZIONE DELLE ISCRIZIONI E DELLE
FREQUENZE ALLA SCUOLA MATERNA IN VALLE D'AOSTA. (Interrogazione con
risposta scritta)
PRESIDENTE
: Do lettura dell'interrogazione in oggetto,
presentata dal Consigliere Cout.
INTERROGAZIONE CON RISPOSTA SCRITTA
CONSIDERATO che in non poche occasioni di discussione sui
problemi inerenti le scuole materne regionali il riferimento ai
dati riguardanti le iscrizioni alle varie sezioni era abbastanza
insicuro, nel senso che sovente non ci si è basati su dati esatti,
forse perché non abitualmente rilevati e catalogati;
TENUTA presente la necessità di conoscere la reale situazione
delle iscrizioni e delle frequenze alla scuola materna in Valle
d'Aosta;
il sottoscritto Consigliere regionale
INTERROGA
l'Assessore alla Pubblica Istruzione per conoscere:
1)
l'elenco delle sezioni di scuola materna
(regionali, comunali, private) che sono state istituite per l'anno
1987/88 in Valle d'Aosta;
2)
il numero di iscritti per l'anno in corso nelle
varie sezioni delle scuole regionali, comunali e private, sia
all'atto delle preiscrizioni avvenute entro il 25 gennaio 1987, sia
al momento della conferma delle iscrizioni entro il 7 luglio
1987;
3)
il numero di bambini frequentanti le varie sezioni
alla data di inizio dell'anno scolastico e alla data attuale (31
ottobre 1987).
PRESIDENTE
: All'interrogazione con risposta scritta,
testé letta ed iscritta al punto 5 dell'ordine del giorno, è stata
data risposta con lettera n. 1529 in data 30 novembre 1987.
