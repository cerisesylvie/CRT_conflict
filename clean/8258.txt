Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2739 del 1° aprile 1987 - Resoconto
OGGETTO N. 2739/VIII - DISPOSIZIONI TENDENTI A CONTENERE LE
SPESE PER L'ASSEGNAZIONE AGLI STUDENTI DEI LIBRI DI TESTO DI
FRANCESE. (Interpellanza).
PRESIDENTE:
Do lettura dell'interpellanza in oggetto
presentata dai Consiglieri Cout
e
Mafrica:
INTERPELLANZA
Con un comunicato sindacale della CGIL scuola, in data 9
marzo 1987, indirizzato ai Presidenti dei Consigli di Circolo, ai
Capigruppo Consiliari, all'ADISVA, viene data notizia di un fatto
perlomeno sconcertante, ripreso in seguito anche dagli organi di
informazione.
Da parte della Sovraintendenza e dell'Assessore sono state
date agli insegnanti delle scuole elementari, con una serie di
circolari imprecise, alcune disposizioni, impartite in ritardo
rispetto alla scadenza da rispettare, per contenere la spesa dei
libri di francese nel limite del doppio del prezzo stabilito per i
libri di testo in lingua italiana.
Si è verificato quindi che, in tutti i Circoli didattici
della Valle d'Aosta, in numerosi casi l'importo della fornitura dei
testi in francese supera il limite di spesa indicato dalla legge
regionale del 7 agosto 1986, con oscillazioni che variano dalle
poche centinaia di lire alle centinaia di migliaia.
A questo punto, in data 13 novembre 1986, in una circolare a
firma dell'Assessore Faval si comunica che (e riprendiamo dal
comunicato sindacale):
" da comunicazioni pervenute da parte dei Direttori didattici
risulta che, nella quasi totalità dei circoli, l'importo della
fornitura dei testi di francese supera, per alcune classi, il
limite di spesa fissato dall'art. 1 - secondo comma - della legge
regionale 7 agosto 1986, n. 46; e conclude dicendo: "Per le spese
eccedenti, qualora non si ravvisino al riguardo specifiche
responsabilità personali nell'adozione dei libri di testo ove
disposto in difformità dalla circolare del Sovraintendente agli
Studi prot. n. 5466 del 16..4.1986, le SS.LL. potranno proporre al
Consiglio di circolo di provvedere in via eccezionale al loro
pagamento, con imputazione a carico del bilancio della
scuola".
Il comunicato aggiunge:
"Tutto ciò significa, tradotto praticamente, che i Direttori
didattici hanno facoltà di rivalersi nei confronti dei docenti
individuati quali responsabili, così come è avvenuto nel Circolo
didattico di Pont-Saint-Martin in cui il Direttore, attraverso una
circolare, ha invitato i propri insegnanti a:
"provvedere direttamente alla liquidazione delle somme
eccedenti" oppure, in alternativa, possono proporre al Consiglio di
circolo di farsi carico della spesa in eccedenza stornando propri
fondi.
Ci stupisce in merito a quest'ultima circolare, che gli
Uffici scolastici regionali non abbiano precisato all'Assessore
che:
- i Consigli di circolo non sono competenti rispetto ai libri
di testo (D. P.R. 416 art. 6) né rispetto all'adozione né, tanto
meno, rispetto al loro pagamento;
- la scelta dei libri di testo avviene per effetto di una
proposta fatta dai singoli insegnanti ai Consigli di interclasse ma
l'atto di adozione finale spetta al Collegio docenti in quanto
organo collegiale e pertanto non è possibile ravvisare
responsabilità di singoli insegnanti ma semmai, dell'intero
Collegio docenti;
- il Collegio docenti, in ogni modo, non può essere ritenuto
responsabile in prima istanza perché ha effettuato le adozioni in
palese assenza di certezza normativa, ed in secondo luogo perché
non ha, per legge, alcun tipo di competenza e/o responsabilità
contabili;
- vale la pena ricordare in ultimo che sul capitolo di spesa
regionale, relativo ai libri di testo, la Regione dichiara un
avanzo di bilancio pari a circa 40 milioni di lire.
Denunciamo pertanto il comportamento contraddittorio e
chiaramente penalizzante dell'Amministrazione regionale nei
confronti dei Consigli di circolo e dei docenti della Valle d'Aosta
e li invitiamo a non pagare in alcun modo poiché la soluzione a
questo problema deve essere trovata dall'Amministrazione regionale
stessa, responsabile della confusione e dell'inefficienza, causa
degli eventuali errori commessi".
Ciò premesso i sottoscritti Consiglieri regionali
INTERPELLANO
l'Assessore alla Pubblica Istruzione per sapere:
1)
se reputa ancora gli insegnanti responsabili delle
scelte fatte e quindi come coloro che devono comunque "pagare" per
un errore che non può essere loro imputato o se ha individuato in
altri organismi o persone i responsabili degli errori
commessi;
2)
cosa intende fare per sanare l'incomprensibile
situazione creatasi quest'anno;
3)
quali disposizioni si intendano impartire per il
prossimo anno onde evitare di ritrovarsi alla fine con una
circolare che chiede agli insegnanti di pagare per errori non loro
imputabili.
PRESIDENTE:
Ha chiesto la parola il Consigliere Cout; ne
ha facoltà.
COUT (P.C.I.):
Questo pomeriggio discuteremo una legge,
che abbiamo concordato di discutere in via d'urgenza, per sanare in
futuro la situazione evidenziata da questa interpellanza. Tuttavia
una parte dell'interpellanza merita ugualmente di essere illustrata
e sarebbe opportuno che l'Assessore desse alcune risposte in
merito.
Molto brevemente voglio riprendere la storia molto strana di
questa ingarbugliata vicenda che interessa tutti i Circoli
didattici della Valle d'Aosta e gli insegnanti che in qualche modo
hanno scelto i libri di francese. Da parte della Sovraintendenza e
dell'Assessorato alla Pubblica Istruzione nello scorso anno sono
state emanate, sempre su questo argomento, delle disposizioni molto
imprecise, ingarbugliate e giunte anche in ritardo rispetto alla
data di scadenza utile per la scelta dei libri di testo, che mi
sembra fosse il 15 giugno.
Queste disposizioni sono state emanate dopo l'approvazione della
legge sui libri di testo, cioè nel mese di agosto e forse
addirittura nel mese di settembre, quando per gli insegnanti era
addirittura impossibile modificare le scelte che erano già state
fatte.
Il succo delle disposizioni impartite può essere cosi riassunto:
la legge dell'agosto fissa nel doppio del prezzo dei libri di testo
il limite di spese per i testi in francese rispetto al costo dei
libri in italiano.
Naturalmente esistevano delle difficoltà dovute anche al
semplice reperimento del prezzo di questi libri di testo in
francese, anche se si fosse fatto riferimento al loro prezzo negli
anni precedenti, ma non si poteva certamente prevedere il loro
prezzo per gli anni successivi. È successo pertanto che in quasi
tutti i circoli, e ad opera di quasi tutti gli insegnanti, si sia
andati oltre il limite massimo di spesa stabilito nelle circolari
dell'Amministrazione regionale, dando corso a spese in più che
variano dalle poche centinaia di lire ad alcune centinaia di
migliaia di lire, per raggiungere il totale di alcuni milioni su
tutta la Regione.
Ci ha stupito, però, che le circolari lasciavano intendere che a
pagare, per le responsabilità degli insegnanti relative
all'acquisto di libri oltre il limite concesso, sarebbero stati
proprio gli insegnanti o comunque i consigli di circolo delle
scuole.
A questo proposito è stato emanato un comunicato da parte del
Sindacato scuola della CGIL che, oltre a questi problemi, ne ha
sollevati anche degli altri relativi alla identificazione della
persona alla quale potrebbe essere imputabile una simile
responsabilità.
In quel comunicato si dice che la responsabilità non può
certamente essere imputabile agli insegnanti che hanno suggerito i
libri, perché sono i Collegi dei Docenti a decidere quali libri
adottare.
A parte il fatto che un simile pagamento non può essere
richiesto agli insegnanti che, come in questo caso, non sono
responsabili, ma non può neppure essere richiesto ai Consigli di
Circolo, perché tra le loro competenze non figura certamente quella
relativa alle adozioni dei libri di testo e neppure quella relativa
al loro pagamento.
Con la presente interpellanza, quindi, noi ci siamo posti il
problema di conoscere di chi sia effettivamente la responsabilità
delle scelte che sono state fatte: degli insegnanti, dei Collegi
dei Docenti o dei Consigli di Circolo, che a rigore di termini non
sarebbero affatto responsabili, oppure di chi altri? Probabilmente
la responsabilità è da imputare alle disposizioni che sono state
impartite in ritardo ed in un modo molto ingarbugliato. Pertanto,
chi, in definitiva, quest'anno dovrà essere considerato
responsabile ed eventualmente dovrà pagare la maggiore spesa?
Noi ci limitiamo a rivolgere le domande relative a questa
interpellanza all'Assessore e ci riserveremo di fare altre
osservazioni sugli interventi futuri della Regione, su questo
problema, nelle proposte presenti nella legge che è stata preparata
e nel merito della quale forse si discuterà in via d'urgenza questo
pomeriggio.
Si dà atto che alle ore 10,52 riassume la Presidenza il
Presidente BONDAZ.
PRESIDENTE:
Ha chiesto la parola l'Assessore alla
Pubblica Istruzione, Faval; ne ha facoltà.
FAVAL (U.V.):
Je pensais que l'on aurait pu parler de
façon plus analytique de cette question lors de la discussion de la
loi que j'avais demandée, d'après les accords qui ont été pris en
commission - commission que je remercie d'avoir accepté de mettre à
l'ordre du jour d'aujourd'hui, la discussion du projet de loi en
question.
Mais si le signataire de cette interpellation a cru nécessaire
de le faire aussi par interpellation, je vais formuler les
précisions suivantes. Avant tout, l'an dernier, nous avons dû
changer les dispositions concernant l'achat de livres - tant les
manuels scolaires en italien que ceux en langue française - suite
au fait que l'Etat qui, jusqu'à l'année passée payait ici
uniquement les manuels scolaires de l'école primaire, a déclaré
qu'en raison des lois de délégation des pouvoirs au Conseil
régional, celui-ci devrait payer aussi les manuels scolaires de
l'école primaire, comme il le faisait pour l'école moyenne, depuis
toujours. De plus, l'Etat nous a demandé de rendre la somme de 600
millions de lires pour les deux années précédentes.
A la suite de cette requête de l'Etat, au mois d'avril, donc
bien avant que le Conseil des enseignants se réunisse (réunion qui,
d'ordinaire se tient au mois de mai), le Surintendant a envoyé à
toutes les écoles cette information. Dans cette circulaire il est
demandé aux directeurs des circonscriptions scolaires de bien
vouloir communiquer aux instituteurs et institutrices qu'en ce qui
concernait l'achat des manuels scolaires en français, il ne fallait
pas dépasser le double du prix du manuel scolaire en langue
italienne.
Lorsqu'on m'a proposé de présenter au Conseil régional un projet
de loi allant dans cette direction, j'ai pensé moi aussi que le
double du prix du manuel scolaire en italien devait pouvoir
satisfaire les choix des instituteurs valdôtains.
Ce que nous ne savions pas c'est que nous agissons en fonction
de deux régimes différents: les prix des manuels scolaires en
italien sont des prix en régime politique, c'est-à-dire qui
résultent d'une liste concertée entre les imprimeurs et le
ministère.
En revanche, les manuels scolaires en français viennent
normalement de la France - il y en a qui sont publiés dans d'autre
pays francophones - où est en vigueur le marché libre, d'où la
différence des prix entre les textes italiens et les textes
français. De plus, la liste des manuels scolaires italiens est
présentée par le Ministère au mois de septembre, seulement; date à
laquelle formellement sont adoptés ces manuels. Ayant constaté la
situation, j'ai présenté la loi que nous discuterons cet
après-midi.
Pour ce qui est du passé, nul (ni les bureaux de l'assessorat,
ni l'assesseur lui-même) n'a voulu demander aux instituteurs ou
institutrices de payer le montant excédant le barème indiqué; tant
il est vrai que dans une lettre que j'ai envoyée aux directeurs
didactiques j'avais conseillé que la partie excédente (Attention!
Il ne s'agit pas de chiffres exorbitants, à part le fait que nous
avons assisté à d'énormes différences entre les différentes
circonscriptions scolaires: certains ont cru qu'il fallait s'en
tenir à cette disposition, d'autres ont pensé le contraire) soit
prise en charge par les conseils d'établissement des
circonscriptions scolaires.
La plupart a répondu par la négative. Je veux préciser à M. Cout
qu'en tout cas, d'après la loi d'institution des conseils de
circonscription, il est prévu que ceux-ci ont toute autonomie en ce
qui concerne l'utilisation des fonds, donc ils peuvent intervenir
dans ce cas, s'ils le veulent. D'ailleurs cela se fait déjà dans
certains cas particuliers.
J'ai eu une rencontre avec les directeurs didactiques, nous
avons formulé le projet de loi de cet après-midi et, en ce qui
concerne le passé, malgré les différences citées précédemment, j'ai
demandé que chaque directeur didactique m'envoie une lettre dans
laquelle il demande à l'administration régionale de liquider la
somme relative à l'excédent enregistré dans sa circonscription.
J'espère qu'à l'avenir nous ne connaîtrons plus ces
inconvénients.
PRESIDENTE:
Ha chiesto la parola il Consigliere Cout; ne
ha facoltà.
COUT (P.C.I.):
Le disposizioni sono state impartite in un
modo "ingarbugliato" e sono arrivate in ritardo, anche se una
circolare del Sovrintendente già nell'aprile del 1986 raccomandava
agli insegnanti di mantenersi entro un prezzo pari al doppio dei
libri in italiano. Tuttavia la stessa circolare diceva che, secondo
quanto stabilito dalla circolare ministeriale n. 93, sarebbero
state impartite successive disposizioni. Una raccomandazione però
non può essere considerata come una disposizione tassativa.
In ogni caso, anche in presenza di simili disposizioni, gli
insegnanti non si sarebbero potuti attenere ai prezzi che in
Francia sarebbero stati fissati soltanto nell'anno successivo, ma,
al massimo si sarebbero potuti attenere ai prezzi precedenti.
Pertanto le successive disposizioni sono giunte in ritardo, quando
ormai le scelte erano già state fatte. Lo stesso Assessore poi
conferma che gli insegnanti non si sono allontanati di molto dalle
cifre fissate come limite massimo.
Il fatto che, dopo le disposizioni del Sovrintendente, venisse
richiesto il pagamento ai Circoli didattici, cosa successa anche
con lettera....
FAVAL (fuori microfono):
Nessuno ha mai detto che gli
insegnanti avrebbero dovuto pagare...
COUT (P.C.I.):
Tant'è vero che a Pont-St.Martin il
direttore didattico ha emanato precise disposizioni agli insegnanti
perché loro o i consigli di circolo pagassero la differenza.
La stessa circostanza, ricordata dall'Assessore, che anche negli
uffici della Sovraintendenza e dell'Assessorato ci sono diversi
modi di interpretare le disposizioni, ci conferma che
effettivamente la materia è abbastanza controversa anche negli
stessi organismi ed uffici che devono impartire disposizioni in
merito.
Anche noi siamo d'accordo con l'Assessore che non devono essere
gli insegnanti che hanno fatto certe scelte a dover pagare per
responsabilità che, almeno in questo caso, non ci sembra che
possano essere loro imputabili.
Nel merito di disposizioni future noi, già in sede di
Commissione, abbiamo dato un parere in linea di massima favorevole
alla legge che dovrà essere approvata. Ci sarebbe solo da ricordare
che anche quella legge deve comunque salvaguardare la libertà degli
insegnanti per quanto concerne la scelta dei libri di testo.
