Classificazione
AGRICOLTURA


Resoconto integrale del dibattito dell'aula
Oggetto del Consiglio n. 1021 del 2 dicembre 1999 - Resoconto
OGGETTO N. 1021/XI Iniziative per limitare l'introduzione in
agricoltura degli Organismi Geneticamente Modificati. (Approvazione
di mozione)
Mozione Preso atto che l’introduzione in
agricoltura degli Organismi Geneticamente Modificati (OGM) ha
sollevato notevoli dubbi e perplessità nell’opinione
pubblica per motivi etici, per le conseguenze sulla salute dei
cittadini, per i rischi di danni irreversibili
all’ecosistema, per l’ulteriore
divario che creerebbe tra i Paesi ricchi e quelli in via di
Sviluppo;
Considerato che il nuovo modello di agricoltura proposto è in
netta contrapposizione con quello oggi attuato nella nostra
Regione, fortemente legato alle tradizioni e alle caratteristiche
del territorio;
Considerando altresì come la certezza della qualità del cibo sia
un ulteriore atout in una regione turistica come la nostra;
Tenuto conto dell’importanza per la nostra
agricoltura, oltre che per il turismo, della valorizzazione delle
culture dei prodotti tradizionali;
Il Consiglio regionale
Esprime
la propria contrarietà all’introduzione in
agricoltura degli Organismi Geneticamente Modificati;
Dichiara
La Regione Valle d’Aosta "Regione
Anti-Transgenica" col divieto su tutto il territorio regionale di
sperimentare, coltivare e allevare Organismi Viventi, sia vegetali
sia animali, ottenuti mediante manipolazione genetica;
Impegna la Giunta
1) ad attivare iniziative finalizzate a:
a) informare attraverso incontri, manifesti e comunicazioni
scritte i produttori presenti sul territorio regionale sui rischi
di utilizzo di prodotti geneticamente modificati nella catena
produttiva.
b) Informare attraverso incontri, manifesti e comunicazioni
scritte i rivenditori presenti sul territorio regionale sui rischi
di vendita di alimenti di case accusate di utilizzare prodotti
geneticamente modificati nella catena produttiva;
c) informare attraverso incontri, manifesti e comunicazioni
scritte i cittadini sui rischi legati al consumo di prodotti
ottenuti con OGM ed avviare una seria campagna di educazione
alimentare legata al consumo di prodotti tradizionali di
qualità;
d) monitorare le aziende di produzione e di distribuzione
rispetto all’uso di OGM.
2) Riferire su tale materia ogni 6 mesi alle competenti
commissioni consiliari.
F.to: Squarzino Secondina - Curtaz - Beneforti
Président
La parole à la Conseillère Squarzino
Secondina.
Squarzino (PVA-cU)
Questa mozione è attuale, in quanto
stanno discutendo proprio in questo momento negli Stati Uniti a
Seattle questo problema all'interno della commercializzazione dei
prodotti.
È un tema che ci riguarda da vicino, riguarda i consumatori,
riguarda gli agricoltori, quindi nel momento in cui il Consiglio
regionale affronta questo argomento, lo fa sotto questa duplice
veste: ci sono i consumatori che chiedono di essere tutelati nella
propria salute, di poter comperare con sicurezza dei prodotti che
siano dal punto di vista genetico non modificati.
Sappiamo che prodotti come la soia e il mais, che sono importati
dagli Stati Uniti, sono in parte transgenici e che questi prodotti
entrano nella catena alimentare di molti prodotti italiani, per cui
si chiede addirittura una etichettatura più precisa. La stessa
Coop, il 12 ottobre, grazie ad un accordo fatto con Coldiretti e
Confagricoltura, si è impegnata a fare un controllo delle materie
prime alimentari, che andrà a coprire entro il 2000 tutta la
filière produttiva e che consentirà di reperire alla fonte un
prodotto non modificato.
C'è da parte del consumatore la necessità di avere prodotti
nella cui composizione non siano intervenuti prodotti geneticamente
modificati, dall'altra c'è il problema di garantire la biodiversità
delle specie che sono tipiche di ogni territorio.
Quando si mette a punto una cultura di elevata produttività come
quella che i prodotti transgenici cercano di ottenere, dice il
prof. Perrin, uno degli specialisti in materia, le varietà
indigene, patrimoni genetici potenzialmente interessanti, vengono
emarginate e talora si perdono.
Credo che come regione dovremmo, da una parte, preoccuparci
d'informare i consumatori perché siano in grado di scegliere i
prodotti, d'altra parte, impegnarci a tutelare i prodotti agricoli
che sono tipici della produzione della nostra regione.
Questo è il motivo per cui è stata presentata la mozione.
L'Assessore Perrin, che è l'Assessore interessato alla materia e
con il quale ho discusso di questa mozione, mi ha proposto di
modificare il testo, chiedendo che venga messo più in luce nella
parte della premessa il ruolo dell'agricoltura in Europa e anche in
Valle d'Aosta, e quindi la tipicità dei nostri prodotti. Ha chiesto
anche che venga tolta la parte della dichiarazione in cui si dice
che la Regione Valle d'Aosta è regione anti-transgenica, perché non
ci sono gli strumenti per poterlo fare. Ma si è dichiarato
disponibile ad impegnarsi per tutta quella che è l'attività
d'informazione e ad esprimere con forza la contrarietà
all'introduzione in agricoltura di organismi geneticamente
modificati.
Per questo motivo i sottoscrittori di questa mozione l'hanno
ritirata e la sottoscritta ha firmato insieme all'Assessore Perrin
una mozione modificata, che presentiamo ai colleghi per
l'approvazione.
Ringrazio i Consiglieri per l'attenzione, dopo 4 giorni di tour
de force.
Président
Toute notre approbation pour votre énergie, Mme
la Conseillère.
Je donne la lecture de la motion dans le nouveau texte:
Mozione Preso atto che l’introduzione in
agricoltura degli Organismi Geneticamente Modificati (OGM) solleva
notevoli dubbi per le conseguenze che tali scelte potranno
comportare per l’attuale società e per le
generazioni future per quanto riguarda in particolare la salute dei
cittadini, i rischi di danni irreversibili
all’ecosistema e per l’eventuale
ulteriore divario che creerebbe tra i Paesi ricchi e quelli in via
di sviluppo;
Considerato che la nuova politica agricola europea tende ad
affidare all’agricoltura compiti che non sono
esclusivamente di produzione di beni, ma bensì - pur incentivando
la competitività nel settore - fissa obiettivi ben più ampi che
vanno dall’aumento della qualità dei prodotti, alla
sostenibilità ambientale delle pratiche colturali, alla garanzia di
presidio del territorio, all’impostazione di
adeguate politiche di sviluppo tese a limitare fenomeni di esodo
rurale;
Considerando che l’agricoltura praticata in Valle
d’Aosta, strettamente legata alle tradizioni e alle
caratteristiche del territorio, è in linea con gli orientamenti
dettati dall’Unione Europea;
Tenuto conto dell’importanza per la nostra
agricoltura, oltre che per il turismo, della valorizzazione dei
prodotti tradizionali;
Tenuto conto inoltre dell’esigenza manifestata
dai consumatori in merito alla qualità dei prodotti e alla loro
sicurezza dal punto di vista genuinità e salvaguardia della
salute;
Il Consiglio regionale
Esprime
la propria contrarietà all’introduzione di
Organismi Geneticamente Modificati in agricoltura;
Impegna la Giunta
1) ad attivare iniziative finalizzate a:
a) informare i cittadini dell’esistenza sul
mercato di prodotti biotecnologici e della mancanza di dati
oggettivi sulle conseguenze indotte da tali prodotti sul territorio
e sulle persone;
b) avviare una seria campagna di educazione alimentare legata al
consumo dei prodotti tradizionali di qualità e tesa a dissipare
dubbi sul significato di termini ormai correntemente in uso e che
possono ingenerare confusione nel consumatore (prodotti naturali,
biologici, biodinamici, biotecnologici, eccetera), affinché il
consumatore stesso possa effettuare una scelta consapevole;
2) riferire su tale materia alle competenti commissioni
consiliari.
La discussion générale est ouverte.
La parole au Conseiller Cerise.
Cerise (UV)
A me sta bene la risoluzione, soprattutto nei
termini in cui è stata concordata con l'Assessore Perrin.
Però, Consigliera Squarzino, mi permetta un'annotazione: guardi
che lei è un prodotto transgenico, come lo siamo tutti noi, perché
l'evoluzione della specie è avvenuta attraverso delle mutazioni
genetiche.
Una volta un campo di grano produceva 8 quintali di grano, oggi
ne produce 30, e questo perché ci sono state selezioni e qualche
volta anche interventi sul patrimonio genetico, che hanno fatto sì
che si arrivi a questo tipo di produzione?
Président
Veuillez rester sur le terrain strictement
scientifique.
Cerise (UV)
Sì. Allora, in questo momento noi interveniamo
quando ormai, per così dire, i buoi sono usciti dalla stalla,
perché non è dato di sapere dove è incominciata la manipolazione
genetica.
Una seconda annotazione che voglio fare è la seguente.
Ricordiamoci che c'è anche in questo tipo di ricerca scientifica
applicata un tentativo per dare alcune risposte, e mi spiego.
L'individuazione di produzioni che si possono collocare in ambiti
che oggi non sono idonei, può risolvere problemi di fame, può
risolvere problemi di carestia, può risolvere problemi di lotta
contro i parassiti, che oggi si fa in qualche caso con il ricorso
alla chimica, ai pesticidi, che sono sicuramente più tossici che
non la manipolazione genetica.
Quello che è importante e che si finirà sicuramente per
concordare a livello mondiale sarà la decisione di mettere in piedi
una normativa estremamente sicura, che prima di tutto consenta di
brevettare i prodotti transgenici e di metterli sul mercato solo
dopo che è stata verificata la loro compatibilità con la salute
umana.
Altrimenti il rischio sapete qual è? Il rischio è che si arrivi
al contrabbando dei semi transgenici, delle piante transgeniche,
cosa che peraltro sta già avvenendo, perché basta andare in
qualsiasi vivaietto per scoprire che ci sono dei cavoli che adesso
raggiungono i dieci chili, o delle zucchine grosse così, chissà
come mai? Ma è chiaro il perché! Purtroppo questo avviene in
mancanza di una normativa e in mancanza di regole. Questo sì è
davvero pericoloso!
Ribadisco che sottoscrivo la mozione e sono d'accordo ad
approvarla.
Président
La parole au Conseiller Frassy.
Frassy (FI)
Abbiamo ascoltato con piacere il ragionamento
del Consigliere Cerise, non abbiamo capito però la conclusione, nel
senso che condividiamo in toto le perplessità che ha espresso il
Consigliere Cerise.
Le condividiamo perché ci sembra che questa presa di principio
sia un po' intrisa di un fondamentalismo di tipo più che ambientale
di tipo "Verde", intendendo la connotazione politica che molte
volte porta a rifiutare quelle che sono delle proiezioni, che
appartengono comunque a quello che è il futuro dell'evoluzione
della specie umana e di conseguenza del pianeta su cui la specie
umana vive.
Ora, noi siamo d'accordo sul fatto che si debbano prendere delle
precauzioni e delle attenzioni, e su questo non avremmo nessuna
difficoltà a sottoscrivere un documento di questo genere. Ma
esprimere la contrarietà su quello che sembra essere un po' una
strada non dico obbligata, ma una strada sulla quale comunque ci si
dovrà confrontare, ci sembra voler sottoscrivere un documento più
per una questione di tendenza, che per una questione di
concretezza.
Mi sia consentito fare una battuta. Ci sono tanti tipi di
mutazioni o transmutazioni, e da un punto di vista politico ci sono
diverse sensibilità probabilmente da quella parte politica su altre
mutazioni che portano alle unioni di fatto o similia. Anche quelle
sono mutazioni, sulle quali peraltro abbiamo sensibilità
diverse.
Perciò non ci sentiamo di votare una mozione che in maniera
categorica esprime una contrarietà rispetto a quello che è un
argomento con il quale invece bisognerà misurarsi e
confrontarsi.
Abbiamo anche dei dubbi sul fatto che la Giunta si senta di
condividere una posizione così rigida in un contesto nel quale
anche quest'Amministrazione nel futuro prossimo dovrà andare a
misurarsi, perciò ci preoccupa questa posizione di chiusura
rispetto a quelli che sono invece orizzonti con i quali dobbiamo
invece confrontarci.
Président
La parole au Conseiller Ottoz.
Ottoz (UV)
Le Président nous a recommandés de nous tenir
aux questions scientifiques, alors jusqu'à quand M. Frassy parle de
mutation, nous y sommes, mais la transmutation, hélas la grande
oeuvre des alchimistes, ne devrait alors pas être évoquée dans
cette salle!
Pour rester sur le domaine scientifique, nous pouvons avoir des
modifications génotypiques, phénotypiques, des mutations
thératogénétiques, naturelles ou artificielles; elles peuvent être
engendrées par la rencontre de deux gamètes ou bien par la
modification due au fait que les deux gamètes, au moment où ils
s'unissent, sont foudroyés par un rayon cosmique qui change leur
composition. On n'a pas beaucoup de contrôle sur cela.
Alors je dirais qu'il faut voir si de l'étrange génétique on
obtient un résultat que Jacques Monod appellerait
"ontophilogénétique" ou "ontocacogénétique"? Comme je ne comprends
pas bien à quelle de toutes ces situations, absolument justifiées
au point de vue de la connaissance scientifique, se réfère Mme
Squarzino, je voterai bien cette motion pour discipline de
mouvement et pour être d'accord avec Mme Squarzino. Mais je n'ai
pas bien compris du point de vue scientifique où se base son
opinion, ou si son opinion ait, ou pas, une base scientifique.
Président
La parole à la Conseillère Squarzino
Secondina.
Squarzino (PVA-cU)
Noto con piacere che anche gli altri
colleghi sono più svegli oggi, arrivando alla fine dei lavori del
Consiglio.
Brevissimamente, qui si parla dei prodotti brevettati. È chiaro
che non esiste la natura, concordo con il Consigliere Cerise. Non
si può parlare di prodotto naturale, natura e coltura sono talmente
unite che ormai s'identificano. L'evoluzione naturale, culturale e
scientifica entra in tutti i prodotti e in tutti i fenomeni, questo
è sicuro?
(interruzione del Consigliere Cerise, fuori
microfono)
? è questo che sto dicendo, ma non è transgenica, è questa la
differenza!
Quello che qui si vuole sottolineare, non tanto la sottoscritta,
perché non ho le competenze specifiche per poterlo fare, per
rispondere alle domande del Consigliere Ottoz, però mi sono resa
edotta leggendo, è che ci sono in questo momento allo studio una
serie di brevetti di prodotti geneticamente mutati, penso
soprattutto nell'ambito dei cereali, prodotti che vengono esportati
nel Terzo mondo per aumentare la produzione, eccetera, ma che,
proprio perché sono prodotti nati in laboratorio, non hanno la
capacità produttiva come gli altri prodotti naturali, come gli
altri cereali che provengono da una selezione naturale; per cui,
questi prodotti che apparentemente sembrano essere offerti al
mercato del Terzo mondo, in realtà poi producono una dipendenza di
questi Paesi verso le società che hanno il brevetto di questi
prodotti.
Queste cose non le dice solo la sottoscritta, le dice lo stesso
giornale "Avvenire", che non è un giornale né dei Verdi, né dei
rivoluzionari, ma è un giornale cattolico!
Interpellato, se ritiene che si possa con questi nuovi prodotti
debellare la fame nel mondo, questo giornale risponde che non è
vero, che è un ragionamento troppo semplicistico e anche poco
sincero. La fame nel mondo ha ragioni diverse e molto complesse,
continua "Avvenire", e a dire la verità se il mondo fosse capace di
darsi un'organizzazione adeguata, la fame potrebbe essere sconfitta
anche subito, con le conoscenze e le risorse già disponibili.
Quindi non c'è l'obiettivo di venire incontro al problema della
carestia nel mondo.
C'è oggettivamente il problema del monopolio alimentare da parte
di alcune industrie a danno, ed è questo che è grave, della
biodiversità, che è tipica di ogni territorio.
In queste indicazioni l'Europa stessa si sta muovendo, quindi
non è un'idea della sottoscritta o dei Verdi soltanto! Prima ho
ricordato come la Coldiretti, l'Anca, la Confagricoltura, insieme
alla Coop, stiano muovendosi in questo modo. E lo stesso Ministro
delle politiche agricole dice che l'Italia può vincere la
concorrenza dei colossi della distribuzione straniera, solo se
valorizza il "made in Italy" e il patrimonio alimentare nazionale.
In questa mozione noi parliamo di "made in Valle d'Aosta" e di
patrimonio alimentare regionale, cioè i prodotti tipici.
Non so se l'Assessore vuole aggiungere qualcosa.
Président
La parole à l'Assesseur à l'agriculture et aux
ressources naturelles, Perrin.
Perrin (UV)
Sono convinto che questa mozione non cambierà
nulla di quanto sta succedendo nel mondo e soprattutto non andrà ad
influire sulla conferenza che si tiene in questi giorni, dove però
emerge il conflitto fra quella che è l'agricoltura della vecchia
Europa, che in questo caso è quasi provinciale, di fronte
all'agricoltura delle Americhe, dove l'introduzione di organismi
geneticamente modificati è ormai diffusa.
Ecco perché ritengo che questa mozione, che va a ribadire che la
nostra agricoltura non è solo volta alla produzione, ma è volta ad
ottenere prodotti di qualità, al mantenimento del territorio, alla
difesa del suolo, e quindi ha degli scopi che vanno ben oltre a
quella che è la pura produzione di derrate alimentari, vada
inquadrata in questo senso.
Pertanto è una presa di posizione in merito alla necessità di
difendere questa nicchia, che è diversa comunque da quella che è la
logica delle grandi produzioni, delle grandi distribuzioni, delle
grandi superfici. Noi siamo in antitesi con quel tipo di
agricoltura, ed è in questo senso che va letta questa mozione.
Credo che l'impegno per la Giunta non sia un impegno molto gravoso,
anzi è un impegno doveroso, cioè quello d'informare, perché credo
che l'informazione soprattutto sull'alimentazione, quindi sulla
sicurezza del consumatore, sia fondamentale e sia un dovere
nostro.
Chiudo qui il mio brevissimo intervento, invitando a votare la
mozione.
Président
Je soumets au vote la motion:
Conseillers présents: 26
Votants: 24
Pour: 24
Abstentions: 2 (Frassy, Tibaldi)
Le Conseil approuve.
Ayant épuisé non seulement nos énergies, mais également l'ordre
du jour, la séance est levée.
Le Conseil sera convoqué à domicile.
