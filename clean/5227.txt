Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 98 del 14 febbraio 1983 - Resoconto
OGGETTO N. 98/VII - DISEGNO DI LEGGE CONCERNENTE: "AUMENTO
DELLO STANZIAMENTO ANNUO PREVISTO PER L'APPLICAZIONE DELLA LEGGE
REGIONALE 21.12.1977, N. 72, E SUCCESSIVE MODIFICAZIONI ED
INTEGRAZIONI, CONCERNENTE: ORDINAMENTO DELLA PROFESSIONE DI MAESTRO
DI SCI E DELLE SCUOLE DI SCI IN VALLE D'AOSTA".
PRESIDENTE:
Ha chiesto di parlare l'Assessore regionale
al Turismo, Urbanistica e Beni Culturali Pollicini, ne ha
facoltà.
POLLICINI (D.P.):
Questa legge prevede l'aumento di 10
milioni. In effetti l'aumento è di 5 milioni, perchè già lo scorso
anno, se vi ricordate, abbiamo portato da 15 a 20 milioni il con
tributo regionale a favore dell'Associazione che ha circa 800
maestri di sci, 70 maestri di fondo e 720 di discesa. E' una
associazione che funziona molto bene; è diretta in maniera
efficiente per cui anche se i costi sono notevoli, il nostro
contributo è minimo. E' importante perchè questo costituisce una
struttura che può regolare non solo la vita delle scuole ma anche
l'immagine che le scuole intendono dare alla figura del maestro di
sci nella nostra Regione.
PRESIDENTE:
Passiamo all'esame dell'articolato. Dà
lettura dell'art. 1:
Lo stanziamento annuo previsto per l'applicazione della L.R.
21.12.1977, n. 72, e successive modificazioni ed integrazioni,
concernente "Ordinamento della professione di maestro di sci e
delle scuole di sci in Valle d'Aosta" è aumentato di L. 10
milioni.
Il corrispondente onere graverà sul cap. 37450 del bilancio
preventivo del la Regione per l'anno 1983, che a tal fine viene
aumentato di L. 10 milioni, e sui corrispondenti capitoli dei
bilanci futuri.
Alla copertura dell'onere di cui ai commi precedenti,
previsto in annue li re 10 milioni, si provvede per quanto concerne
l'esercizio 1983, mediante riduzione di pari importo dello
stanziamento iscritto al cap. 50000 (Fondo globale per il
finanziamento di spese per l'adempimento di funzioni normali -
spese correnti), allegato n. 8 - settore II - sviluppo economico,
della parte Spesa del bilancio preventivo della Regione per l'anno
1983.
Per gli anni 1984 e 1985, la copertura dell'onere di L. 20
milioni è assicurata dalle risorse disponibili relative al
programma 2.2.2.12 (interventi promozionali per il turismo) del
bilancio pluriennale 1983/ 1985.
Per gli anni successivi gli oneri previsti saranno iscritti
con le leggi di approvazione dei rispettivi bilanci di
previsione.
PRESIDENTE:
Metto in approvazione l'articolo 1:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Da lettura dell'art. 2:
Al bilancio di previsione della Regione per l'esercizio 1983
sono apportate le seguenti variazioni:
Parte spesa
Variazione in diminuzione:
Cap. 50.000 - Fondo globale per il finanziamento di spese per
l'adempimento di funzioni normali (Spese correnti)
L. 10.000. 000
Variazione in aumento:
Cap. 37450 - Contributi per corsi aspiranti maestri di sci e
per maestri di sci e contributi per il funzionamento della relativa
associazione
L. 10.000.000
PRESIDENTE:
Metto in approvazione l'articolo 2:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Da lettura dell'art. 3:
La presente legge è dichiarata urgente ai sensi del 3° comma
del l'art. 31 dello Statuto speciale ed entrerà in vigore il giorno
successivo a quello della sua pubblicazione nel Bollettino
Ufficiale della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE:
Metto in approvazione la legge nel suo
complesso per votazione segreta:
VOTATION A SCRUTIN SECRET
RESULTAT DU VOTE
Présents, votants et
avis favorables: 28
Le Conseil approuve à l'unanimité
