Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 164 del 30 marzo 1973 - Resoconto
OGGETTO N. 164/73 - Collegamento delle frazioni alte dei
Comuni di Gressan e Charvensod con il fondo Valle. (Approvazione di
Mozione)
Chabod (D.C.)
- Visto che è l'ultima mozione, non sarò
tanto lungo.
Volevo solo attirare l'attenzione del Consiglio che in quella
zona di Pila e stazioni alte di Charvensod e di Gressan ci sono
circa 12 licenze di esercizi pubblici, ci sono 6 frazioni con circa
60 persone che vivono quasi tutto l'anno, nei periodi di morta in
modo particolare in primavera e in autunno. Questa gente si
troverebbe in difficoltà, si troverebbe veramente in difficoltà
perché le funivie chiudono.
Non so io, ci sono delle esigenze della società che sia per
delle manutenzioni straordinaria e ordinaria, però anche alla
società non posso darle torto, ad un certo momento quando non
realizza più quelle cifre per mantenere, per far funzionare queste
funivie, non le fa più funzionare.
Allora chiederei proprio un impegno e in più, questa estate
dicono che non la aprono più anche d'estate. Vorrei proprio un
impegno da parte dell'Assessore al Turismo e della Giunta di fare
delle pressioni presso la Società, se non può tenere la funivia
almeno metta un pullman, una corriera, qualcosa che colleghi queste
frazioni.
Perché io penso che anche tutti questi
maiens
, in
primavera, adesso, la gente va su e se devono prendere un taxi o se
devono andare su a piedi è una cosa che non si può fare e allora
pregherei proprio l'Assessore al Turismo di intervenire presso la
Società Alpila o Pila - che non so bene qual è - o una o l'altra,
ad ogni modo sono a Pila, credo che sia la "Pila" quella lì, se non
è possibile con la funivia, almeno di mettere una corriera,
qualcosa che funzioni che dia questo collegamento, ecco, una certa
tranquillità a queste popolazioni.
Milanesio
(P.S.I.)
- Io penso che la mozione
presentata dal Consigliere Chabod si possa senz'altro accogliere
perché si fa interprete di una preoccupazione che abbiamo avuto
anche noi - in occasione di un colloquio avuto con alcuni
amministratori della Pila - perché si tratta della Società Pila che
esercisce gli impianti di risalita.
Per legge, queste società di impianti di risalita, sono
costrette a compiere degli arresti annui per manutenzione e
sostituzione di pezzi in cattivo stato di funzionamento.
Però ritengo che la giustificazione circa il periodo di fermata
debba limitarsi a questa occorrenza e non ad altro.
Verbalmente sono state date delle assicurazioni che però io
ritengo ancora abbastanza generiche. Quindi sarebbe opportuno che
il Consigliere regionale deliberasse, approvasse questa mozione per
dare anche più forza agli amministratori che, forti di questa
mozione, faranno pressione sugli Organi responsabili della società
Pila.
Io mi auguro che, se vi sarà una fermata, come vi sarà,
quest'anno sia limitata ad un mese circa, periodo ampio per poter
fare tutte le riparazioni, le sostituzioni che si ritengono
necessarie.
Montesano (P.S.D.I.) -
Allora, la mozione va portata ai
voti. Chi è favorevole alla mozione alzi la mano. Contrari?
Astenuti?
Il Consiglio approva.
La seduta è tolta e il Consiglio è già convocato, come sapete,
per lunedì 2 aprile.
---
La seduta termina alle ore 19,43.
