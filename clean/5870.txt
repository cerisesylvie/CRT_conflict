Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 293 del 11 gennaio 1984 - Resoconto
OGGETTO N. 293/VIII - RITIRO DELLA MOZIONE CONCERNENTE:
"NOMINA DI UNA COMMISSIONE PER ACCERTAMENTI SUL PERSONALE DELLA
REGIONE E SULL'ORGANIZZAZIONE DELL'APPARATO BUROCRATICO
REGIONALE".
PRESIDENTE:
Ha chiesto di parlare il Consigliere Pedrini,
ne ha facoltà.
PEDRINI (P.L.I.):
Vorrei chiedere la gentilezza al
Consiglio, siccome sono state discusse le mozioni e la mia era
l'ultima, di trattarla subito, prima della ratifica delle
deliberazioni.
PRESIDENTE
: C'è la proposta di inversione dell'o.d.g. e
cioè di passare alla discussione immediata della mozione iscritta
al N. 13. Il Consiglio è d'accordo, per cui do lettura del testo
della mozione presentata dal Consigliere Pedrini:
MOZIONE
AVENDO RACCOLTO voci di un disservizio organizzativo e di
favoritismi creati da alcuni dipendenti della Regione;
CONSTATATO di persona la difficoltà di reperire determinato
personale in servizio;
PRESO ATTO come vi è da parte di qualcuno la mancanza
assoluta di responsabilità sul lavoro a danno e detrimento di
coloro che al contrario fanno il doppio lavoro per evitare il
discredito e le accuse di menefreghismo da parte dei cittadini
contribuenti;
Il Consiglio regionale della Valle d'Aosta
DELIBERA
di nominare una Commissione per appurare la veridicità o meno
delle voci correnti sul comportamento del personale impiegatizio in
vari campi, gli eventuali illeciti, la mancanza organizzativa e le
deficienze che si verranno ad appurare nell'apparato burocratico
della nostra Regione.
PRESIDENTE:
Illustra la mozione il Consigliere Pedrini,
ne ha facoltà.
PEDRINI (P.L.I.):
Sarò breve, mi pare di essere stato
molto chiaro nella mozione presentata e chiedo pertanto alla Giunta
ed al Consiglio la nomina di una Commissione che potrebbe essere di
nuovo, così incastriamo nuovamente il nostro amico Consigliere
Torrione ed il suo Presidente, la Commissione Affari Generali
allargata ai Capigruppo.
PRESIDENTE:
Ha chiesto di parlare il Consigliere
Baldassarre, ne ha facoltà.
BALDASSARRE (P.S.D.I.):
Non conosco a fondo il problema,
ma dall'esposizione che ha fatto il Consigliere Pedrini mi sembra
che merita il nostro voto favorevole.
PRESIDENTE:
Ha chiesto di parlare il Consigliere Aloisi,
ne ha facoltà.
ALOISI (M.S.I.):
Per fatto personale inerente al
problema, voterò in favore della mozione.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE (P.S.I.):
Credo che il problema che ha sollevato
il Consigliere Pedrini meriti indubbiamente un approfondimento,
anche perché da quello che ci ha detto in quest'aula, assumendosene
tutta la responsabilità, qualcuno potrebbe avere ricavato
l'impressione che siano avvenuti fatti piuttosto gravi.
Sono abbastanza contrario a coinvolgere l'intero apparato in
fatti episodici che magari riguardano i singoli.
Dico questo perché ho una lunga esperienza dall'altra parte
della scrivania e non ho mai condiviso l'atteggiamento della Giunta
che per colpire qualcuno che arrivava in ritardo, faceva un ordine
di servizio che riguardava tutti i dipendenti. Questo discorso ha
sempre creato grossi malcontenti perché si diceva, lo so perché
lavoravo proprio all'Ufficio del Personale: se uno sbaglia è giusto
che paghi e non andiamo a fare dei processi a dipendenti che invece
si vedevano ricevere l'ordine di servizio e giustamente pativano
questo atteggiamento della Giunta, ritenendolo vessatorio nei loro
confronti.
Il problema, e qui il discorso potrebbe essere ampliato rispetto
a come l'ha posto il Consigliere Pedrini, riguarda l'assetto del
personale dell'Amministrazione, che è di ben altra portata perché
io ritengo che se casi di questo genere si sono verificati, sono
dovuti ad una serie di motivi. Credo che ci sia sostanzialmente,
nell'ambito della Regione, un disequilibrio fra i servizi che hanno
avuto in questi ultimi tempi un notevole carico di lavoro per
effetto di incombenze che sono loro piombati addosso e servizi che
invece sono rimasti praticamente con lo stesso organico di prima,
ma che hanno invece le stesse incombenze di vent'anni fa.
Il problema di una equilibrata efficienza della burocrazia
regionale sta a cuore non solo alla Giunta regionale, ma deve stare
a cuore a tutto il Consiglio e in questa ottica vedrei un
coinvolgimento dei Capigruppo o della famosa ormai, Commissione
Affari Generali, per riesaminare globalmente il problema
dell'assetto del personale, senza sottrarre quelle che devono
essere precise competenze della Giunta, che riconosco debba avere
nella gestione del personale.
Se la mozione venisse modificata in questo senso, daremo un
assenso alla iniziativa, perché ritireremmo che sia un incentivo e
un supporto alla Giunta per avere dei chiarimenti anche da parte
del Consiglio; se invece rimane nella formulazione con cui ci è
stata sottoposta, il nostro voto sarà di astensione.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN (U.V.):
Je voudrais prier M. Pedrini de prendre
en considération un fait: avec la loi n. 18 de 1980 on avait
cherché de donner certaines compétences aux dirigeants des
différents services. En effet on avait fait toute une série de
considérations qui portaient à voir l'Administration et donc les
différents Assessorats avec une organisation nouvelle là où on
prévoyait quand même une compétence différente et on avait décidé
d'avoir chaque année une relation des dirigeants aux Assesseurs
compétents, afin de voir quel était le travail, et comment se
passaient les différents affaires dans les Assessorats.
Je pense donc que s'il y a eu quelqu'un qui a des attitudes à
faire quelque chose qui ne soit pas prévue par la loi, je prierais
d'attendre la relation que les dirigeants doivent faire au mois de
février pour une question de logique.
Je partage ce que disait avant le Conseiller Torrione, en effet
il y a eu des secteurs qui on eu des compétences nouvelles, des
changements à l'intérieur et d'autres encore doivent être apportés,
donc c'est un discours qu'on est en train de faire dans ces
derniers temps.
Je partage aussi l'avis exprimé autrefois par d'autres
Conseillers dans ce Conseil, qu'on ne veut pas trouver à tout prix
un coupable et avec ça faire des circulaires pour tous les
employés. C'est plus correct de voir quelle est l'attitude des
dirigeants envers les employés et les services, afin que même les
Assesseurs soient responsables et en tant que Junte on puisse
relater au Conseil sur les affaires qui se passent à l'intérieur de
l'Administration.
PRESIDENTE:
Ha chiesto di parlare il Consigliere Pedrini,
ne ha facoltà.
PEDRINI (P.L.I.):
Mi pare che quanto ha detto il
Presidente della Giunta possa essere accettato, tenendo presente
che dopo febbraio mi riservo di ripresentare questa mozione,
modificata anche nel testo nel senso che ha detto il Consigliere
Torrione, perché in effetti la mozione era diretta soprattutto
contro l'appiattimento, che nessuno può negare, che vi è nella
nostra burocrazia e nel fatto che non vi è un responsabile del
personale della Regione.
Ci sono 23 o 24 persone che comandano, non collegate fra di
loro, ognuno comanda secondo la sua opinione e non c'è la testa
superiore che coordini il tutto: questo mi è stato confermato dallo
stesso Segretario generale della nostra Regione, che dovrebbe
essere il capo del personale, il quale passa la giornata dal
mattino alla sera a firmare. Penso che anche in questo ci vuole una
certa serietà e che i compiti vadano ben distribuiti e suddivisi,
evitando questo appiattimento generale che ha portato alla
distruzione non solo in questo Palazzo ma in un sacco di altri
posti statali perché il dirigente si sente uguale all'ultimo
impiegato e non mette più alcuna volontà né nel Suo lavoro né nella
migliore conduzione del reparto.
Accetto pienamente quanto ha detto il Presidente della Giunta e
ci rivedremo dopo febbraio.
PRESIDENTE:
La mozione presentata dal Consigliere Pedrini
è pertanto da considerarsi ritirata.
