Classificazione
ASSISTENZA SANITARIA E OSPEDALIERA



Oggetto del Consiglio n. 3476 del 3 aprile 2024 - Resoconto
OGGETTO N. 3476/XVI - Interrogazione: "Soluzioni alle
criticità di areazione dei locali del presidio di psichiatria sito
nell'ex Maternità di Aosta".
Marguerettaz (Presidente) -
Punto n. 17 all'ordine del
giorno. Per la risposta, la parola all'assessore Marzi.
Marzi (SA) -
Si interroga il Governo regionale per
conoscere "se sia stato previsto di porre in essere ogni azione
utile per risolvere la criticità segnalata rispetto al presidio di
psichiatria sito nell'ex maternità di Aosta". L'Azienda USL informa
di aver riavviato i lavori per la sostituzione dell'impianto di
raffrescamento dell'aria oramai vetusto. L'intervento di
sostituzione del gruppo frigorifero sarà ultimato entro la
primavera 2024. La nuova centrale di ventilazione consentirà di
ricavare maggiore spazio per poter inoltre eseguire più agevolmente
i futuri necessari interventi di manutenzione. L'unità di
trattamento dell'aria che completerà gli interventi in corso sarà
invece sostituita nell'inverno 2024/2025.
Presidente -
Per la replica, la parola al collega
Manfrin.
Manfrin (LEGA VDA) -
Voglio dichiarare la mia
soddisfazione rispetto alle risposte ricevute. Come sa, come si
ricorda anche l'Assessore ma anche all'epoca l'assessore Barmasse,
li avevo funestati con diverse iniziative relative proprio alla
necessità di arrivare a un raffrescamento dei locali sia per quanto
riguarda il personale, sia per quanto riguarda gli utenti che sono
appunto lì ricoverati perché la situazione soprattutto all'interno
di quella struttura era assolutamente intollerabile.
Bene che si arrivi a una prima soluzione, il fatto che i lavori
che ci ha detto, cioè la seconda parte, venga posta in essere
nell'inverno 2024 non mi fa ben sperare, ma intanto sono lieto di
apprendere che ci sarà un primo miglioramento, quindi attendiamo la
conclusione dei lavori per poter poi valutare quale sarà l'effetto
nel merito della struttura.
