Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 540 del 29 maggio 1989 - Resoconto
OGGETTO N. 540/IX - Iniziative per la salvaguardia del nucleo
storico della frazione La Charrère in comune di Saint-Pierre.
(Interrogazione con risposta scritta).
Presidente: Do lettura dell’interrogazione con
risposta scritta presentata dal Consigliere Riccarand:
INTERROGAZIONE CON RISPOSTA SCRITTA
PRESO ATTO delle preoccupazioni più volte manifestate da un
gruppo di abitanti della frazione La Charrère in Comune di
Saint-Pierre in merito alla salvaguardia del nucleo storico della
frazione, con particolare riferimento ad una rampa in pietra che si
intenderebbe sostituire con una scala in cemento;
RICORDATO che sia la Sovrintendenza per i beni culturali ed
ambientali, sia l’Assessore regionale al Turismo
hanno più volte espresso un parere negativo sulla demolizione della
citata rampa;
VISTA la lettera inviata al Sindaco di Saint-Pierre e ad alcuni
amministratori regionali lo scorso 13 marzo;
il sottoscritto Consigliere regionale
INTERROGA
l’Assessore al Turismo, Urbanistica e Beni
Culturali per conoscere:
1) quali iniziative sono state assunte per ribadire il giudizio
negativo su un intervento che danneggerebbe
l’agglomerato di La Charrère avente carattere
storico, artistico e di particolare pregio ambientale;
2) se il Comune di Saint-Pierre ha provveduto a predisporre una
soluzione alternativa in grado di migliorare
l’accesso veicolare senza danneggiare
l’agglomerato storico.
Presidente:
Non è pervenuta alla Presidenza la risposta
alla interrogazione in oggetto.
Ha chiesto di parlare il Consigliere Riccarand, ne ha
facoltà.
Riccarand (NS): Comunque l’Assessore ha detto
che la risposta è pronta e che verrà ufficialmente trasmessa in
giornata. Mi dichiaro soddisfatto della risposta che ho
ricevuto.
