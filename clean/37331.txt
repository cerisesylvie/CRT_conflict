Classificazione
AMBIENTE
Stoccaggio e smaltimento rifiuti
ASSETTO DEL TERRITORIO
Urbanistica e pianificazione territoriale



Oggetto del Consiglio n. 1132 del 8 aprile 2015 - Resoconto
OGGETTO N. 1132/XIV - Interpellanza: "Verifica della
compatibilità aeronautica relativa all'ampliamento della discarica
di Brissogne".
Presidente -
Per l'illustrazione, chiede la parola il
Consigliere Ferrero, ne ha facoltà.
Ferrero (M5S)
- Grazie Presidente.
In questa penosa vicenda che riguarda l'aeroporto di Aosta c'è
un'ulteriore criticità, che, secondo noi, doveva essere considerata
già all'inizio, quando si parlava di realizzazione dell'aeroporto:
questa criticità è rappresentata dalla discarica di Brissogne,
perché la discarica di Brissogne? Perché ovviamente la presenza di
una discarica vicino ad uno scalo aeroportuale rappresenta un
elemento che effettivamente disturba: disturba perché ci sono
ovviamente dei volatili che sono potenzialmente pericolosi,
potrebbero finire contro gli aerei e perché soprattutto la nostra
discarica è in una posizione particolarissima, che sfiora...e, nel
momento in cui sarà ampliata, andrà ad interessare anche
parzialmente quella che è l'area di discesa o di salita degli
aerei. Quello che ci interessa quindi è che, dopo il danno di un
aeroporto che non funziona, non dobbiamo subire anche magari la
beffa che l'unico aereo che atterra magari in un anno rischi di
essere poi...o di andare a sbattere contro qualcosa che non è stato
ben segnalato, che non è stato ben controllato.
La nostra preoccupazione di conseguenza va nel senso di riuscire
a capire che tipo di monitoraggio viene fatto riguardo
all'incremento dell'altezza della discarica, perché sappiamo che
c'è un nuovo lotto della discarica che è in corso di realizzazione,
allora vogliamo avere delle garanzie riguardo a quello che è il
rispetto del minimo delle norme di sicurezza che sono state
previste, concordate con AVDA, anche con l'ENAC, e vogliamo sapere
questo dall'Assessore. Grazie.
Presidente
- Per la risposta, chiede la parola
l'Assessore Bianchi, ne ha facoltà.
Bianchi (UV)
- Farò prima di tutto alcune considerazioni
di ordine generale necessarie per rispondere anche ai punti
indicati nella premessa dell'interpellanza in questione. Posso
informare che l'aeroporto Valle d'Aosta-AVDA, con nota del 1°
aprile scorso ha precisato che dall'attività di monitoraggio e
raccolta dati effettuata dal gestore aeroportuale, ad oggi non
risulta si sia mai verificato alcun evento aeronautico che sia
riconducibile ad impatto o rischio di impatto con volatili da parte
di aeromobili che abbiano operato nelle vicinanze dello scalo
regionale.
Per quanto attiene al valore pari a 38 centimetri indicato nella
premessa dell'interpellanza in oggetto, credo che questo si
riferisca al franco rispetto alla superficie di transizione
laterale previsto progettualmente in corrispondenza della parte
terminale del quarto lotto della discarica, cioè la parte nuova
verso il casello. Ricordo che tale lotto è ancora in fase di
predisposizione, come ricordava lei, Consigliere Ferrero, e che
pertanto la problematica sollevata non è assolutamente effettiva,
ma si verificherà solo all'approssimarsi dell'esaurimento di tale
lotto, la cui coltivazione non è neppure iniziata, è stato
approvato il progetto, ma non è ancora stata data l'autorizzazione,
che va a garantire il dimensionamento e l'ampiezza del nuovo
lotto.
Le disposizioni vigenti stabiliscono che i manufatti, gli
oggetti o l'estensione degli stessi, che non forano le superfici di
delimitazione degli ostacoli previsti dalla normativa, non devono,
di norma, essere dotati di dispositivi per la segnalazione diurna o
notturna, a meno che intervenga una specifica diversa valutazione
da parte di ENAC, cosa che non è avvenuta. Non è altresì previsto
alcun obbligo di comunicazione diretta al fornitore dei servizi di
traffico aereo in relazione al transito di mezzi che non operano
nell'area di manovra dell'aeroporto o che non forano le superfici
di delimitazione degli ostacoli previsti dalla normativa
vigente.
Le fornirò, collega Ferrero, la planimetria utile proprio per
capire quello che è appena stato detto sui vincoli e le altezze del
cono di atterraggio e di partenza degli aerei. Anche la sommità
della discarica - e quindi diciamo quella in uso - è fuori da ogni
vincolo aeroportuale e al momento la quota massima è di 1 metro e
30, al di sotto della quota autorizzata, non dall'ENAC, ma dalla
Regione, pari a 583,40 metri. In considerazione di quanto detto,
così come comunicato da AVDA e dai rilievi di ENAC, non si
riscontrano interferenze della discarica con l'infrastruttura
aeroportuale di Aosta, stiamo parlando chiaramente della discarica
in uso. Il fatto che il
bird strike
non costituisca un
problema per l'aeroporto di Aosta è testimoniato dai
report
aeroportuali continuamente monitorati.
Con riferimento invece al quesito al punto 1:
"se risulta il
rispetto da parte della società VALECO S.p.A. delle prescrizioni
riguardanti l'adeguata segnalazione della presenza delle macchine
operatrici sulla sommità della discarica"
, come precisato da
AVDA, il corpo di discarica attualmente in esercizio non è
assoggettato ad alcuna prescrizione o limitazione afferente ai
vincoli aeroportuali, cioè è fuori dai vincoli aeroportuali...la
discarica in uso.
Per quanto attiene invece al punto 2:
"quante comunicazioni
sono state inviate a tutt'oggi dalla VALECO alla torre di controllo
relative al transito di tali mezzi sulla discarica e se tali
comunicazioni vengono conservate dagli operatori..."
, non
essendo chiaramente l'impianto assoggettato a vincoli aeroportuali,
VALECO non aveva e non ha alcun obbligo di trasmettere
comunicazioni in merito all'utilizzo e al transito di mezzi d'opera
sul corpo di discarica in esercizio.
Infine, relativamente al terzo punto:
"se è intendimento del
Governo regionale provvedere ad un accertamento sul rispetto dei
limiti di altezza e di ampiezza della discarica di Brissogne
previsti al fine di non rendere pericolosa l'attività di volo
nell'aeroporto regionale"
, le verifiche sono state eseguite
puntualmente - intendo sulla discarica in uso chiaramente - e hanno
escluso qualunque interferenza delle attività svolte presso il
Centro regionale di trattamento dei rifiuti di Brissogne, con
particolare riferimento della discarica...da obblighi derivanti dai
vincoli aeroportuali. Le verifiche sul rispetto dei limiti di
altezza e di ampiezza della discarica, così come gli ostacoli,
chiaramente sempre nel cono di avvicinamento all'aeroporto, sono di
competenza dell'ENAC, mentre i controlli che fa l'Amministrazione
regionale sono quelli dovuti appunto all'autorizzazione,
all'ampiezza e alle altezze della discarica. Grazie.
Presidente
- Per la replica, ha chiesto la parola il
Consigliere Ferrero, ne ha facoltà.
Ferrero (M5S)
- Grazie Presidente.
La mia preoccupazione era generata dal fatto che com'è
possibile...poi darò anche all'Assessore le foto e i filmati che
sono stati fatti, ci sono effettivamente delle macchine operatrici
con un'estensione di braccio che arriva alle volte a 9-10 metri,
che stanno operando sul lotto in costruzione. Adesso io non sono in
grado di determinare se quest'estensione vada oltre il limite,
probabilmente non ci andrà oppure...questo non lo so, ma la mia
preoccupazione era che, nel momento in cui hai un'estensione del
genere, il fatto che il lotto sia ad un livello che è ancora un
livello tranquillamente sotto quello previsto non sarebbe stata una
garanzia. Questa quindi era la preoccupazione del monitorare anche
il fatto che, nel momento in cui si va a riempire con del materiale
il lotto, queste macchine operatrici che porteranno i rifiuti o
quello che rimane dei rifiuti nel lotto non vadano effettivamente a
poi interferire con quello che è il settore potenziale di discesa o
di decollo degli aeromobili. Per adesso, giustamente, come dice
l'Assessore, non abbiamo mai avuto...non abbiamo mai verificato
rischi di incidenti...ed effettivamente con il traffico aereo che
c'è direi che è una constatazione che non è che ci renda
particolarmente entusiasti.
Presidente
- Grazie Consigliere Ferrero. Punto 13
all'ordine del giorno.
