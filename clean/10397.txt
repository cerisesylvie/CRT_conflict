Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1390 del 12 luglio 1990 - Resoconto
OGGETTO N. 1390/IX -DISEGNO DI LEGGE: "RIFINANZIAMENTO DELLA
LEGGE REGIONALE 16 AGOSTO 1982, N. 37 E SUCCESSIVE MODIFICAZIONI ED
INTEGRAZIONI PER LA REALIZZAZIONE DELL'IMPIANTO DI COMPATTAZIONE DI
CUI ALL'ARTICOLO 22 DELLA LEGGE REGIONALE 16 AGOSTO 1982, N
37".
PRESIDENTE:
L'Assessore alla Sanità ed Assistenza Sociale,
Beneforti, ha chiesto la parola per illustrare il disegno di legge
n. 188, iscritto al punto 33 dell'ordine del giorno; ne ha
facoltà.
BENEFORTI (DC):
Come è già stato illustrato alle
Commissioni competenti, è necessario adeguare le strutture del
centro per il trattamento dei rifiuti solidi urbani di Brissogne
per far fronte in modo più razionale ed economico allo smaltimento
degli stessi. Occorre infatti potenziare la raccolta differenziata
della carta, del vetro, delle pile ad uso domestico, nonché dei
farmaci inutilizzati. Occorre altresì un'area attrezzata per la
raccolta dei rifiuti ingombranti conferiti da parte dei
privati.
Occorre circa un miliardo per realizzare in linea di massima:
una cabina pesa, un deposito rifiuti privati, un deposito ferro,
carta e vetro, un'autorimessa ed altre opere accessorie che si
renderanno necessarie.
Questa è quindi l'ulteriore spesa che la Giunta chiede al
Consiglio di approvare per rendere sempre più funzionale ed
economico, come ho già detto, lo smaltimento dei rifiuti solidi
urbani presso il compattatore di Brissogne.
PRESIDENTE:
Nel ricordare che il disegno di legge è
accompagnato dal parere favorevole della 1a Commissione consiliare,
dichiaro aperta la discussione generale.
Ha chiesto la parola il Consigliere Riccarand; ne ha
facoltà.
RICCARAND (VA):
Noi vorremmo proporre un emendamento che
esprime un concetto già contenuto nella relazione, ma che, a nostro
avviso, è bene che sia esplicitato anche nell'articolo 1, laddove
chiediamo di introdurre un secondo comma in cui si indica
chiaramente quali sono le opere accessorie che vengono finanziate
con questo intervento. Ci sembra infatti importante che
nell'articolato della legge siano indicate con chiarezza queste
opere che concorrono sicuramente a migliorare l'impianto esistente
e che rivestono una fondamentale importanza per tendere ad una
diversificazione dei rifiuti solidi urbani e quindi verso un loro
parziale recupero.
Proporremmo, quindi, di aggiungere all'articolo 1 il seguente
secondo comma:
"Le opere accessorie finanziate con la presente legge sono:
cabina pesa; deposito rifiuti ingombranti privati; depositi per
stoccaggio ferro, carta, vetro, pile e farmaci inutilizzabili
autorimessa".
Si tratta in fondo di opere già indicate nella relazione, che
però noi chiederemmo di riportare anche nell'articolato della
legge.
PRESIDENTE:
Il testo dell'emendamento proposto dal
Consigliere Riccarand verrà distribuito non appena sarà stato
fotocopiato. In ogni caso, sempreché io abbia ben compreso
l'intervento del Consigliere Riccarand, si tratta esclusiva mente
di aggiungere all'articolo 1 gli interventi che sono già previsti
nel testo della relazione.
Ha chiesto la parola l'Assessore alla Sanità ed Assistenza
Sociale, Beneforti; ne ha facoltà.
BENEFORTI (DC):
lo non ho niente in contrario ad accettare
l'emendamento proposto dal Consigliere Riccarand, però, come è
scritto anche nella relazione, deve intendersi che si tratta di
opere di massima. Direi, pertanto, che prima dei due punti sarebbe
opportuno aggiungere la dizione
"di massima".
PRESIDENTE:
1l Consigliere Riccarand è d'accordo?
Bene.
Se nessuno chiede la parola, passiamo all'esame
dell'articolato.
Do lettura dell'articolo 1
Articolo l
1. Per la realizzazione di opere accessorie a servizio del
Centro regionale di trattamento dei rifiuti solidi urbani ed
assimilabili sito in Comune di Brissogne, di cui alla legge
regionale 16.8.1982, n. 37 e successive modificazioni è autorizzata
la ulteriore spesa di lire 1.000.000.000 relativamente all'anno
1990.
PRESIDENTE:
Do ora lettura dell'emendamento all'articolo
1, proposto dal Consigliere Riccarand, già comprensivo del
sub-emendamento proposto dall'Assessore alla Sanità ed Assistenza
Sociale, Beneforti.
EMENDAMENTO
Articolo 1
E' aggiunto il seguente comma 2°:
"Le opere accessorie finanziate con la presente legge sono di
massima: cabina pesa; deposito rifiuti ingombranti privati;
depositi per stoccaggio ferro, carta, vetro, pile e farmaci
inutilizzabili; autorimessa".
PRESIDENTE:
Se nessuno chiede la parola, pongo in
votazione l'emendamento testé letto.
ESITO DELLA VOTAZIONE
Presenti, votanti e favorevoli: 33
Il Consiglio approva all’unanimità
PRESIDENTE:
Do lettura dell’articolo 1
emendato.
Articolo 1
1. Per la realizzazione di opere accessorie a servizio del
Centro regionale di trattamento dei rifiuti solidi urbani ed
assimilabili sito in Comune di Brissogne, di cui alla legge
regionale 16.8.1982, n. 37 e successive modificazioni è autorizzata
la ulteriore spesa di lire 1.000.000.000 relativamente all'anno
1990.
2. Le opere accessorie finanziate con la presente legge sono di
massima: cabina pesa; deposito rifiuti ingombranti privati;
depositi per stoccaggio ferro, carte, vetro, pile e farmaci
inutilizzabili; autorimessa.
PRESIDENTE:
Se nessuno chiede la parola, pongo in
votazione l'articolo 1 emendato, testé letto.
ESITO DELLA VOTAZIONE
Presenti, votanti e favorevoli: 30
Il Consiglio approva all’unanimità
PRESIDENTE:
Do lettura dell’articolo 2.
Articolo 2
1. L'onere derivante dalla applicazione della presente legge
graverà sul capitolo 29980 del bilancio di previsione della Regione
per l'anno 1990;
2. Alla copertura dell’onere di cui all'art. 1
della presente legge si provvede mediante riduzione di lire
1.000.000.000 dallo stanziamento iscritto al capitolo 50150 del
bilancio di previsione della Regione per l'anno 1990 "Fondo globale
per il finanziamento di spese per ulteriori programmi di sviluppo
(spese di investimento)" a valere sull'apposito accantonamento
previsto all'allegato n. 8 al bilancio stesso.
PRESIDENTE:
Se nessuno chiede la parola, pongo in
votazione l'articolo 2 testé letto.
ESITO DELLA VOTAZIONE
Presenti, votanti e favorevoli: 30
L Consiglio approva all'unanimità
PRESIDENTE:
Do lettura dell’articolo 3.
Articolo 3
1. Al bilancio di previsione della Regione per l'anno 1990 sono
apportate le seguenti variazioni:
PARTE SPESA
Variazioni in diminuzione:
Cap. 50150 "Fondo globale per il finanziamento di spese per
ulteriori programmi di sviluppo (spese di investimento)"
lire 1.000.000.000
Variazioni in aumento:
Cap. 29980 "Spese per la realizzazione dell'impianto di
compattazione per lo smaltimento dei rifiuti solidi urbani"
- L.R. 16.8.1982, n. 37 - L.R. 16.6.1988, n. 44
lire 1.000.000.000
PRESIDENTE:
Se nessuno chiede la parola, pongo in
votazione l'articolo 3 testé letto.
ESITO DELLA VOTAZIONE
Presenti, votanti e favorevoli: 30
Il Consiglio approva all’unanimità
PRESIDENTE:
Do lettura dell’articolo 4.
Articolo 4
1. La presente legge è dichiarata urgente ai sensi del terzo
comma dell'articolo 31 dello Statuto Speciale ed entrerà in vigore
il giorno successivo a quello della sua pubblicazione nel
Bollettino Ufficiale della Regione.
PRESIDENTE:
Se nessuno chiede la parola, pongo in
votazione l'articolo 4 testé letto.
ESITO DELLA VOTAZIONE
Presenti, votanti e favorevoli: 32
Il Consiglio approva all’unanimità
PRESIDENTE:
Il Consiglio è chiamato ora a pronunciarsi sul
complesso della legge.
ESITO DELLA VOTAZIONE
Presenti, votanti e favorevoli: 32
Il Consiglio approva all'unanimità
