Classificazione
ATTIVITÀ CULTURALI


Resoconto integrale del dibattito dell'aula
Oggetto del Consiglio n. 1939 del 8 maggio 1996 - Resoconto
SEDUTA POMERIDIANA DELL'8 MAGGIO 1996
OGGETTO N. 1939/X Concessione di un contributo di lire
30.000.000, ai sensi della legge regionale 20 agosto 1993, n. 69,
alla "Società Filarmonica" di Issime per l'organizzazione del
XXIII° raduno delle bande musicali della Valle d'Aosta.
Deliberazione Il Consiglio
Premesso che:
La "Società filarmonica" di Issime, con lettera in data 15
febbraio 1996, ha presentato all'Assessorato della Pubblica
Istruzione una richiesta tendente ad ottenere un contributo per
l'organizzazione del XXIII° Raduno delle Bande Musicali della Valle
d'Aosta che si svolgerà a Issime dal 29 maggio al 2 giugno
1996;
La manifestazione ormai più che affermata, a cadenza annuale,
propone alternativamente una banda musicale come organizzatrice del
tradizionale raduno, in cui si esibiscono, in concerto, tutte le
altre bande valdostane;
La banda musicale di Issime ha presentato, inoltre, un
dettagliato preventivo delle spese che ammontano a lire 83.368.000
così suddivise:
1) Manifesti e pubblicità varia L. 5.000.000
2) Distintivi e premi ricordo (sculture in legno) L.
6.000.000
3) Affitto padiglioni L. 39.618.000
(stand, cucina, tavoli, sedie, eccetera)
4) Pranzo sociale L. 22.750.000
5) Rinfresco musici (tre serate) L. 2.000.000
6) Servizio fotografico L. 2.000.000
7) Spese d'organizzazione (licenze, permessi
cancelleria, arredo, affissioni, eccetera) L. 6.000.000
I Servizi Culturali hanno provveduto all'istruttoria ed alla
valutazione della domanda, ritenendola ammissibile a contributo, ai
sensi dell'articolo 3, comma 3 e dell'articolo 8 comma 1 della
legge regionale 20 agosto 1993, n. 69;
La Giunta, su proposta dell'Assessore alla Pubblica Istruzione,
ritiene pertanto opportuno aderire alla richiesta mediante la
concessione di un contributo di L. 30.000.000, ai sensi
dell'articolo 6, comma 2 della legge regionale n. 69/1993;
Visto il parere favorevole rilasciato, in assenza del Dirigente,
dal Vicedirigente delegato dei Servizi Culturali dell'Assessorato
della Pubblica Istruzione, ai sensi dell'articolo 72 della legge
regionale n. 3/1956 e successive modificazioni e del combinato
disposto degli articoli 13 - comma 1 - lett. e) e 59 - comma 2 -
della legge regionale n. 45/1995, in ordine alla legittimità della
presente deliberazione;
Delibera
1) di approvare la concessione di un contributo, ai sensi
dell'articolo 6 comma 2 della legge regionale 20 agosto 1993, n.
69, di L. 30.000.000 (trentamilioni), alla "Società Filarmonica" di
Issime (C.F. 90000410077) per l'organizzazione del XXIII° Raduno
delle bande musicali della Valle d'Aosta che si svolgerà ad Issime
dal 29 maggio al 2 giugno 1996;
2) di impegnare la spesa di lire 30.000.000 (trentamilioni) con
imputazione al capitolo 57260 ("Contributi ad Enti ed Associazioni
culturali ed educativi per manifestazioni ed iniziative culturali e
scientifiche"), richiesta n. 1409, del bilancio di previsione della
Regione per l'anno 1996 che presenta la necessaria
disponibilità;
3) di provvedere alla liquidazione della spesa, ai sensi
dell'articolo 58 della legge regionale 27 dicembre 1989, n. 90 e
successive modificazioni, in due rate:
- la prima di L. 18.000.000 (diciottomilioni) pari al 60
percento del contributo concesso immediatamente;
- il saldo fino ad un massimo di L. 12.000.000 (dodicimilioni)
su presentazione di un dettagliato e documentato rendiconto,
tenendo presente che il contributo in questione non è soggetto alla
ritenuta d'acconto del 4 percento dovuta ai sensi dell'articolo 28
del DPR n. 600 del 29 settembre 1973;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta,
in quanto non compresa nelle categorie indicate all'articolo 8 del
decreto legislativo 22 aprile 1994, n. 320 e di darne
esecuzione.
Presidente E' aperta la discussione generale. Qualcuno chiede la
parola?
Se nessuno chiede la parola, pongo in votazione la delibera in
oggetto:
Presenti, votanti e favorevoli: 31
Il Consiglio approva all'unanimità
