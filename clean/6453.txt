Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 936 del 28 novembre 1984 - Resoconto
OGGETTO N. 936/VIII - PROBLEMI RELATIVI AL RICORSO ALLA CASSA
INTEGRAZIONE SPECIALE DA PARTE DI AZIENDE VALDOSTANE. -
(Interpellanza).
PRESIDENTE
: Do lettura dell'interpellanza presentata dai
Consiglieri Cout e Dolchi:
INTERPELLANZA
Considerato
che perdura una grave situazione di crisi
per numerose industrie valdostano, costrette a ricorrere alla cassa
integrazione speciale;
Verificato
che per il momento risultano molto scarse
le prospettive occupazionali per i dipendenti di tali aziende e per
gli iscritti alle liste di collocamento, in gran parte giovani e
donne;
Riscontrato
che i lavoratori devono
at
tendere
per mesi
e
mesi il pagamento dei periodi di cassa
integrazione e che va a rilento la discussione in Commissione della
proposta di legge del Gruppo comunista per gli anticipi, da parte
della Regione, dei pagamenti dei periodi di cassa integrazione
speciale;
i sottoscritti Consiglieri regionali
INTERPELLANO
l'Assessore competente per sapere:
1)
quali sono le aziende per cui vi sono ritardi nel
pagamento di cassa integrazione;
2)
quali sono i ritardi ed i motivi che li
determinano;
3)
se esiste il pericolo che alcune richieste di cassa
integrazione possano non essere accolte;
4)
quali iniziative intende prendere la Giunta per far
sì che i lavoratori non debbano attendere per così lunghi periodi
il pagamento della cassa integrazione.
PRESIDENTE
: Ha chiesto la parola il Consigliere Cout; ne
ha facoltà.
COUT (P.C.I.):
Con questa interpellanza avevamo chiesto
all'Assessore alcuni dati che, in parte, siamo riusciti ad avere,
per cui l'interpellanza può considerarsi superata. Chiediamo solo
all'Assessore la conferma di quanto siamo riusciti a capire della
situazione della cassa integrazione e l'annunciazione di cosa
intende fare in proposito.
Dai dati che siamo riusciti ad avere, ci sono quindici aziende
in Valle d'Aosta che ricorrono alla cassa integrazione
straordinaria. Tra queste aziende ci sono la TECNOMEC, dove 8
persone su 40 in forza aspettano da otto mesi il pagamento della
cassa integrazione; l'ALLUVER, dove 77 su 77 aspettano il pagamento
da nove mesi; la FORTUNA WEST, dove 145 su 145 l'aspettano da 4
mesi; la SIV dove 147 su 147 l'aspettano da 8 mesi; la Châtillon,
dove le cose vanno un po' meglio, nel senso che 250 persone
aspettano il pagamento solo da 3 mesi; la Dolciaria Valdostana di
Arnaz, dove 25 persone su 25 aspettano il pagamento da 11 mesi; la
ITALMENSE, dove 23 persone su 46 l'aspettano da 1 anno e 10 mesi,
cioè non sono mai state pagate, anzi si presume che non verranno
mai pagate; l'Officina Metallurgica di Pont-Saint-Martin, dove 11
persone su 11 l'aspettano da 6 mesi; la Maxel, dove 32 su 117
l'aspettano da 7 mesi; la OMCA, dove 6 su 6 l'aspettano da 4 mesi;
la SACI, dove 5 persone su 23 l'aspettano da 11 mesi; la VRD, dove
21 persone su 54 l'aspettano da 1 anno e 6 mesi; ed infine la
CARVA, dove 8 persone su 18 l'aspettano da 9 mesi. In tutte queste
aziende ci sono quindi 758 persone, su 964 in forza, che aspettano
la cassa integrazione per un periodo variabile dai 4 mesi a 1 anno
e mezzo e oltre. Ci sono poi gli operai in cassa integrazione a
rotazione della COGNE, ma per questi i pagamenti avvengono
abbastanza in fretta, con ritardi di soli 2 mesi; e ci sono 210
persone dell'ILSSA VIOLA, su 645, per le quali il pagamento avviene
abbastanza velocemente poiché c'è una crisi nel settore.
Per il pagamento della cassa integrazione molte volte vengono
messi in piedi dei meccanismi abbastanza laboriosi: c'è un
passaggio di richieste di informazioni e decisioni tra il Ministero
del Lavoro e il CIPI ed il Ministero del Bilancio, tant'è che quasi
tutte queste aziende aspettano un parere del CIPI, invece di avere
la sola approvazione del Ministero del Lavoro e il pagamento nel
giro di poco tempo. Per tutti questi giri, si aspetta molto e il
pagamento viene rimandato di mesi e mesi. Per alcune di queste
aziende non si conosce ancora l'esito della decisione del CIPI,
come per esempio per la CARVA o per la Dolciaria Valdostana, per la
quale però sembra che l'esito sarà negativo, e per altri casi.
Vorrei sottolineare che ci sono tantissime aziende in Italia
nelle stesse condizioni, ma ci sono anche delle aziende, come ad
esempio la Châtillon, alle quali sono interessate altre Regioni che
aspettano da molto meno il pagamento della cassa integrazione,
forse perché qualche parlamentare di altra Regione è riuscito a
sbloccare la situazione. Quindi le aziende i cui operai aspettano
da molto tempo il pagamento della cassa integrazione sono proprio
quelle più piccole, ed è questo il moti vo della nostra
interpellanza.
Vorremmo sapere cosa intendono fare e cosa possono fare
l'Assessorato all'Industria e la Giunta regionale della Valle
d'Aosta affinché questi operai non debbano aspettare il pagamento
della cassa integrazione per lunghi periodi. Ci sono delle
situazioni, che conosco direttamente, nelle quali il mancato
pagamento della cassa integrazione mette in serie difficoltà intere
famiglie e quindi è opportuno intervenire con urgenza. Vorrei anche
sottolineare un'altra questione. Ci dispiace che la proposta legge
che abbiamo presentato come gruppo del P.C.I. per fare anticipare i
pagamenti della cassa integrazione da parte della Regione, in
attesa di un recupero nei confronti dell'INPS, vada molto a
rilento. La proposta di legge, presentata tempo fa, è ancora in
discussione in Commissione e sarebbe opportuno che il suo
Presidente il Consigliere Beneforti, sentisse anche il parere dei
sindacati sui problemi connessi alla nostra proposta di legge
affinché si possa andare avanti con la discussione e al più presto
la proposta di legge possa arrivare in Consiglio.
Teniamo a sottolineare che l'Assessore e la Giunta intervengano
con urgenza affinché sblocchino queste situazioni. Un panorama di
questo genere mi sembra abbastanza preoccupante per la Valle
d'Aosta, e tutto questo senza contare che si tratta solo della
cassa integrazione straordinaria, mentre c'è ancora la cassa
integrazione ordinaria, dove però la situazione non è altrettanto
preoccupante perché il pagamento è anticipato direttamente
dall'azienda, la quale poi recupera i fondi.
PRESIDENTE
: Ha chiesto la parola l'Assessore
all'Industria, Commercio, Artigianato e Trasporti Lanivi; ne ha
facoltà.
LANIVI (A.D.P.):
L'illustrazione dell'interpellanza da
parte del Consigliere Cout pare abbia l'obiettivo, da noi accolto,
di esercitare una pressione soprattutto sugli organi centrali,
perché i tempi per il pagamento della cassa integrazione siano più
rapidi degli attuali. In effetti i dati forniti dal Consigliere
Cout corrispondono a verità. E' vero quindi che alla Châtillon la
cassa integrazione è stata pagata sino al 16 settembre e alla
Fortuna West fino al 27 luglio: si tratta dei dati forniti
dall'INPS.
Per la TECNOMEC, la Maxel e le Officine Metallurgiche sarà il
caso di sottolineare la particolarità della situazione, in quanto
si tratta di cassa a rotazione che risulta pagata fino al 18 marzo
alla TECNOMEC, fino al 15 apri le alla Maxel e fino al 26 aprile
alle Officine Metallurgiche di Pont-Saint-Martin, così come alla
ALLUVER, dove è stata pagata fino al 25 febbraio di quest'anno,
alla SIV fino al 10 marzo e così via. Sarà mia cura, come ho
fornito in precedenza i dati che mi sono sta ti richiesti, ottenere
le precisazioni più opportune dagli uffici che fornisco no questi
dati per avere un quadro di riferimento esatto.
I ritardi sono dovuti prevalentemen te al ritardo nella
emanazione dei decreti ministeriali e ad un iter burocratico
piuttosto complesso che vorrei ricordare: domanda, parere
vincolante del CIPI, se favorevole inoltro al Ministero del
Bilancio, pubblicazione sulla Gazzetta Ufficiale, comunicazione
alla sede centrale INPS la quale provvede ad informare in tempi
brevissimi la sede locale che predispone il pagamento. Quindi si
tratta di un iter molto complesso, che risulta essere ulteriormente
aggravato, in molti casi, dalla mancata presentazione, da parte dei
titolari dell'azienda o del curatore fallimentare, della debita
richiesta nei tempi prefissati. Questa è un'ulteriore motivazione
dei ritardi con cui vengono pagate le casse integrazioni. La cassa
integrazione straordinaria deve essere poi annualmente riesaminata
dal CIPI: è su questa procedura piuttosto lunga e complessa che
vanno quindi a caricarsi i ritardi.
Una seconda domanda esprime delle preoccupazioni sul rischio del
non accoglimento delle richieste di cassa integrazione: il pericolo
esiste, anche se sinora non vi sono state reiezioni. L'impegno che
possiamo assumerci è quel lo di esercitare una pressione sulla
parte procedurale e sui tempi di esecuzione delle pratiche verso
gli organi nazionali, perché gli organi locali sono solleciti nei
pagamenti. La pressione deve essere esercitata sia dai nostri
parlamentari che dai nostri uffici romani per sollecitare un rapido
iter di queste pratiche.
L'intero problema rientra poi nel quadro generale del
superamento della condizione di crisi che esiste in queste aziende,
in alcune delle quali si incominciano ad intravedere alcune
soluzioni positive anche sotto l'aspetto occupazionale.
PRESIDENTE
: Ha chiesto la parola il Consigliere Cout; ne
ha facoltà.
COUT (P.C.I.):
In parte possiamo senz'altro dichiararci
soddisfatti per ciò che riguarda l'impegno dell'Assessore a
sbloccare la situazione nei confronti degli organi centrali.
Teniamo a sottolineare che comunque i ritardi continueranno se non
si interverrà con forza. Anche prima volevo far notare come alcune
situazioni, specie nelle industrie più grandi, sono state sbloccate
per cui, sarebbe opportuno fare la stessa cosa per le industrie più
piccole. E' vero che finora le richieste non hanno incontrato
reiezioni, però ci sono seri pericoli per la ITALMENSE, per la
Dolciaria e per la CARVA. Occorre intervenire affinché questi
lavoratori, che aspettano da 11 mesi nel primo caso, da 1 anno e 10
mesi nel secondo e da 9 mesi nel terzo, possano ottenere al più
presto i pagamenti della cassa integrazione. Penso che questi
ottanta lavoratori abbiano tutti i diritti di veder pagato quanto è
loro dovuto.
