Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3154 del 21 ottobre 1987 - Resoconto
OGGETTO N. 3154/VIII - INIZIATIVA PER OSPITARE IN VALLE
D'AOSTA IL RADUNO NAZIONALE DEGLI ALPINI. - Approvazione di
mozione.
PRESIDENTE:
Do lettura della mozione presentata dal
Consigliere Baldassarre:
Mozione
AVUTA NOTIZIA della possibilità di ospitare in Valle d'Aosta per
il 1989 il raduno nazionale degli alpini;
CONSIDERATO che tale manifestazione assumerebbe notevole
significato per la nostra Regione, notoriamente patria degli
alpini;
RILEVATO che la sezione valdostana dell'Associazione Nazionale
Alpini sarebbe favorevole all'iniziativa;
EVIDENZIATO che il raduno degli alpini in Valle d'Aosta avrebbe
riflessi positivi sull'immagine della Regione, proiettata in Italia
ed oltre confine;
il Consiglio regionale della Valle d'Aosta
Delibera
di impegnare la Giunta regionale a farsi promotrice
dell'iniziativa prendendo contatti con i responsabili locali e
nazionali dell'A.N.A. per stabilire data e programma di svolgimento
del raduno anche sotto il profilo economico e organizzativo.
PRESIDENTE:
ha chiesto di parlare il Consigliere
Baldassarre, ne ha facoltà.
BALDASSARRE (P.S.D.I.) -
Ho presentato questa mozione
perchè ritengo che una prospettiva di questo genere, che si
riferiva al 1989, possa trovare consenziente il Consiglio
regionale. Ho sentito delle preoccupazioni da parte di Consiglieri
per la impossibilità di poter ospitare in Valle d'Aosta un raduno
del genere. Mi sono informato e mi hanno detto che quando è stato
fatto il raduno degli alpini a Cuneo non è stato necessario
utilizzare tutti gli alberghi vicini e lontani da Cuneo, perché gli
alpini sono organizzati anche per sistemarsi in spazi con roulottes
e tende.
Quando si è parlato della visita del Papa, ci sembrava
impossibile poter ospitare un avvenimento del genere, poi invece la
cosa è stata fattibile e non c'è stata la grande folla che tutti
temevamo.
Questo eventuale raduno del 1989 potrebbe rilanciare l'immagine
della città di Aosta, sia a livello nazionale che internazionale,
con a presenza di tutti gli alpini che partecipano a questo
raduno.
La mozione non impegna nessuno, in quanto dipenderà dall'A.N.A.
scegliere a sede di Aosta. Quindi votando la mozione andremo a
stabilire un principio che ritengo non vincolante per la Giunta
regionale; mi auguro pertanto che su questo documento non si
verifichi il gioco delle parti.
PRESIDENTE:
Ha chiesto di parare il Vice Presidente
Dolchi, ne ha facoltà.
DOLCHI (P.C.I.) -
Appartengo a coloro che, nei limiti del
possibile, partecipa a questi raduni che si tengono ogni anno,
quindi in linea di massima sono abbastanza al corrente di come si
svolgono, e avrei qualche perplessità a prevedere l'organizzazione
di un raduno come quelli che sono avvenuti recentemente. Quando c'è
stato il raduno di Verona, ho dormito a Desenzano, poi si sono
organizzate le tradotte che sostano nella stazione, l'affluenza è
di circa 300 mila persone che ovviamente pongono importanti
problemi sia logistici che organizzativi.
Nelle premesse della mozione c'è un riferimento al 1989, ma mi
sembra difficile che l'Associazione Nazionale Alpini possa
addivenire ad un consenso per questa data, perchè nel 1988 il
raduno si svolgerà a Torino, per cui non credo che per due anni di
fila possano essere scelte due zone dell'Italia nord
occidentale.
Ricordo che già nel passato si era posto questo problema e che
si era in parte ripiegato per il raduno nel nome di Aosta, perchè
era, sì un raduno nazionale ma soprattutto investiva tutti i
militari, gli ex combattenti che avevano prestato servizio in
formazioni che si richiamavano al nome di Aosta. Di questi raduni
ne sono già avvenuti due e il terzo dovrebbe avvenire nell'aprile
del 1988. Ritengo che se ci si orienta ancora per la terza edizione
del raduno nel nome di Aosta, che dai 300 mila passa ad una
previsione di partecipazione di 10 mila persone, potrebbe essere la
prova generale per una candidatura futura per il raduno
nazionale.
In linea di massima non siamo contrari alla mozione, ma il fatto
di passare dai 100 mila abitanti residenti a 400 mila nel momento
in cui ci fosse a giornata del raduno, potrebbe porre delle
perplessità anche a chi deve assumersi la responsabilità della
organizzazione, e non solo della decisione che spetta all'A.N.A..
C'è fra l'altro anche un problema viario che non può essere
sottovalutato.
Per quanto riguarda a nostra posizione, pur auspicando una
iniziativa del genere, personalmente punterei a questa iniziativa
del terzo raduno nel nome di Aosta per il settembre 1988, che
potrebbe essere a prova generale per una ulteriore richiesta - se
in questo senso ci saranno le condizioni di carattere logistico ed
organizzativo - per un raduno nazionale, però proiettato nel tempo
e che dia la possibilità di una preparazione adeguata.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN (U.V.)
Je voulais demander à M. Baldassarre
s'il est disponible à modifier la partie de la délibération, étant
donné qu'à différentes reprises on avait déjà entamé un discours de
ce genre, sans présenter officiellement la candidature pour les
raisons que M. Dolchi a très bien résumées. Les modifications sont
les suivantes:
"Delibera di impegnare la Giunta ad intensificare i contatti
con i responsabili locali e nazionali dell'A.N.A per verificare se
è possibile organizzare un raduno nazionale in Valle
d'Aosta".
PRESIDENTE:
Ha chiesto di parlare il Consigliere
Segretario Tamone, ne ha facoltà.
TAMONE (U.V.) -
Proporrei di modificare due cose: nelle
premesse non scrivere più per il 1989, perché non avrebbe più
senso; e togliere la frase
"Notoriamente patria degli
alpini"
che mi sembra inopportuna.
PRESIDENTE:
Ha chiesto di parlare il Consigliere
Baldassarre, ne ha facoltà.
BALDASSARRE (P.S.D.I.) -
Ringrazio i colleghi per i loro
suggerimenti, e ritengo che si sia capito lo spirito della
mozione.
Accetto le modifiche proposte dal Presidente della Giunta e dal
Consigliere Tamone.
PRESIDENTE:
Pongo in votazione la mozione in oggetto nel
testo così emendato:
Mozione
AVUTA NOTIZIA della possibilità di ospitare in Valle d'Aosta il
raduno nazionale degli alpini;
CONSIDERATO che tale manifestazione assumerebbe notevole
significato per la nostra Regione;
RILEVATO che la sezione valdostana dell'Associazione Nazionale
Alpini sarebbe favorevole all'iniziativa;
EVIDENZIATO che il raduno degli alpini in Valle d'Aosta avrebbe
riflessi positivi sull'immagine della Regione, proiettata in Italia
ed oltre confine;
il Consiglio regionale della Valle d'Aosta
Delibera
di impegnare la Giunta regionale ad intensificare i contatti con
i responsabili locali e nazionali dell'A.N.A. per verificare la
possibilità di organizzare in Valle d'Aosta un raduno nazionale
dell'Associazione Nazionale Alpini.
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE:
I lavori sono terminati, riprenderanno domani
mattina alle ore 9,30.
La seduta è tolta
La seduta termina alle ore 19,58.
