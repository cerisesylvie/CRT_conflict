Classificazione
CONSIGLIO REGIONALE
Costituzione e funzionamento degli organi consiliari



Oggetto del Consiglio n. 3394 del 20 marzo 2008 - Resoconto
OBJET N° 3394/XII - Approbation du bilan du Conseil régional
de 2007. Ratification de délibérations du Bureau de la Présidence
concernant des variations budgétaires.
Le Conseil
Attendu que le Bureau de la Présidence aux termes de
l'article 4 du Règlement intérieur pour l'administration et la
comptabilité du Conseil régional, par délibération n° 55/08 du 6
mars 2008, a préparé le bilan du Conseil régional de 2007;
Vu que le bilan en annexe correspond à l'exercice
2007;
Vu en annexe le compte des biens mobiliers du Conseil
régional de 2007;
Vu en annexe le compte rendu de la gestion des ressources
attribuées au Comité Régional des Communications, aux termes de
l'article 14, alinéa 3, lettre b), de la loi régionale n° 26 du 4
septembre 2001;
Vu que le compte des biens immobiliers n'a pas été rédigé,
étant le patrimoine des biens immobiliers du Conseil inséré dans
celui de la Région;
Constaté qu'il faut procéder, aux termes du 2
e
alinéa de l'article 3 du Règlement intérieur pour l'administration
et la comptabilité du Conseil régional, à la ratification des
délibérations suivantes du Bureau de la Présidence
concernant:
- la première modification du budget du Conseil régional pour
2007 (délibération n° 70/07 du 5 avril 2007);
- la deuxième modification du budget du Conseil régional pour
2007 (délibération n° 104/07 du 8 juin 2007);
- la troisième modification du budget du Conseil régional
pour 2007 (délibération n° 166/07 du 28 septembre 2007);
- la quatrième modification du budget du Conseil régional
pour 2007 (délibération n° 201/07 du 21 novembre 2007);
Vu les délibérations du Bureau de la Présidence n° 70/07 du
05/04/07, n° 104/07 du 08/09/07, n° 166/07 du 28/09/07 et n° 201/07
du 21/11/07;
Vu l'avis favorable de conformité émis par le Directeur du
service des ressources et du patrimoine du Conseil régional, aux
termes des articles 13 alinéa 1 lettre e) et 59 alinéa 2 de la loi
régionale n° 45/1995 sur cette délibération;
Entendu l'avis de la II
e
Commission permanente du
Conseil;
Délibère
1) d'approuver le bilan du Conseil pour 2007 avec les
résultats suivants:
Fonds de caisse à la clôture de l'exercice 2006
10.939.030,06
Recouvrements effectués dans l'exercice
Exercice budgétaire 17.820.504,22
Restes 1.241.638,36 19.062.142,58
____________
30.001.172,64
Paiements effectués dans l'exercice
Exercice budgétaire 16.482.468,04
Restes 4.734.962,08 21.217.430,12
____________
Fonds de caisse à la clôture de l'exercice 2007
8.783.742,52
Actif
Montant des sommes résiduelles
Exercice budgétaire 1.111.298,30
Restes 21.462,10 1.132.760,40
___________
9.916.502,92
Passif
Montant des sommes résiduelles
Exercice budgétaire 4.136.982,57
Restes 2.935.340,37 7.072.322,94
___________
Excédent administratif à la clôture de l'exercice 2007
2.844.179,98
=========
excédent à la clôture de l'exercice 2006 2.621.822,48
utilisé dans le budget de 2007 2.621.822,48
___________
Excédent financier à la clôture
de l'exercice 2007 2.844.179,98
2) d'approuver, aux termes et pour les effets du
2
e
alinéa de l'article 3 du Règlement intérieur
pour l'administration et la comptabilité du Conseil régional,
les délibérations suivantes du Bureau de la Présidence:
- la première modification du budget du Conseil régional pour
2007 (délibération n° 70/07 du 5 avril 2007);
- la deuxième modification du budget du Conseil régional pour
2007 (délibération n° 104/07 du 8 juin 2007);
- la troisième modification du budget du Conseil régional
pour 2007 (délibération n° 166/07 du 28 septembre 2007);
- la quatrième modification du budget du Conseil régional
pour 2007 (délibération n° 201/07 du 21 novembre 2007).
Presidente
- Colleghi, il conto consuntivo 2007 espone
tutti i risultati finali della gestione amministrativa e contempla
tutta l'attività che si è svolta nel corso dell'esercizio, mettendo
in evidenza il raffronto fra quello che si era realizzato e quello
che è stato esposto nelle previsioni definite del bilancio di
previsione. Il bilancio di previsione è stato approvato dal
Consiglio con deliberazione n. 2265, la gestione del bilancio come
consuetudine viene assegnata alle strutture dirigenziali con
deliberazione dell'Ufficio di Presidenza. La contabilità generale
viene tenuta secondo regole corrette della contabilità pubblica e
del regolamento per l'amministrazione e la contabilità del
Consiglio. Il bilancio risponde a criteri di chiarezza, di verità e
attendibilità: per tutta la sua redazione sono state applicate
procedure di legge e nell'inserimento dei residui attivi e passivi
si è proceduto al loro riaccertamento con deliberazione
dell'Ufficio di Presidenza. Vorrei dare atto che tutti i movimenti
contabili che sono riassunti nel conto consuntivo corrispondono
esattamente ai dati risultanti dal conto reso dal tesoriere. Non
entro ulteriormente nel dettaglio, come è consuetudine.
La parola al Consigliere Sandri.
Sandri (PD)
- Credo che sia interessante fare un'analisi
dettagliata per quanto riguarda il bilancio del Consiglio
regionale, almeno una volta nella legislatura, nel senso che questo
è un momento in cui si possono fare delle valutazioni utili, che
possono dare ai Valdostani la possibilità di capire quanto costa
questa istituzione, perché è un po' il cardine del nostro sistema,
molto più di quanto non sia la Giunta.
Tenuto conto che i costi della politica sono uno dei temi più
importanti all'attenzione dei cittadini in questo momento e anche
dei mezzi di comunicazione di massa, sarebbe interessante capire
cosa costa. Intanto dobbiamo dare una cifra: costa circa 21,3
milioni di euro all'anno, nei quali vi sono delle spese che sono
abbastanza diverse e che devono essere evidenziate. Tanto per
chiarire qual è il costo della politica, credo che sia da segnalare
che per il funzionamento dei gruppi consiliari si spendono poco più
di 500mila euro, cioè l'attività politica di tutti i gruppi
consiliari presenti in Consiglio costa alla Regione poco più di
500mila euro. Questo lo vorrei far evidenziare rispetto al
finanziamento pubblico dei partiti che c'è a livello nazionale, ma
anche rispetto ai costi dei Consiglieri regionali, cioè delle
attività invece legate al pagamento delle indennità e del vitalizio
dei Consiglieri regionali, perché ogni tanto c'è questa idea che i
gruppi consiliari costino... non è vero. I gruppi consiliari
presenti in Regione comportano una spesa molto contenuta, che è
stata regolata un paio di anni fa in modo tale che non si arrivi
più, come è successo in passato, a quella situazione per cui non
essendo previsto l'aggiornamento automatico dei gruppi consiliari,
avevamo che i gruppi consiliari prendevano esattamente lo stesso
tipo di finanziamento di 10 anni prima. Questa era una cosa che
esagerava dall'altra parte, in quanto non consentiva ai gruppi
consiliari di fare la loro attività: pagarsi consulenze, pagarsi
una serie di valutazioni che consentono di presentare iniziative
importanti in Consiglio regionale. A fronte di questo costo,
abbiamo invece che il costo degli amministratori e il contributo
all'istituto dell'assegno vitalizio superano abbondantemente i 6
milioni di euro (6,4 milioni di euro circa); credo che si debba
evidenziare come l'attività politica di tutti i gruppi consiliari
non arriva neanche a 1/12 della spesa per i Consiglieri regionali e
per il loro assegno vitalizio.
C'è un altro termine di paragone che può essere interessante da
valutare ed è che gli amministratori, senza neppure considerare il
contributo all'istituto dell'assegno vitalizio, costano molto di
più che non tutto il personale del Consiglio regionale. Questo è un
dato preoccupante, perché dimostra come all'interno del bilancio
del Consiglio regionale le spese obbligatorie, che sono previste
dalla normativa regionale, comportano un esborso importante che va
a scapito di altre voci. Vorrei segnalare quella della gestione del
personale del Consiglio regionale, che ringrazio, perché in tutti
questi anni abbiamo potuto constatare la capacità di rispondere
alle richieste dei Consiglieri regionali che sono sempre urgenti e
improvvise, però devo dire che in alcuni momenti, per esempio
questo, percepiamo che l'Ufficio legislativo del Consiglio
regionale è sottodimensionato rispetto alle esigenze. Allora, in
futuro, prevedere qualche soldo in meno ai Consiglieri regionali e
qualche unità in più, che consenta ai Consiglieri regionali di
lavorare bene a livello del legislativo, sarebbe utile. Lo dico
perché purtroppo le forze del legislativo sono veramente ridotte,
così ci troviamo spesso e volentieri - come credo anche i colleghi
dell'"Arcobaleno" abbiano potuto constatarlo - nella necessità di
mettersi in fila, perché ci sono le leggi depositate dalla Giunta o
gli emendamenti o i testi d'aula o altri motivi istituzionali
degnissimi, ma che fanno sì che per avere un parere su un progetto
di legge o un parere generale dobbiamo metterci in coda: questa è
una cosa sconveniente e credo che si possa fare qualcosa di più.
Ringraziando ancora il servizio del dr. Gentile, "gentile" di nome
e di fatto, che ci ha sempre favorito in tutte le maniere
possibili... però pensare in futuro a un rafforzamento con un altro
paio di laureati che consentano di sviluppare meglio il lavoro...
anche perché in questo momento 2 del personale sono a metà tempo e
questo comporta dei problemi, permetterebbe di avere un qualche
servizio in più.
C'è un altro dato che meriterebbe in futuro di essere
modificato, e questo è un problema che interessa più il Presidente
della Regione, ed è il costo della gestione degli immobili
destinati ad uffici e servizi. Abbiamo la bellezza di quasi mezzo
milione di euro, cioè l'equivalente del costo delle attività dei
gruppi consiliari regionali, che se ne va nell'affitto e nella
gestione degli immobili; è un costo molto alto e il Consiglio
regionale dovrebbe fare una riflessione. Non dobbiamo scaricare ad
altri questo tema, dobbiamo assumercelo come un tema nostro: ma è
possibile che il nostro Consiglio regionale, che nella mente di
qualcuno dovrebbe essere lanciato a diventare un parlamento, sia in
affitto? Non parlo dell'aula, che è di proprietà
dell'Amministrazione regionale, ma di tutta la gran parte degli
uffici che ci sono di là; credo che questa soluzione debba essere
sanata. Non so se è fattibile, ma tenuto conto che l'immobile è di
proprietà di "Deval", di cui la nostra Regione ha una rilevante
partecipazione, che non si riesca nelle trattative per acquisire la
restante parte del pacchetto azionario di "Deval" ad avere gli
uffici di proprietà... credo che questo non sia un dato positivo,
perché alla fine è una rendita di posizione che abbiamo già visto
che costa tantissimo all'Amministrazione regionale, perché avevamo
fatto interpellanze e interrogazioni in questo Consiglio, che ci
hanno dimostrato che solo nel territorio di Aosta e dei Comuni
vicini l'Amministrazione regionale ha la bellezza di 33 sedi
diverse, che comportano oneri di affitto veramente notevoli. Credo
che su questi temi di logistica non sarebbe male riflettere. In più
tutto questo con una funzionalità che è ancora ridotta, e volevo
chiedere al Presidente del Consiglio se ci illuminava su un dato,
perché ci fa bene per chi è cardiopatico fare un po' di scale, ma
quel benedetto collegamento fra il Palazzo regionale e la palazzina
di fronte...
(interruzione del Presidente della Regione, fuori
microfono)
... questa è una notizia che non sapevo, è interessante... il
Presidente della Giunta, fuori microfono, ci ha detto che la città
di Aosta ha bocciato il progetto di collegamento. Non è una cosa
determinante, fa bene far le scale... ma questo comporta qualche
problema nella funzionalità, perché quando si è in Consiglio si
deve andare a recuperare del materiale dall'altra parte o
viceversa, bisogna salire e scendere. Io sfrutto le cantine perché
ho scoperto che è il percorso più breve, ma non è un posto
"agréable" e spesso c'è puzza di fumo, per cui chiedo sempre alla
dirigente di fare qualche controllo.
Due piccole altre osservazioni per quanto riguarda il bilancio:
una riguarda le spese per l'informatica, che rappresentano una voce
significativa del bilancio perché siamo a 1,2 milioni di euro,
quindi è un dato rilevante. Ci sono aspetti positivi che voglio
segnalare, in particolare credo che il "video on demand", come è
stato attivato, sia un "fiore all'occhiello" che ha permesso la
diffusione della democrazia in Valle. Questo è un dato palese,
ormai il Consigliere regionale non è più obbligato a predisporre la
letterina, fare la copia dell'interpellanza, chiedere la
predisposizione in via d'urgenza del rendiconto per mandarla a
qualche persona che aveva sollecitato qualche iniziativa, ma gli si
dice: "domani pomeriggio vai sul sito del Consiglio regionale,
banche dati, video on demand...", e questo è attivo. È una cosa
molto positiva per la quale si devono fare i complimenti, e quello
che fa più piacere è una cosa che ha preso fra le giovani
generazioni. Abbiamo la fortuna, con Carmela, di vivere
un'esperienza straordinaria nel "Partito Democratico", che è
affollato di giovani, che con il computer sono migliaia di anni
avanti a noi e "video on demand" è uno dei loro preferiti perché
vogliono sapere cosa diciamo qua dentro.
Mi permetto però di evidenziare qualche dato critico: il primo,
è il funzionamento dei server, nel senso che ogni tanto abbiamo
degli inceppamenti a livello della posta, abbiamo una serie di
limitazioni che comportano qualche piccola difficoltà; il secondo,
riguarda il discorso della sicurezza, nel senso che siamo
convintissimi che con Al Qaeda che è ormai arrivata a
Saint-Christophe, con i servizi segreti francesi che aleggiano in
quest'aula, sia giusto mantenere tutti quei provvedimenti di
sicurezza che ci sono, ma devo dire - fuori dai denti - che siamo
molto più scocciati che il fatto che il sabato e la domenica,
quando entriamo negli uffici per lavorare, partano gli allarmi! So
che qualche Consigliere regionale ha rischiato di farsi bucare le
orecchie, perché non sapendo come far passare i pass, alla fine è
partita la sirena; a me è capitato una volta ed è veramente una
sirena dalla potenza impressionante!
Benissimo, ci sono le telecamere, ci sono i microfoni, aleggiano
tutta una serie di leggende metropolitane dovute al fatto che
l'Assessore Marguerettaz, ancora oggi, non ha risposto su chi ha
accesso a una serie di servizi di controllo che ci sono all'Ufficio
gruppi, ma a parte questo c'è il fastidio di questi controlli.
Allora bisogna ridurre le procedure di accesso, in modo che non ci
si debba più trovare - come mi è successo un sabato mattina che
facevo 2 passi con mio figlio - davanti a un Capogruppo di
maggioranza disperato davanti alla porta che non riusciva ad
entrare! Gli ho dovuto spiegare che doveva andare dall'altra parte,
perché il sabato è aperta solo l'altra parte.
Un'altra piccola questione rispetto alla spesa per
l'informatica, invece, ha alcuni aspetti positivi che sono
intuibili: il fatto di aver scelto una telefonia "VoIP" è stato un
dato positivo per i costi e come immagine della Regione, perché ha
dimostrato che siamo attenti a questi dati, ma risulta ancora un
sistema da mettere a punto, perché capita sovente che dal momento
in cui si fa il numero al momento in cui si ottiene la linea
passino da 2-3 secondi a 15-20 secondi, per cui sarebbe bene avere
una velocizzazione di questo strumento. Prendo atto di una serie di
dati che sono emersi, come qualche risparmio che è stato fatto in
alcuni settori - non mi dilungo, perché sembra che si voglia fare
dell'ostruzionismo -, ci sono economie di gestione nella Consulta
femminile e in altri posti, e sono dati positivi.
Mi permetto un'ultima riflessione sul finanziamento delle
iniziative editoriali, che viene portato a 408.000 euro; non ho
dubbi sul fatto che la Presidenza del Consiglio debba presentare un
motore anche dal punto di vista culturale e civile, ma forse in
questi 400mila euro qualche caduta di gusto, qualche libro che è
stato acquisito e presentato quasi come una propaganda politica per
qualche Consigliere regionale c'è. Noi non ne abbiamo mai chiesti,
ma forse sarebbe stato bene spendere 408.000 euro per iniziative
editoriali che abbiano un valore maggiormente rappresentativo del
Consiglio regionale. Queste, in sintesi, le osservazioni del
"Partito Democratico" su questo tema.
Devo fare un'ultima considerazione sul bilancio: ci fa piacere
che la gestione dei residui passivi sia migliorata rispetto agli
anni precedenti; questo significa che la gestione del bilancio si
sta ottimizzando e questo non può che essere preso che in maniera
positiva.
Mi scuso se ho disturbato qualcuno, ringrazio il Presidente per
l'attenzione che mi ha voluto dedicare.
Presidente
- La parola al Consigliere Segretario
Venturella.
Venturella (Arc-VA)
- Sarò più breve, solo per due
informazioni: una, in risposta al collega Sandri e, l'altra, è una
constatazione che credo i colleghi della I Commissione vorranno
confermare.
Rispetto a questo consuntivo è necessario puntare l'attenzione
sul trasferimento di alcuni fondi dalle casse della Regione,
comunque soldi pubblici, che vanno all'istituto dell'assegno
vitalizio. Il nostro gruppo ha presentato una proposta di legge
regionale che va ad individuare alcuni particolari risparmi, perché
è importante nel disegno generale di una riduzione dei costi della
politica fare in modo che alcuni inconcepibili privilegi siano...
non dico tout court cancellati, ma ridotti. Dobbiamo iniziare un
percorso virtuoso per far sì che si riduca la quota versata dal
Consiglio regionale per l'istituto dell'assegno vitalizio e che vi
sia un risparmio che abbiamo calcolato in circa 6-700.000 euro
l'anno. Qual è il meccanismo? Il meccanismo della formazione del
capitale che ogni Consigliere avrà a fine mandato è formato da una
quota versata dal Consigliere e da un'altra quota che è il doppio
versata dal Consiglio; con il disegno di legge che abbiamo
presentato una settimana fa in Commissione, abbiamo individuato un
calcolo di tipo diverso: far sì che la quota del Consigliere
attorno al 20% dell'indennità di funzione sia versata in misura
uguale dal Consiglio. È un risparmio di 1.700 euro al mese che, per
35 Consiglieri, fa dalle 600 alle 700mila euro l'anno di risparmio.
La nostra proposta di legge ha anche altre proposte che non
illustro, ma era necessario in questa sede dare questa
informazione.
La seconda osservazione è quella in risposta al collega Sandri,
quando si diceva che noi Consiglieri, perché la situazione
contingente in questi anni si è evoluta in questa maniera, più i
Consiglieri di opposizione che i Consiglieri di maggioranza,
sentiamo l'esigenza di rafforzare gli uffici legislativi, l'ufficio
di supporto al lavoro dei Consiglieri... infatti, nell'Ufficio di
Presidenza, grazie alla proposta condivisa da tutto l'ufficio,
abbiamo messo in piedi un percorso per far sì che l'Ufficio
legislativo, in futuro, abbia questa funzione di forte supporto
dell'attività della funzione legislativa del Consiglio
regionale.
Presidente
- La parola al Consigliere Ottoz.
Ottoz (CdL)
- Non vorrei sembrare ostruzionista, ma il
discorso che ha fatto il collega Sandri sul percorso ad ostacoli,
che a me non dovrebbe essere così ostico, per entrare a lavorare
nei locali del Consiglio di sabato o di festa, mi fa venire in
mente... a parte che sono uno di quelli che, credo, più sovente ha
fatto scattare l'antifurto e sono ritratto in tutti i filmati,
spero di non trovarmi su U-TUBE, ma vorrei ricordare rapidamente
l'episodio del giorno dell'Epifania, 6 gennaio 2008. Per un motivo
urgente, perché avevo bisogno di recuperare una password per
un'emergenza che avevo altrove, sono arrivato alle 11,15
dell'Epifania e ho trovato tutti gli spalatori che stavano pulendo
la strada, il direttore del ristorante - non faccio il nome -
imbufalito, tutto il quartiere, perché dalle 9 era scattato
l'antincendio e vedendomi arrivare mi hanno chiesto a chi dovevano
rivolgersi perché non c'era il custode del Palazzo regionale, non
arrivano i pompieri, avevano telefonato in Questura ed era stato
loro detto di chiamare il Prefetto, il Presidente della Giunta...
cosa che non hanno fatto per fortuna! Sta di fatto che tutto il
quartiere dalle 9 si tappava le orecchie, perché l'antincendio fa
molto più rumore fuori di quanto ne faccia l'antifurto dentro.
Ci si domanda quindi, tenuto conto che al sabato si può entrare
dalla "Deval" ma se uno la domenica prova ad entrare non può, se
suona alla "Deval" risponde un signore che dice: non vi posso
aprire, e riattacca perché di domenica non lavora per il Consiglio,
ma fa solo la guardiania per la "Deval"... in effetti ci si chiede
a cosa serva questa sicurezza se quando succede qualcosa non se ne
esce! Allora o è la sicurezza del no - cioè... non te faccio entrà,
come dicono a Roma - e abbiamo capito che si perimetra l'orario di
lavoro dei Consiglieri, ma in questo modo le cose non funzionano in
modo performante da giustificare i costi esposti nel bilancio del
Consiglio.
Presidente
- La parola al Consigliere Bortot.
Bortot (Arc-VA)
- Ero già intervenuto su questo argomento
e non mi è stato risposto. Avevo chiesto: chi ha inventato questi
trucchi, qualcuno definisce l'orario di lavoro e da dove dobbiamo
entrare negli uffici che utilizziamo temporaneamente? Secondo, a
che pro? Terzo: cosa ci sarà mai da rubare nei nostri uffici?
Quarto: che tipo di testa ha quello che ha inventato questi
meccanismi e quale interesse c'è dietro? È inutile che scuota la
testa, c'è una deformazione mentale, queste persone che hanno
deciso queste cose le possono fare a casa loro...
Presidente
- ... ma se le rubano qualcosa risponde
lei...
Bortot (Arc-VA)
- ... perché lei pensa che con questo
criterio nessuno ruba niente? Ma per favore, entrano dappertutto
quando e come vogliono! È che c'è una "forma mentis" che fa paura
dietro questi meccanismi!
Ripeto: un conto a casa propria... uno fa quello che vuole... a
casa degli altri c'è una "forma mentis" che parte dal presupposto
che il mondo è pieno di ladri, per cui occorre tutelarsi e, a
questo punto, io sono molto più realista di voi. Occorre un muro di
cinta con i militari con la pallottola in canna perché non è
sufficiente questo sistema, perché se voglio rubare lì dentro,
porto dentro un ladro, gli do i computer di tutte le porte che
trova aperte, e chi lo ha rubato... ci sono 18mila telecamere...
quanto ci è costato questo meccanismo? È il meccanismo perverso che
c'è nella testa di chi ha organizzato questo sistema che non
funziona! Ma siccome non si può entrare nella testa delle persone,
queste persone, chiunque esse siano, e non si offendano, queste
cose le possono fare a casa loro, non negli uffici pubblici, perché
questo non è il mezzo per tutelare! Dietro questo meccanismo si
nasconde il fatto che poi i cittadini sono i nemici, per cui
bisogna tutelare il Palazzo e vi ricordate quanto ho tuonato sulla
legge sulla privacy, di tutto questo meccanismo infernale che
abbiamo votato, per cui le strutture pubbliche non sono più al
servizio dei cittadini, i cittadini sono diventati i nostri nemici
dai quali dobbiamo tutelarci. È questo che c'è nella "forma mentis"
che ci sta dietro e chiedo al Consiglio di riflettere su queste
cose!
Presidente
- La parola alla consigliera Squarzino
Secondina.
Squarzino (Arc-VA)
- Probabilmente c'è stata una carenza
nel passaggio di informazioni fra la sottoscritta e i colleghi, nel
senso che quando la sottoscritta era all'interno dell'Ufficio di
Presidenza, era stato affrontato il problema della sicurezza e, a
nostro avviso, era importante che la sicurezza fosse garantita. Le
modalità possono poi non piacere, ma è chiaro che occorre garantire
la sicurezza, sia di chi lavora, sia dei documenti che ci sono, una
riservatezza di informazioni. Credo che sia importante questo; mi
scuso con il collega Bortot se non sono riuscita a passare le
informazioni, non si riesce sempre a informare su tutta l'attività
pregressa, ma credo che, a parte alcuni inconvenienti che abbiamo
registrato nel nostro lavoro in questi anni, il servizio è
importante che sia fatto.
Vorrei approfittare per ringraziare anch'io tutto il personale
dell'Ufficio del Consiglio regionale, che ha sempre lavorato con
un'attenzione alla specificità e alle esigenze dei singoli
Consiglieri, senza che mai una volta uno abbia avuto l'impressione
di essere considerato dell'opposizione e quindi discriminato in
quanto tale. Questo voglio sottolinearlo con forza, perché va dato
atto a tutto il personale che consente anche a noi di parlare, di
essere documentati, di poter lavorare nei vari aspetti, e ci
consente di farlo in modo più professionale possibile.
Presidente
- Ringrazio per i suggerimenti che, almeno da
parte mia, sono apprezzati; predisponendo questi atti e impostando
il funzionamento del Consiglio abbiamo sempre cercato di tener
presente che il Consiglio regionale deve tener conto dei bisogni di
tutti i Consiglieri regionali, quindi tutte le osservazioni che
vanno in questa direzione sono apprezzate.
Pongo in votazione l'atto:
Consiglieri presenti, votanti e favorevoli: 27
Il Consiglio approva all'unanimità.
