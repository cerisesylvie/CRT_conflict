Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3725 del 24 settembre 1992 - Resoconto
OGGETTO N. 3725/IX Disegno di legge: "Interventi finanziari
per l'adeguamento tecnologico degli edifici sede degli uffici
regionali".
Presidente
Comunico che su questo disegno di legge c'è il
parere favorevole della II e III Commissione. C'è un emendamento
tecnico proposto dall'Assessorato alle Finanze all'articolo 5 comma
3.
Ha chiesto di parlare il relatore Consigliere Martin.
Martin (ADP)
Se non ricordo male i pareri espressi
dalle commissioni competenti sono dei pareri unanimi. Questo sta a
dimostrare che la Commissione ha esaminato con interesse questo
progetto di legge che intende attuare in maniera organica un
intervento sugli edifici sede degli uffici dell'Amministrazione
regionale per quanto riguarda la sicurezza stessa delle sedi e la
rilevazione delle presenze dei dipendenti e la gestione dei
visitatori, nonché la sicurezza degli uffici che sono attualmente
occupati dal Centro elaborazione dati.
È un problema, quello della sicurezza delle sedi
dell'Amministrazione regionale, che è stato affrontato già negli
anni passati. Ricordo in questo Consiglio quando il Consigliere
Torrione allora sollevava di continuo questo giusto problema e
dobbiamo anche ricordare che non molto tempo fa sono accaduti
all'interno di questo palazzo dei fatti un po' spiacevoli che hanno
fatto sì che la Giunta prendesse in considerazione tale
problema.
In effetti oggi, soprattutto in questa sede, nella sede
principale, è abbastanza facile introdursi in qualunque momento
della giornata senza particolari difficoltà.
Vi è da dire che in questo palazzo, cosa abbastanza anormale
tutto sommato, è anche presente la tesoreria regionale, che ha
degli orari e dei visitatori del tutto particolari che dovrebbe
comunque essere salvaguardata.
Con questo disegno di legge s'intende affrontare una volta per
tutte questo problema.
Esso intende finanziare uno studio completo e quindi dare la
possibilità alla Giunta regionale di esperire le gare per la
fornitura degli attrezzi, affidare le forniture, installare tutti
gli impianti che saranno necessari per permettere di avere degli
accessi sicuri, per permettere di avere un controllo delle presenze
automatizzato e per avere una gestione dei visitatori
efficiente.
Presidente
Dichiaro aperta la discussione
generale.
Ha chiesto di parlare il Consigliere Bondaz.
Bondaz (DC)
Grazie signor Presidente. Sarò brevissimo. Io
non lo ricordo e gradirei sapere dall'Assessore o dal relatore
quali sono stati i fondi globali in diminuzione previsti dal
disegno di legge per finanziare questa legge.
Presidente
Ha chiesto di parlare l'Assessore al
Bilancio e alle Finanze Lavoyer, ne ha facoltà.
Lavoyer (ADP)
I fondi globali che sono anche previsti
dall'articolo 6 in diminuzione al capitolo 69.000, fondo globale
per il finanziamento di spese correnti, con maggiore precisione
riguardano 300.000.000 cablaggio palazzo Deffeyes; 400.000.000
sicurezza palazzo Deffeyes; 200.000.000 sicurezza CED e 200.000.000
completamento centralina telefonica.
La copertura totale degli oneri è assicurata dallo stanziamento
al capitolo 60.
Presidente
Ha chiesto di parlare l'assessore al
Bilancio e alle Finanze Lavoyer, per l'emendamento all'articolo
tre.
Lavoyer (ADP)
Il comma 3 dell'articolo 5 è così
modificato: "a decorrere dal 1993 gli oneri saranno determinati
annualmente con legge di bilancio, ai sensi dell'articolo 17 della
legge 27 dicembre 1989 n.90, come modificato dall'articolo 3 della
legge 7 aprile 1992, n. 16 recante norme in materia di bilancio e
di contabilità generale della regione Autonoma Valle
d'Aosta".
Presidente
Si passa all'esame dell'articolato. Do
lettura dell'articolo 1:
Articolo 1 1.La Giunta regionale è autorizzata a porre in
esse tutte le misure amministrative e finanziarie idonee alla
realizzazione dei seguenti interventi che permettano l'adeguamento
tecnologico degli edifici sede degli Uffici regionali:
a) "cablaggio intelligente"
b) sicurezza degli edifici anche mediante l'introduzione del
controllo accessi,
c) sicurezza degli uffici occupati dal servizio Elaborazione
dati (S.E.D.) e del " patrimonio informatico".
2. La Giunta è autorizzata, in particolare, a deliberare in
merito a:
- affidamento dell'incarico per lo studio di massima;
-gara per la fornitura;
- affidamento della fornitura;
- installazione/gestione delle apparecchiature
Presidente
Pongo in votazione l'articolo 1:
Esito della votazione:
Presenti, votanti e favorevoli: 26
Il Consiglio approva all'unanimità.
Presidente
Do lettura dell'articolo 2:
Articolo 2 1. Per "cablaggio intelligente" si intende
l'infrastruttura di collegamento fonia-dati, interno agli edifici,
che permette il collegamento e la trasmissione di dati, della voce
e delle immagini tra apparecchiature tecnologicamente anche
differenti come centralini telefonici, anche locali, telefoni
numerici o decadici, fax, terminali, personal computer, reti di
connessione dati locali o dipartimentali o in collegamento esterno,
stampanti, lettori ottici, sensori e allarmi.
Presidente
Pongo in votazione l'articolo 2:
Esito della votazione:
Presenti, votanti e favorevoli: 26
Il Consiglio approva all'unanimità
Presidente
Do lettura dell'articolo 3:
Articolo 3 1. La sicurezza degli edifici sede degli uffici
regionali si realizza mediante interventi di:
a) architettura generale di efficiente sicurezza di tutti gli
stabili sedi di servizi ed uffici regionali;
b) eliminazione delle barriere architettoniche;
c) sicurezza contro gli incendi;
d) controllo degli accessi, comprendente la rilevazione delle
presenze dei dipendenti e la gestione dei visitatori.
Presidente
Pongo in votazione l'articolo 3:
Esito della votazione:
Presenti, votanti e favorevoli: 26
Il Consiglio approva all'unanimità.
Presidente
Do lettura dell'articolo 4:
Articolo 4 1. La sicurezza degli uffici occupati dal S.E.D. e
del "patrimonio informatico" si attua attraverso i seguenti
interventi:
a) adeguamento infrastrutturale dei locali assegnati e utilizzo
di parte degli spazi posti nel sottosuolo della sede centrale;
b) adozione di misure di "safety" anche per incidenti
informatici;
c) predisposizione di sistemi particolari, attivi e passivi,
contro il fuoco (irrigatori di gas di spegnimento, impiego
esclusivo di materiali ignifughi, defumigatori, eccetera );
d) strutture di backup anche non prettamente informatiche;
e) definizione organica della sicurezza;
f) tutela delle risorse informatiche.
Presidente
Pongo in votazione l'articolo 4:
Esito della votazione:
Presenti, votanti e favorevoli: 26
Il consiglio approva all'unanimità
Presidente
Pongo in votazione l'emendamento
all'articolo 5:
Esito della votazione:
Presenti, votanti e favorevoli: 26
Il consiglio approva all'unanimità
Presidente
Do lettura dell'articolo 5, nel testo così
emendato:
Articolo 5 1. L'onere derivante dall'applicazione della
presente legge, ammontante per il quinquennio 1992/96 a complessive
lire 5.100 milioni di cui lire 1.100 milioni per l'anno 1992 e
annue lire 1.000 milioni indicativamente stabilite per gli esercizi
successivi, grava sull'istituendo capitolo 20472 del bilancio di
previsione della regione per l'anno 1992 e sui corrispondenti
capitoli dei futuri bilanci.
2. Alla copertura dell'onere provvede:
a) per il 1992 mediante utilizzo, per lire 1.100 milioni, dello
stanziamento iscritto al capitolo 69000 del bilancio di previsione
della regione per l'anno in corso a valere sugli appositi
accantonamenti previsti all'allegato n.8 al bilancio stesso (cod.
B.2.2.)
b) per il 1993 e 1994 mediante utilizzo per lire 2.000 milioni
delle risorse iscritte al capitolo 69000 del bilancio pluriennale
1992/1994.
3. A decorrere dal 1993 gli oneri saranno determinati
annualmente con legge di bilancio ai sensi dell'articolo 17 della
legge regionale 27 dicembre 1989, n. 90, come modificato
dall'articolo 3 della legge regionale 7 aprile 1992, n. 16, recante
norme in materia di bilancio e di contabilità generale della
regione Autonoma Valle d'Aosta.
Presidente
Pongo in votazione l'articolo 5 nel testo
emendato:
Esito della votazione:
Presenti, votanti e favorevoli: 26
Il Consiglio approva all'unanimità.
Presidente
Do lettura dell'articolo 6:
Articolo 6 1. Alla parte spesa del bilancio di previsione
della regione per l'anno 1992 sono apportate le seguenti variazioni
sia in termini di competenza che di cassa:
in diminuzione
Cap. 690000 "Fondo globale per il finanziamento di spese
correnti" lire 1.100.000
in aumento
Cap. 20472 (di nuova istituzione)
Programma regionale 1.3.
Codificazione. 2.1.2.2.0.3.1.01.02.
"Spese per l'adeguamento tecnologico delle sedi dei Servizi e
degli Uffici regionali
- legge regionale , n. " lire 1.100.000.000
Presidente
Pongo in votazione l'articolo 6:
Esito della votazione:
Presenti, votanti e favorevoli: 26
Il Consiglio approva all'unanimità.
Presidente
Do lettura dell'articolo 7:
Articolo 7 1. La presente legge è dichiarata urgente ai sensi
del comma tre dell'articolo 31 dello statuto speciale e entrerà in
vigore il giorno successivo a quello della sua pubblicazione nel
bollettino Ufficiale della regione.
Presidente
Pongo in votazione l'articolo 7:
Esito della votazione:
Presenti, votanti e favorevoli: 26
Il Consiglio approva all'unanimità.
Presidente
Pongo in votazione la legge nel suo
complesso.
Esito della votazione:
Presenti, votanti e favorevoli: 26
Il Consiglio approva all'unanimità
