Classificazione
DEMANIO E PATRIMONIO REGIONALE



Oggetto del Consiglio n. 276 del 26 novembre 2013 - Resoconto
OGGETTO N. 276/XIV - Relazione ai sensi dell'articolo 4,
comma 2, della legge regionale 18 giugno 2004, n. 10 recante:
"Interventi per il patrimonio immobiliare regionale destinato ad
attività produttive e commerciali".
Président -
Pour l'illustration, la parole à l'Assesseur
Marquis.
Marquis (SA)
- Grazie Presidente.
Il punto all'ordine del giorno che viene sottoposto all'esame
del Consiglio è la relazione annuale relativa alla gestione di
Vallée d'Aoste Structure a riguardo del patrimonio immobiliare
regionale. È una relazione che viene predisposta ai sensi della
legge regionale n. 10 del 2004; di conseguenza, come riportato
nella deliberazione del Consiglio regionale 2625 del 2007, Vallée
d'Aoste Structure ha trasmesso la relazione contenente le attività
svolte nell'anno 2012 e previste per l'anno 2013, il risultato
economico della gestione, l'andamento occupazionale delle imprese
conduttrici e l'attuazione dei programmi approvati dal Consiglio
regionale mediante deliberazioni del Consiglio regionale n. 2625
del 2007 e n. 1689 del 2011.
Nell'analisi di questo documento che vi è stato fornito occorre
tuttavia prima fare alcune premesse e ricordare come l'operato
della società rileva la coesistenza di obiettivi e finalità, che a
volte sono anche in contrapposizione tra loro nello svolgimento
dell'attività societaria, ma che devono obbligatoriamente
coesistere. Per fare un esempio, basta pensare al profitto
aziendale che deve perseguire una società ed il perseguimento di
interessi di carattere collettivo ed occupazionale. Queste sono due
finalità che apparentemente sono contrapposte, perché, da un lato,
se in questo momento di crisi aziendale ci sono forti richieste di
riduzione del costo di affitto degli immobili, dall'altro lato,
bisogna capire che la stessa società è una società di scopo e che
si occupa appunto della valorizzazione e dell'accrescimento dei
beni immobili che gli sono stati affidati in gestione da parte
della Regione. Inoltre, ai sensi della delibera del Consiglio
regionale n. 2625 del 2007, il Consiglio ha stabilito tra gli
elementi fondanti della società Vallée d'Aoste Structure la
peculiarità di sostenere iniziative imprenditoriali per indurre
ricadute positive sul tessuto produttivo locale e per incrementare
l'occupazione. Risultano altresì evidenti le peculiarità del
contesto di crisi economico-finanziaria in cui la società è
chiamata ad operare, è un momento particolarmente difficile non
solo in Valle d'Aosta, ma anche in tutto il resto d'Italia, la
crisi morde ancora, è una crisi che è partita nel lontano 2008 e
ancora oggi non ne siamo fuoriusciti.
Detto questo, la forza lavoro che è occupata negli immobili che
la società concede in locazione nell'anno 2012 è stata di 2.570
addetti, che sono comprensivi dei 1.057 della CAS. Oltre a questi,
ci sono 101 dipendenti che prestano la loro attività dentro le
pépinières d'entreprises
; quindi c'è un incremento rispetto
all'anno precedente di 28 assunzioni nel complessivo. Questo dato
costituisce sicuramente un indice significativo di quello che è
l'effetto sull'economia regionale e delle attività che sono
insediate in questi stabili affidati in gestione. A riguardo del
bilancio, i costi sostenuti nell'esercizio dell'attività societaria
sono stati anche per l'anno 2012 superiori ai ricavi ottenuti e
resi incerti dalle difficoltà finanziarie in cui la società è
costretta ad operare e nelle quali i conduttori, che oggi
continuano ad operare in presenza di una crisi economica che
affligge l'economia italiana ed europea da oltre cinque anni, fanno
difficoltà a corrispondere i canoni di affitto stabiliti dai
relativi contratti. La tendenza economica di fondo rimane
marcatamente negativa e quindi il bilancio 2012 si chiude con una
perdita di esercizio di 2.958.000 euro. Viene quindi confermata la
tendenza economica degli ultimi anni, che è caratterizzata da una
costante sproporzione tra i costi della produzione, di importo pari
ad euro 7.802.000 e i ricavi della produzione, che ammontano a
4.590.000 euro. Nel 2012 questa forbice è comunque migliorata
rispetto al 2011 di 331.000 euro nel loro complesso.
Rimanendo quindi in un contesto che comunque è decisamente
negativo in cui sotto il profilo numerico per i motivi suddetti,
sul miglioramento dei ricavi non si possono fare delle previsioni
sul breve periodo, l'unica azione che rimane da fare è quella di
agire sui costi e su questo la società sta investendo il suo
impegno, quindi sta intervenendo laddove possibile sulle voci di
bilancio che presentano carattere di comprimibilità. Le previsioni
per la gestione del 2013, tenuto conto che la situazione
dell'economia non consentiva all'epoca di fare delle previsioni più
rosee, portano a livello di budget al raggiungimento di una perdita
di 2.800.000 euro, quindi con un leggero calo rispetto alla perdita
del 2012. La società ha il compito di valorizzare il patrimonio
immobiliare, quindi di gestire la parte locativa, di effettuare
interventi di manutenzione per la valorizzazione dei beni
attraverso lavorazioni che occorre sostenere per rispondere alle
esigenze dell'immobile, quindi di sistemazioni di difetti che si
presentano dopo anni di costruzione, così come ci sono degli
interventi di rifunzionalizzazione degli edifici e di messa a norma
che si rendono necessari.
Per quanto concerne l'attività che è stata svolta nel 2012 la
manutenzione, ammonta a circa 250.000 euro, al netto di quelli che
sono gli interventi invece di natura straordinaria. Gli interventi
più significativi dell'esercizio finanziario sono la riconversione
dei lotti 3-4 dello stabilimento Zincocelere di Pont-Saint-Martin,
dove ha visto insediarsi l'attività Core Informatica, che ha
portato un significativo benessere in termini occupazionali, perché
è un'attività che una volta a regime dovrebbe portare l'occupazione
di 150 persone, ad oggi ne sono occupate un centinaio. Altro
intervento significativo è la realizzazione nello stabilimento ex
Sema di Pont-Saint-Martin di importanti lavori di adeguamento
dell'impianto elettrico, così come tutta l'attività di
riconversione dell'area Cogne a favore del ripopolamento della
medesima. Quelli che sono invece gli interventi in corso nell'anno
2013, tra i più significativi vengono citati all'interno del
bilancio e della relazione che è stata predisposta: la rimozione
delle coperture in amianto della Cogne, circa 8 mila metri quadri;
la realizzazione dei lavori di completamento e finitura
dell'edificio D,
Espace Aosta
; la manutenzione straordinaria
della torre piezometrica nell'area di Pont-Saint-Martin e la
riconversione dello stabilimento Zincocelere, che è arrivata circa
al 30 percento del programma di intervento edilizio. Sul fronte
delle dismissioni, che erano un altro degli argomenti evidenziati
dal Consiglio regionale nelle deliberazioni adottate nel corso del
2007 e del 2011, c'è da dire che l'attività è rallentata rispetto
alle previsioni a causa della situazione finanziaria di persistente
crisi e quindi, per questo motivo le procedure avviate sono in fase
di stallo rispetto alle previsioni.
Nell'ambito delle attività che svolge la società è da rimarcare,
credo, l'importanza del lavoro svolto per
les
pépinières
d'entreprises
di Pont-Saint-Martin e di Aosta, che sono gli
incubatori, ovvero quei luoghi dove dovrebbe nascere la cultura
delle imprese, del fare impresa e, sotto questo profilo, si
registrano dei miglioramenti rispetto al periodo passato. Ci sono
stati nel corso del 2012 tre insediamenti: due nella
pépinière
di Aosta ed uno in quella di Pont-Saint-Martin.
Per quanto riguarda l'attività del 2013, a tutt'oggi ci sono stati
cinque inserimenti e questo credo che sia un risultato che ci
lascia ben sperare circa la nascita di nuove attività che
rispondono alle esigenze che oggi il mercato richiede, attività
rivolte alla
green economy
, alle tecnologie e quindi due
sono localizzate ad Aosta e tre nella
pépinière
di
Pont-Saint-Martin. Nel biennio quindi si sono insediate all'interno
di queste strutture 8 imprese contro le 46 totali di tutto il
periodo in cui è stata caratterizzata l'attività sino ad oggi delle
due strutture.
Altro tema significativo, che ho già citato in precedenza, è
quello del problema degli affitti, quindi del pagamento delle
locazioni, che è dettato dal particolare momento di difficoltà per
le imprese valdostane e, sotto questo profilo, si registra un
importo pari ad euro 2.298.000 di canoni scaduti. Sotto questo
profilo, c'è da dire che la società ha avviato dei colloqui con gli
imprenditori e le imprese coinvolte in questi debiti, ci sono già
600 mila euro di piani di rientro, quindi il credito che ad oggi è
inevaso, almeno sotto il profilo dell'impegno, ammonta a circa
1.500.000 euro. A livello di procedure - per far fronte alle
esigenze del mercato e comunque agli obblighi e alle responsabilità
che ha la società, che è una società di scopo e quindi che deve
gestire per conto dell'organo che detiene le azioni - la società ha
delle incombenze che deve comunque rispettare. Sono stati avviati
tutta una serie di dialoghi e vengono fatti dei richiami dopo 60
giorni circa che sono scadute le rate di locazione, dopodiché
vengono ancora sollecitati i pagamenti a livello bonario con dei
richiami verbali infine è chiaro che bisogna attivare le procedure
previste dalla legge. Ad oggi le procedure extragiudiziali di
recupero crediti avviate nei confronti dei conduttori sono dieci.
Credo che l'attività che la società sta svolgendo sia un'attività
importante nonostante le difficoltà in cui ci si trova ad operare,
che sono, l'ho detto prima, legate al particolare momento storico
che stiamo vivendo. Forse un'anomalia di quello che è il momento di
discussione all'interno di questa sala è che oggi stiamo a
discutere di fatti che risalgono sostanzialmente all'esercizio
2012, quindi, a distanza di venti mesi dal momento di inizio di
quel bilancio. Questa singolarità fa pensare che bisogna
riorganizzare forse il momento per fornire degli indirizzi sulla
gestione della società. Una proposta che mi sento di fare al
Consiglio a nome della maggioranza, è quella che nei mesi della
primavera, nelle more di una modifica della legge, perché oggi i
comportamenti che teniamo sono conformi alle previsioni
legislative, potremmo tranquillamente accordarci sul fatto che
prima dell'approvazione dell'assemblea dei soci, il Consiglio si
riunisca per fornire al rappresentante di Finaosta che andrà
all'assemblea come posizione del Consiglio Valle le priorità
d'azione e gli obiettivi che intendiamo raggiungere. Io con questo
concludo la relazione e mi riservo poi di intervenire se ci sono
dei chiarimenti da portare in seguito alle vostre relazioni e ai
vostri interventi.
Presidente -
Grazie Assessore. Apriamo la discussione
generale, ha chiesto la parola il collega Nogara.
Nogara (UVP)
- Merci Président
.
Assessore Marquis, ho seguito attentamente quanto ci ha
illustrato sulla relazione della Vallée d'Aoste Structure e mi sono
letto anche attentamente la relazione. Una relazione che pone
l'attenzione del Consiglio Vallée d'Aoste Structure. Ho trovato dei
passaggi interessanti, dico questo perché circa due mesi fa, per
presentare un'interpellanza a questo Consiglio regionale, mi sono
in parte documentato sul funzionamento di VdA Structure e appunto,
come le dicevo, diversi passaggi mi hanno incuriosito, ne voglio
leggere alcuni prima di commentarli. Allora partendo dalla gestione
del patrimonio conferito:
"il patrimonio immobiliare di Vallée
d'Aoste Structure richiede interventi di vario tipo, volti a
seconda del caso a rimediare all'usura del tempo, all'adeguamento
funzionale o ancora alla messa a norma...per conservare il valore,
la fruibilità e l'efficienza e per garantire un sicuro e ordinato
svolgimento dell'attività produttiva di ogni immobile".
Ci
ritroviamo poi anche subito al punto 3.1:
"i principali
interventi operati nell'anno 2012"
e qui si fa subito
riferimento alla delibera del Consiglio, di cui ha parlato anche
lei, dove appunto ci sono gli indirizzi strategici per poter
ripartire dalla piccola e media impresa per rilanciare la nostra
economia: questo è anche un'altra...praticamente una
mission
di Vallée d'Aoste Structure
.
Commento ancora il punto 5
:
"interventi sugli immobili operati dai conduttori"
, ecco, qui
si mette in fondo:
"i tecnici di zona di Structure verificano
periodicamente l'effettivo stato di manutenzione e l'eventuale
necessità di interventi di natura straordinaria".
Ecco, a
questo punto io mi voglio un po' riferire a quanto le avevo
rapportato nella mia interpellanza. Di fronte a tutte queste cose
che le ho elencato, ci ritroviamo ad avere uno stabile come quello
di Arnad Le Vieux, che aveva dei problemi non strutturali, ma di
agibilità, perché una parte di questo stabile era abusivo e mi fa
specie che appunto all'articolo 5 si parli di questi tecnici che
girano, che guardano, che vedono e che controllano e poi
soprattutto anche al punto 1, dove si parla appunto di una messa a
norma di tutti gli stabili.
Un altro punto che mi ha lasciato un po' perplesso di quello che
lei appunto ha parlato è stata la dismissione. Sulla dismissione
vorrei fare una precisazione: sempre in quell'ambito, in quel
fabbricato, ci sono state...ed è stato scritto dappertutto, perché
è stato scritto anche qua su questa relazione...che si è sempre
venduto per perizia asseverata. Ecco, io, tra l'altro, le ho fatto
- penso che l'abbia già visto - un 116 per avere tutte le perizie
asseverate di quel fabbricato, perché mi pare che queste perizie
non so per quale motivo...e, visto lo stato di quel fabbricato, che
è uguale, è uguale per tutti...siano completamente diverse, ma non
di poche centinaia di euro, ma addirittura per il doppio della
cifra che è stato venduto ad altre persone che hanno comprato in
quel fabbricato, senza di nuovo contare il fatto che una parte di
questo fabbricato non era a norma, si può dire. Andando avanti,
vabbè, si vede, diciamo che con un passivo di 2.958.000 per il
2012...diciamo che non è proprio una cosa positiva...diciamo che
lei ha parlato di tendenza in costante perdita ed effettivamente è
una perdita non indifferente. Inoltre ci ritroviamo anche ad avere
su...lei mi ha parlato appunto di 600.000 euro che dovrebbero
essere già rientrati o dovrebbero rientrare nel più breve tempo
possibile nelle casse di Vallée d'Aoste Structure, però ad oggi ci
sono 2.298.000 euro di affitti non pagati. Nel 116 che avevo fatto
a suo tempo me ne avevano messi 1.700.000.
Ecco, volevo terminare con l'ultima frase che è stata messa
nella relazione:
"...e con l'intento di sostenere le occasioni
di consolidamento e sviluppo di iniziative imprenditoriali ospitate
negli immobili, con particolare attenzione all'innovazione
tecnologica e alla ricerca per creare occupazione e
professionalità".
Nel caso che vi ho esposto già
precedentemente, qui non si è creata occupazione, né
professionalità, ma anzi si è creata disoccupazione. Ecco, in
seguito a quanto si è appreso da questa relazione, si è fatto di
tutto meno che seguire le indicazioni della delibera del Consiglio
che lei ha citato, Assessore, e si è fatto un copia-incolla,
secondo me, di relazioni già passate e niente di più. Grazie.
Presidente -
Grazie. La parola al collega Donzel.
Donzel (PD-SIN.VDA)
- Grazie Presidente.
Caro Assessore, ho capito dal tono anche della sua informativa
all'aula che non era certamente una relazione che aveva particolare
piacere di illustrare a quest'aula e capisco anche, lei eredita,
arriva da poco ad ereditare una situazione che noi abbiamo avuto
modo già negli anni passati di rilevare come una situazione tra le
più difficili per quanto riguarda le gestioni delle società della
Regione. Si tratta di una situazione deficitaria che si ripropone
ogni anno a quest'aula e ogni anno ci sentiamo dire: "bisogna
intervenire e darci un programma nuovo e diverso"
.
Devo dire
che quest'impegno...giustamente lei appena entrato ha avuto la
correttezza di prenderlo. Mi permetto così di segnalarle che, se
magari dedica le vacanze di Natale a cercare di mettere mano a
questa situazione, non arriviamo nella primavera, nella tarda
primavera con un progetto su Vallée d'Aoste Structure è meglio per
tutti, perché ormai giustamente bisogna raccontare la verità, lo
scrivete chiaramente nella relazione, scrivete
: "i costi
sostenuti nell'esercizio dell'attività societaria sono stati, anche
nell'anno 2012, superiori
ai ricavi ottenuti dalla gestione
del patrimonio immobiliare, che le persistenti difficoltà
finanziarie dei conduttori rendono incerti e limitati".
Fate la
fotografia di quella che è Vallée d'Aoste Structure dicendo
chiaramente che costa di più di quanto si riesce a ricavare, cioè è
un'operazione che non è...fosse di quest'anno dice
..."
eh
quest'anno ci è arrivata tra capo e collo questa situazione di
Vallée d'Aoste Structure"...
(interruzione dell'Assessore Marquis, fuori
microfono)
...no, no...si vada pure a vedere tutti gli anni precedenti, lei
avrà modo con calma, mettendosi a lavorare, di guardare i dati e
vedrà che tutti gli anni il deficit
di questa società cresce
e si va sempre peggio. Ovviamente ogni volta si dice: "c'è la crisi
economica"
ed opportunamente per cautelare gli interventi,
diciamo, che potrebbero essere troppo arrembanti dell'opposizione,
si fa vedere prima..."guardate che qui in alcuni stabilimenti ci
lavorano delle persone e quindi un po' di occupazione c'è". C'è
occupazione, ma c'è anche...come dire? una gestione che fa acqua da
tutte le parti e non da oggi.
"La tendenza
- scrivete voi,
non è parola mia... -
economica di fondo rimane marcatamente
negativa e il bilancio 2012 si è chiuso con una perdita di
esercizio aggravata da improcrastinabili operazioni
straordinarie"
, quindi anche il fatto che bisogna intervenire
in modo straordinario su questi edifici dice che la programmazione
non è stata così ineccepibile come già avevamo avuto modo di dire.
Continuate poi impietosamente:
"lo scenario recessivo, indotto
dalla persistente crisi economica e finanziaria che da oltre
quattro anni affligge l'economia italiana ed europea, accentua
l'oggettiva specificità del quadro in cui agisce Vallée d'Aoste
Structure, indotta ad intervenire in situazioni di difficoltà"
,
eccetera. La situazione quindi rimane gravissima, ma il
punto dolente che ho affrontato in tutti gli anni precedenti in cui
siamo intervenuti su questa relazione, diciamo prevista per legge,
in aula, è sempre quello che riguarda le azioni legali intraprese,
quindi da una parte si dice: "noi siamo lì ad agire per dare
risposte alle imprese a creare lavoro";
dall'altra parte,
basta girare un paio di pagine e ci sono le iniziative legali
contro le stesse imprese che si dicono di sostenere. Noi allora da
tempo, diciamo, che bisogna rivedere questo sistema, è un sistema
che ha una sua illogicità, magari funziona in una razionalità
burocratica, ma... Non si può dire a pagina 1: "noi dobbiamo
sostenere le imprese" e poi "noi le imprese le portiamo in
tribunale" a pagina 10; dal punto di vista legale, sta tutto in
piedi, la procedura burocratica è perfetta, però è una situazione
schizofrenica. Io ti affitto un capannone e dopo ti porto in
tribunale, c'è qualcosa che non va. Non va nei numeri, che, tra
l'altro, alcuni numeri li ha citati anche il collega Nogara, li
ripeto:
"lo scaduto complessivo non incassato -
degli
affitti
-
ammonta alla data del 31 dicembre 2012 a
2.298.000 euro"
di affitti che non si riesce a recuperare. C'è
qualcosa che non va, ma non da oggi, non perché c'è lei. Vorrei che
lei capisse che non è un intervento
ad personam
,
anzi
ho apprezzato il fatto che lei dica
:
"su questa cosa c'è da
metterci mano con una certa urgenza". Io ho solo detto che
l'urgenza è molto più urgente di quella che rappresenta lei, perché
comunque questa cifra prevede che di questi 2.089.000
euro...
"soltanto 605.000 euro attengono a situazioni per le
quali si sono concordati piani di rientro rateale",
quindi,
facendo un'operazione, vuol dire che per gli altri siamo in causa,
cioè per oltre 1.700.000 euro siamo in causa e rischiamo di non
vedere più indietro questi soldi. Situazione delicatissima,
gravissima...allora lei non era in quest'aula, ma mi ricordo...la
collega Fontana già nel 2008 chiedeva:
"possiamo immaginare un
sistema di affitti più equo? possiamo trovare degli altri
meccanismi?"
,
perché è inutile andare a chiedere degli
affitti se poi ci troviamo in una situazione in cui addirittura
mettiamo noi a rischio di chiusura. Perché dentro a quest'elenco di
aziende una che ho avuto l'amarezza di poter seguire è la
situazione, per esempio, de La Grolla di Saint-Pierre, ci sono
state anche interpellanze qui
...
Vorrei chiederle se lei sa
se adesso quel capannone è utilizzato, ha qualche...quanto rende
adesso quel capannone de La Grolla di Saint-Pierre
,
perché
tra le cause della chiusura de La Grolla di Saint-Pierre la causa
numero uno è stata l'affitto. L'operazione...prima di ridurgli il
capannone per provare a fargli pagare meno...e poi alla fine ci
teniamo il capannone, capannone su cui poi noi adesso dobbiamo
andare a fare degli investimenti per rimetterlo a norma, per
continuare a garantirne in qualche modo la sua possibilità... Su
quest'esempio, altre ne potremmo trovare di situazioni in cui noi
andiamo a gestire un patrimonio bellissimo, importantissimo...che
noi abbiamo sempre detto è importantissimo tutelare questo
patrimonio e fare anche molta attenzione a che cosa facciamo di
questo patrimonio, perché è inutile fare i convegni con
Confindustria, che ci racconta del modello Bolzano se noi
trasformiamo aree industriali in aree commerciali di grande
distribuzione o media, chiamatela come volete: media, grande...che
facciamo chiudere i nostri negozi artigiani, perché ci sono
speculazioni in corso, perché adesso questa cosa qui...svendiamo,
no? Dopodiché andremo ad utilizzare il nuovo suolo per fare
attività industriali quando ci sveglieremo col modello Bolzano? È
sicuramente una patata bollente quindi questa da gestire in questo
momento e i dati sono drammatici. Bisogna assolutamente che lei
tenga fede a quest'impegno che ha preso qua davanti a tutti di
mettere mano a questa situazione e noi, giustamente, le diamo
credito ed aspetteremo la relazione dell'anno prossimo con molto
interesse. Grazie.
Presidente -
Grazie collega Donzel. Non ho altri
iscritti...ha chiesto la parola il collega Chatrian.
Chatrian (ALPE)
- Grazie Presidente.
Ho ascoltato attentamente la sintesi che l'Assessore Marquis ha
fatto poc'anzi, cercando di mettere in rilievo le azioni messe in
campo da una parte, le criticità dall'altra e ho colto praticamente
in sintesi questa sua affermazione:
"si conferma l'impianto su
questa società di scopo".
Questa sua affermazione devo dire che
mi preoccupa, in quanto lei ha ben riassunto, la società 100
percento Finaosta, controllata da Finaosta, ha avuto una perdita di
esercizio nel 2011 di 3.200.000 euro. Chiude con una perdita di
esercizio nel 2012 per 2.950.000 euro ed è già scritto nero su
bianco su questa relazione che chiuderà con una perdita di
esercizio di circa 2.800.000 euro per quanto riguarda il 2013.
Questo è...si conferma l'impianto, si conferma una sua criticità.
Io ho cercato di studiare attentamente questa relazione. Noi di
Alpe abbiamo cercato di confrontare e raffrontare le passate
relazioni, 2011-2010-2009 e devo dire che devo darle ragione,
conferma l'impianto. Non ci sono grandi novità su questa relazione
tranne qualche riflessione in più che preoccupa ulteriormente il
socio, tant'è vero che all'interno della relazione si rimanda in
maniera chiara all'azionista, a Finaosta, che la situazione è
delicatissima, preoccupantissima...per non utilizzare il termine
"lacrime e sangue"
. "La situazione
- così si esplicita a
pagina 16 -
viene opportunamente rappresentata al socio Finaosta
ed è accompagnata dalla richiesta di adeguati interventi, che
possano contribuire a prevenire la prevedibile inversione
dell'attuale condizione di liquidità".
Beh, avvertono il socio,
in questo caso Finaosta, che la situazione è drammatica. Sempre
nella stessa pagina si esplicita questo concetto, a mio avviso,
forte
: "le previsioni del budget aziendale aggiornate stimano in
circa 2,8 milioni di euro la perdita relativa
- certa
-
all'esercizio 2013"
,
quindi c'è già la certezza che
ci sarà la perdita di esercizio secca vicino ai 3 milioni di euro
per il 2013.
Apro una parentesi: fra qualche giorno discuteremo il disegno di
legge 8 e il disegno di legge 9, la nostra finanziaria, e, se non
erro, ci sarà un articolo importante: l'articolo 24 che conferirà a
questa società ulteriore patrimonio produttivo e...mi sarebbe
piaciuto leggere in questa relazione...dato che il D.L. 8 è stato
approvato più di 20 giorni fa...26 giorni fa, 25 giorni...una nota
che andava in quella direzione, soprattutto per le previsioni
gestionali 2013-2014, in modo da aprire un dibattito. Lei ha
anticipato - io capisco le sue difficoltà come nuovo Assessore... -
ha anticipato dicendo: "cercheremo di anticipare la discussione
nella primavera 2014",
ma avremmo gradito, Assessore
Marquis, nel suo intervento, quanto meno se non scritto nero su
bianco su questa relazione, qualche delucidazione in più
sull'articolo 24 del D.L. 8. L'impostazione è stata decisa, quindi
il conferimento è stato deciso da questa società ed immagino che ci
saranno ricadute, difficoltà, criticità da risolvere, azioni da
mettere in campo...ecco, politicamente avremmo aspettato un suo
posizionamento, probabilmente erro, mi sbaglio, perché
probabilmente l'Assessore Testolin interverrà lui su questo
dossier
, aspetteremo da parte sua qualche riflessione che
andrà in quella direzione; perché non basta togliersi le castagne
dal proprio tavolo per poi proiettarle su un altro tavolo, di una
società a questo punto controllata al 100 percento. C'è un
problema, c'è una criticità, io penso che sia questo il momento per
discuterne. Avremmo gradito da parte dell'Assessore competente, o
Marquis o l'Assessore Testolin, una riflessione, in modo che fra
cinque giorni avremmo potuto forse chiudere il cerchio, dal momento
in cui la politica o l'impianto della finanziaria ha deciso di
trasferire, conferire questi beni.
Qualche novità però l'ho riscontrata all'interno di questa
relazione, Assessore Marquis. Nelle informazioni di carattere
generale si esplicita un concetto, approvato dal Consiglio di
amministrazione, che nel mese di marzo 2012 ha approvato la nuova
organizzazione aziendale che prevede, come vertice aziendale, la
figura del coordinatore/dirigente, la figura del direttore
amministrativo/dirigente ed un altro direttore tecnico/quadro,
quindi questa è la grande novità dal punto di vista organizzativo
rispetto al 2011. Novità indubbiamente che andiamo a riscontrare
puntualmente nei conti e nei costi. I miei colleghi hanno già ben
illustrato le criticità sull'andamento economico della gestione
2012; anche se siamo a fine novembre, stiamo discutendo l'andamento
2012, fra un mese terminerà non solo l'andamento, ma il bilancio
2013...e il costo per il personale è aumentato di 110.000 euro
rispetto allo scorso anno: passa da 1.630.000 euro a 1.765.000,
questo è un aumento vero.
Mi permetta, Assessore Marquis, in quanto delegato, aprirei una
parentesi, perché nella relazione si esplicita bene il concetto
che, per quanto riguarda le forniture, la società comunque utilizza
il Codice degli appalti 163 del 2006,
forse era nella
relazione del 2011, non più esplicitata nel 2012. Vorrei fare una
riflessione a voce alta, dato che stiamo parlando di società di
scopo, come lei ben la definiva. La società dal 2008 al 2012,
periodo per il quale io ho chiesto queste informazioni...
"il
numero degli occupati presso Vallée d'Aoste Structure ha avuto i
movimenti sintetizzati di seguito: nel 2008 sono state assunte
cinque persone e una diminuzione di una persona; nel 2009 sei
persone sono state assunte e c'è stata una diminuzione; nel 2010
dodici sono state le assunzioni e due le diminuzioni; nel 2011
quattro sono gli incrementi e quattro sono le diminuzioni; per poi
arrivare nel 2012 a sei incrementi e nove diminuzioni"
. In
sintesi, in quattro anni e mezzo la società Vallée d'Aoste
Structure
ha assunto sedici persone, dico questo perché
vorrei sapere, se può interessare anche al nuovo Assessore
competente, come sono state assunte queste persone. Ci risulta che
l'evidenza pubblica non la fa da padrona, la fa da padrona il
colloquio e la trasparenza messa in atto per quanto riguarda il
reclutamento del personale è molto molto tiepida. Siamo in piena
zona d'ombra, siamo in piena zona grigia ed eviterei di elencare i
nominativi per non entrare in un'eventuale "parentopoli"
politica.
Vorrei ritornare alla relazione di cui all'oggetto. Avremmo
gradito, Assessore Marquis, e probabilmente ci risponderà
successivamente...all'interno di questa relazione ci sono tanti
punti di domanda dal punto di vista economico-finanziario e dal
punto di vista politico. Le faccio un esempio, pagina 6:
"Tele-gestione reti tecnologiche e impianto di
illuminazione...si prevede l'espletamento di un appalto integrato
per la progettazione esecutiva e la realizzazione delle opere. La
procedura è attualmente sospesa in attesa di una
deliberazione-comunicazione del Governo regionale che definisca la
copertura finanziaria e gli orientamenti da adottare per il
prosieguo dell'intervento".
Avremmo gradito invece di audire,
ascoltare, una sua sintesi...che noi avevamo letto e
studiato...avremmo gradito delle risposte puntuali e di natura
politica. C'è un punto di domanda forte in questa relazione,
immagino elaborata, scritta dai dirigenti della società...avremmo
gradito una sua risposta. Sempre a pagina 6, stiamo parlando
dell'Edificio R+P:
"per poter procedere alla sua realizzazione
resta da ottenere il finanziamento alla spesa, che potrebbe
raggiungere l'ammontare di -
circa -
12 milioni di euro, che
ci si attende di ricevere dalla Regione dopo l'approvazione del
progetto".
Ecco, gradiremmo sinceramente avere delle risposte
puntuali a tutti i dubbi che in questa relazione sono stati scritti
nero su bianco.
Sempre per quanto riguarda la
pépinière d'entreprises
, si
fa riferimento ai nuovi insediamenti. Complessivamente nel 2012
sono stati già registrati oltre 30 nuovi contatti e manifestazioni
di interesse all'insediamento presso la
pépinière
a seguito
di incontri e sopralluoghi specifici con nuove imprese condotti
congiuntamente alla Regione e a Finaosta. Nello stesso periodo sono
state formalmente acquisite otto nuove domande d'insediamento.
Un conto è l'interesse...un conto sono le domande...avremmo
gradito una sua riflessione sui risultati. A fronte di 100 domande,
a fronte di 500 sopralluoghi, si è chiuso il cerchio con 5
imprese...o 5 piccole o macro imprese.
Sarò un po' lungo, ma penso che il tema sia importante. È
l'unico momento in cui questo Consiglio entra nel merito di una
società controllata al 100 percento, una società che sta perdendo
da anni ormai...delle perdite d'esercizio importanti... Ritengo
quindi che confermare l'impianto a noi sinceramente non solo ci
preoccupa, ma non ci stiamo e vorremmo sapere da lei, per quanto
riguarda le manutenzioni previste per l'anno 2013-2014, quali sono
le priorità che la politica mette in campo, quali sono gli
interventi che si faranno prima degli altri, e poi, scusi - non
vorrei andare fuori tema - dove troverete le coperture. Solo per la
pagina 11, manutenzioni previste per l'anno 2013-2014...pagina 11,
pagina 12, servirebbero più di 11.5 milioni di euro solo
esclusivamente per le manutenzioni previste per l'anno 2013 e il
2014...come dire? un bagno di sangue nel momento in cui io entro
nel dettaglio di questa relazione, ma relazione che ci dà degli
spunti interessanti, perché vengono inseriti comunque tutta una
serie di elementi e di punti di domanda a cui immagino la politica,
oggi spero, deve dare delle risposte quanto meno puntuali.
Punto 7. Qui forse è il punto dolente di questa relazione, ma
punto centrale, la
mission
, l'obiettivo, la programmazione,
la pianificazione di questa società è quella di creare le
condizioni per utilizzare o far utilizzare il patrimonio
immobiliare regionale e avere una ricaduta su tutto il territorio,
ma qui, Assessore Marquis, lei conosce molto meglio di me, ahimè
questa lista si sta ingrandendo e non perché la sua residenza è
vicino al polo Ex Tecdis
,
quindi nella nostra zona, nella
Comunità Monte Cervino, avrei gradito da parte sua un anticipo
sulla situazione, lo stato dell'arte dell'ex area Tecdis
.
Avremmo gradito qualche sua riflessione, quanto meno portare a
conoscenza il Consiglio del contratto che è stato fatto con Vallée
d'Aoste Technology fino al dicembre 2014, a che punto sono le varie
fasi, i vari lotti comunque messi in campo e se soprattutto il
progetto sta andando avanti. Stessa considerazione, gradirei avere
delle risposte per l'immobile di Gignod.
Non so se lei
conosce la storia dell'immobile di Gignod, forse non vorrei far
perder tempo ai colleghi...ma gradiremmo conoscere cosa intendete,
cosa intende fare...non Vallée d'Aoste Structure, il Consiglio
regionale della Valle d'Aosta. Stessa considerazione per quanto
riguarda l'immobile di Pont-Saint-Martin, l'ex Zincocelere, in
quanto inserito nel piano di manutenzione straordinario con un
importo di tutto rispetto e di rilievo che supera i 5 milioni di
euro. Stessa considerazione per quanto riguarda l'immobile a
Pont-Saint-Martin contraddistinto dal codice e denominato "Les
Arcades".
Un'altra domanda che le poniamo invece è lo stato dell'arte per
quanto riguarda lo stabile denominato "ex Montedison" nel comune di
Saint-Marcel. Quest'elenco grida vendetta, urla vendetta, è un
elenco che ci dice i programmi per gli immobili non locati, ma non
ci dice quali sono i programmi per andare a creare le condizioni e
per locare questi immobili e soprattutto dove pensate di reperire
le risorse, allora martedì prossimo andremo a
discutere...inizieremo il percorso lunedì pomeriggio della nuova
finanziaria. Avete modificato l'impianto della nuova finanziaria
inserendo due carte di credito: una sulla gestione speciale e
l'altra sui fondi di rotazione. Gradiremmo conoscere come pensate
di reperire e coprire tutte le criticità e le azioni che in questa
relazione vengono messe nero su bianco.
Gradiremmo sapere da lei anche cosa intendete fare dell'ex Fera
di Saint-Vincent
.
La dicitura in questa relazione - immagino
che sia stata redatta dai Dirigenti di Vallée d'Aoste Structure -
cita quanto vi leggo:
"in attesa di copertura finanziaria per
gli interventi di adeguamento e risanamento della copertura in
eternit, interventi di rilevante entità".
Al di là se c'è la
volontà, gradiremmo conoscere o sapere se c'è una pianificazione,
una programmazione. Stessa considerazione per quanto riguarda...nel
comune di Verrès, altrimenti anche lo sforzo fatto dai legislatori
non della passata legislatura, ma di quella prima, del 2007, di
portare, di obbligare, i Dirigenti di Finaosta a redigere una
relazione per discutere in Consiglio a questo punto non è servito a
nulla. Io penso che l'obiettivo di oggi, di questo Consiglio sia
quello di entrare nel merito e conoscere soprattutto quali sono le
intenzioni del Governo regionale in prima battuta e in seconda
battuta della società di scopo, come ha ben detto, ma, dato che è
una società di scopo, qualcuno dovrebbe dirgli:
"queste sono
le priorità, questi sono gli obbiettivi, queste sono le risorse che
vi mettiamo a disposizione e questi dovrebbero essere i risultati",
per non confermare l'impianto che invece lei ha ben citato...bene,
lo dice lei, per noi un po' meno bene.
Stessa considerazione per quanto riguarda la
pépinière
d'entreprises
di Aosta. Dieci sono i lotti disponibili, mentre
non sono disponibili i lotti della
pépinière
di
Pont-Saint-Martin, gradiremmo sapere e conoscere il perché, qual è
la fotografia e qual è lo sviluppo della
pépinière
di
Pont-Saint-Martin.
Termino facendo solo una riflessione sulle azioni legali
intraprese. Mi sembra che stia prendendo corpo questa difficoltà.
Lo scaduto complessivo non incassato ammonta al 31 dicembre 2012 a
2.298.000 euro. In relazione si esplicitano comunque le criticità,
le difficoltà delle varie aziende, ma anche su questo, Assessore
Marquis, avremmo gradito...c'è una criticità forte, non era stata
una sua competenza fino a qualche mese fa, capisco perfettamente,
fa parte di un Governo regionale nuovo, immaginavamo quanto meno
non solo la lettura della criticità, la lettura la conosciamo, è
praticamente un copia-incolla della lettura della relazione
2011...avremmo gradito solo qualche riflessione in più, che tipo di
azione mettere in campo, quali potrebbero essere...come
intervenire, in che maniera, il fatto che magari siamo fuori
mercato, abbiamo delle difficoltà a locare: "sì, queste sono le
difficoltà, queste sono le azioni che noi intendiamo darci e questi
sono i risultati che intendiamo portare a casa entro un anno e
mezzo, due anni o tre anni".
Ecco, sinceramente ci
aspettiamo una sua risposta dettagliata su questa relazione, perché
altrimenti a questo punto anche chi ci ascolta dovrebbe dare
ragione che questa non è una competenza del Consiglio. È una
società di scopo, è una controllata al 100 percento da Finaosta. A
questo punto se è solo una perdita di tempo per il Consiglio,
l'impianto, il modello che ora vige in Valle d'Aosta, cioè che la
zona nera o grigia rimane per le società partecipate e poche
persone determinano scelte,
mission
, pianificazioni,
assunzioni e affidamenti...ecco, il gruppo di Alpe non ci sta ed
aspettiamo da parte sua una risposta politica, programmatoria,
pianificatoria possibilmente...e soprattutto quali sono, a vostro
avviso, le azioni che intendete mettere in campo per risollevare
questa società. Grazie.
Président
- Merci. Il y a quelqu'un d'autre qui souhaite
intervenir? A demandé la parole le collègue Fabbri.
Fabbri (UVP)
- Merci Madame
.
Dopo l'intervento del collega Chatrian così puntuale, io avrei
solo esclusivamente una domanda da rivolgere all'Assessore e cioè
una delucidazione sulle
pépinières d'entreprises
. Ha fatto i
numeri prima il collega Chatrian...su parecchie domande solo alcune
sono state accettate, però leggo qui che dal 1997 al 2012, a fronte
di circa 400 contatti, sono state 89 le formali domande di
insediamento. Ecco, semplicemente mi piacerebbe...ci piacerebbe
conoscere l'indice di sopravvivenza delle 48
start-up
che
sono partite e queste
start-up
come si sono inserite nel
mondo produttivo valdostano; se hanno avuto un seguito nella
produzione di posti di lavoro ed eventualmente delle
start-up
che non sono riuscite a proseguire, se in qualche
modo l'Aoste Structure se n'è presa carico, nel senso di seguirle
nel loro iter, nel loro sviluppo industriale. Grazie.
Président
- Merci. Je n'ai pas d'autres requêtes...la
parole au collègue Gerandin.
Gerandin (UVP)
- Merci Madame Présidente
.
Inizio un po' come ha iniziato il collega Donzel. Lei ha tutta
la mia comprensione Assessore, perché veramente difendere una
relazione come questa...fra l'altro, lei non ne è responsabile, su
questo ne diamo atto...dico difendere una relazione così ha di che
mettere in difficoltà chiunque. Capiamo quindi il suo imbarazzo,
capiamo anche il fatto che lei abbia voluto toccare una serie di
punti, chiaramente leggendoli con un'ottica che a noi pare un po'
di parte, ecco su questo...glielo posso dire in tutta tranquillità
e le dico questo perché io voglio cominciare toccando alcuni punti,
a partire dal 3.1 della relazione - lo leggo perché è proprio una
frase sola - nel quale si dice:
"diamo conto, di seguito, delle
azioni effettuate per la gestione del patrimonio immobiliare per le
quali il Consiglio regionale ha deliberato in data 5 aprile 2007
gli indirizzi strategici ed operativi cui attenersi".
Ora, io
veramente mi auguro che la prossima relazione ci trovi
eventualmente a commentare qualcosa di diverso, nel senso che
definire gli indirizzi strategici nel 2007, con la crisi economica
che viviamo al giorno d'oggi, ci pare veramente fuori luogo, fuori
tempo. Noi continuiamo a parlare di necessità di creare uno
sviluppo, di creare un futuro per la Valle d'Aosta. Noi qua stiamo
vivendo ancora di ricordi, ricordi passati, con una situazione
economica che addirittura non era neanche un fatto forse
prevedibile e continuiamo a vivere alla giornata ecco, nel senso
che abbiamo creato questo grande contenitore, questo contenitore
che, di fatto, di strategico non ha nulla, ecco, perché ormai
questi bilanci in negativo sono una consuetudine.
Arrivo a due, tre aspetti: il 2011 e il 2012, ecco, hanno
brillato chiaramente per incarichi, per servizi di progettazione.
Ecco, questo è un dato di fatto, nel senso che per l'ex Zincocelere
490.000 euro nel 2011, altri 200.000 nel 2012 e chi più ne
ha più ne metta, ecco, nel senso che poi, quando andiamo a vedere
il lato pratico di tutte queste progettazioni...poi ce n'è altre
eh, per la carità, ho citato forse le voci un po' più salienti,
ecco...quando andiamo a vedere poi il punto focale, nel senso di
dire: "a progettualità devono esserci risorse per creare poi quegli
investimenti necessari", ecco. Andiamo poi a vedere che, ad
esempio, per l'edificio R+P si dice che l'ammontare dell'intervento
sarebbe di 12 milioni e
"ci si attende di ricevere dalla Regione
dopo l'approvazione del progetto".
Andiamo avanti ecco, poi
progetto approvato nel 2011, quello dell'edificio N, si dice che il
progetto definitivo ha un costo complessivo di 9.580.000.
Nota a margine:
"pare opportuno specificare che Structure
è in attesa della dotazione finanziaria per la costruzione
dell'edificio, stante l'insufficienza delle risorse...".
Veramente allora questa programmazione che viene citata
nell'intervento, questi indirizzi strategici ci paiono un po' un
libro dei sogni ecco, un po' come purtroppo da un po' di tempo è
anche il piano lavori dei lavori pubblici.
Provo ad andare avanti toccando alcuni punti, perché tanti
argomenti sono già stati sicuramente evidenziati molto bene da chi
mi ha preceduto, ecco, ma vorrei arrivare anche a quello che è
l'andamento economico della gestione. Sul risultato negativo è già
stato detto, è di 2.958.000. Ci si compiace perché nel dicembre
2011 era di 3.258.000, poi, alla fine, c'è una nota a margine in
cui si dice che la perdita dell'esercizio risulta
mitigata
dall'effetto per quello che riguarda proventi finanziari e partite
straordinarie per 335.000 euro,
ma quello che è più
preoccupante è che i costi di produzione ammontano a 7.802.000, di
cui
- lo leggo qua -
le spese per servizi sono di
1.491.000, gli ammortamenti di 3.169.000, l'IMU: 1.004.000, ma il
costo del personale assomma a ben 1.765.000 euro.
Ora, io
dico su un bilancio di 7.000.000, dove gli ammortamenti sono di
3.169.000, per cui io penso che non ci vada uno scienziato per fare
il conto degli ammortamenti, non avremo bisogno di grandi strutture
per fare i costi di ammortamento...più di 1 milione è di IMU, io
veramente non capisco...viene difficile capire, ecco, cosa si
gestisce con tutto questo personale. E qua vengo un po' a quello
che diceva prima il collega Chatrian, nel senso che non oso pensare
ai costi del personale a seguito del conferimento a Vallée d'Aoste
Structure dei beni facenti parte del patrimonio immobiliare
regionale destinato ad attività di trasformazione e
commercializzazione di prodotti agricoli più gli impianti e le
attrezzature, il famoso articolo 24 della finanziaria.
Veramente ecco, noi ci saremmo aspettati almeno nelle sue
dichiarazioni, io non dico nella relazione, per la carità...ci
manca...questa è una relazione del 2012...è chiaro che
probabilmente nel 2012 non si pensava di dare questi immobili in
gestione a Vallée d'Aoste Structure, però avremmo veramente pensato
che un passaggio nel quale si diceva che non so
...
questa
gestione viene fatta come? Utilizzando il personale già assunto,
utilizzando una mobilità dalla Regione...non lo so, ecco, qual era,
però almeno un cenno su questo, perché, veramente, qua ci pare
veramente il gioco delle scatole cinesi dove si cerca di riempire
con costi aggiuntivi.
Per quello che riguarda la previsione di gestione per l'anno
2013, si dice che qua le previsioni sono comunque di 2.800.000 di
perdita, però c'è un passaggio interessante, lo leggo perché,
secondo me, è molto interessante, si dice:
"la situazione viene
opportunamente rappresentata al socio Finaosta ed è accompagnata
dalla richiesta di adeguati interventi, che possano contribuire a
prevenire la prevedibile inversione dell'attuale condizione di
liquidità"
,
per cui si mette le mani avanti, si dice il
nostro socio, quello che ha bene o male i cordoni della borsa per
quel che riguarda il sistema Valle d'Aosta, metta pure in conto di
avere congrue riserve finanziarie da trasferire, perché le
previsioni...invece di andare verso un salto di qualità, un minimo
di progettualità e un minimo di prospettiva, si dice: "no,
continueremo ad avere questo trend negativo che ormai è un dato
asseverato".
Per quello che riguarda il programma per gli immobili non
locati, beh, lo ha già detto il mio collega Chatrian prima, è
veramente preoccupante l'elenco delle incompiute, delle
inutilizzate...io non ho altri termini, su questo non c'è veramente
altro termine da dire se non che su questo si vede veramente dove
manca questa progettualità, dove mancano gli indirizzi politici,
dove manca la volontà di cambiare rotta, di cambiare sistema.
Ultimo argomento che voglio toccare è il discorso di quello che
è il non incassato, ecco. Qua è più di 2 milioni e soprattutto
l'impressione che si ha è che si voglia fare un po' i prepotenti
con i valdostani ed essere molto più morbidi con le imprese
esterne, ecco, perché lo sappiamo tutti vediamo nell'elenco la
Veralco in liquidazione quando sappiamo che la Veralco ha
delocalizzato nel canavese, cambiando nome e a noi ci rimangono i
debiti...a noi ci rimangono i debiti non incassati.
Volevo allora toccare un ultimo aspetto, quello che lei ha solo
illustrato in parte, è quello legato all'occupazione. Lei, a giusta
ragione, ha citato che ci sono più di 2.500-2.570 persone occupate,
però non ha citato alcuni aspetti ecco, che noi, per fortuna, e
lunga vita alla Cogne ecco, nel senso che la Cogne ha 1.057
dipendenti di cui 1.013 valdostani, ma qua è veramente il... Se
guardiamo altre imprese, la Caring Center: 247 i dipendenti, 43
valdostani; la Core: 148, 18 - e qua andremo ancora ad investire
sulla Core, perché giustamente, come ha fatto nella sua
introduzione...ha detto: "la Core aumenterà in prospettiva i
dipendenti"
-; l'Engineering: 280, 39 valdostani;
l'Olivetti:
154, 75 valdostani. Questi sono i dati che
dovrebbero far pensare a quella che è la strategia di Vallée
d'Aoste Structure
.
Se noi, spendendo tutti questi quattrini,
creando tutti questi buchi di bilancio, pozzi neri o come vogliamo
chiamarli, che poi regolarmente mediante Finaosta dobbiamo cercare
di tappare e non creiamo quell'occupazione, non creiamo
l'occupazione in Valle che è il vero dramma, beh, io penso che non
facciamo il bene della Valle d'Aosta. Ora, gliel'ho detto e l'ho
fatto nella premessa e non voglio accusarla di nulla se non essere
certo che lei nelle repliche vorrà rassicurarci in merito, vorrà
dirci che la Valle d'Aosta cambia marcia, cambia strategia, che
lasciate da parte i vecchi sistemi, lasciate da parte i vecchi
metodi dove basta riempire...
Ah, ho messo...c'è un appunto nella relazione, casomai
controllatelo...quello legato alle aree verdi, dove dite che le
fate mediante vostro personale. Ecco, su questo non è proprio così,
perché nell'elenco, se vedete, c'è una marea di interventi sulle
aree verdi e gli unici che fate - leggo dall'elenco - sono quelli
dell'Enovallée...è l'unico che fate con vostro personale, per cui
non scrivetelo almeno in relazione, ecco, perché l'avete scritto:
"nel corso del 2012 come nell'anno precedente l'attività di
manutenzione del verde e la pulizia di manutenzione ordinaria di
tutte le aree comuni, nonché delle aree dei fabbricati sfitti, è
stata effettuata...",
beh, non è proprio così, perché la fate a
suon di appalti esterni. Per la carità, è giusto che tutti abbiano
lavoro, però non è corretto che in un momento nel quale noi
chiediamo sacrifici ai valdostani, nel quale non ci sono più
risorse, nel quale si continua a voler attingere al pozzo senza
fine di Finaosta credendo che sia un pozzo che veramente dia denari
a tutti...è finito anche quel metodo e, in occasione del bilancio,
vi dimostreremo, ecco, che è finito questo metodo. Grazie.
Presidente
- Altri? Non ci sono altri? La parola
all'Assessore Marquis.
Marquis (SA)
- Per gli interventi che avete voluto fare
su quest'argomento, al quale avete dato credo l'importanza che si
merita, io mi limiterò a fare delle considerazioni di carattere
generale cercando di rispondere un po' a quelle che sono state le
questioni che avete sollevato.
Per quanto concerne la manutenzione degli immobili, non vorrei
banalizzare la gestione che caratterizza l'impegno di Vallée
d'Aoste Structure, perché sono 108 stabili, in parte anche vetusti,
che non corrispondono più alle esigenze odierne in termini di
funzionalità. Potete quindi ben capire tutti qual è l'impegno che
viene richiesto in quest'attività lavorativa, questo per quanto
concerne l'attività di manutenzione ricorrente. Per quanto concerne
invece tutta quell'attività di investimento, di riconversione degli
stabili, di messa a norma, occorre tenere presente che sono
interventi onerosi come anche indicato dal collega Chatrian e
quindi richiedono dei finanziamenti. Non bisogna dimenticarsi che
siamo nella fase di definizione della programmazione europea,
dell'utilizzo dei fondi FESR relativi al periodo 2014-2020 e che
quindi verrà definito anche per questo settore un piano di priorità
d'azione, perché, come voi sapete, gran parte degli investimenti
delle aree di Pont-Saint-Martin e di Aosta sono state finanziate
attraverso la programmazione europea 2007-2013 con fondi POR,
quindi
non possiamo in questa fase, nelle more della
definizione di questa programmazione, sbilanciarci su delle
priorità di intervento che implicano dei grossi impegni sotto il
profilo finanziario.
Per quanto concerne gli interventi che sono stati richiamati
dell'edificio N, faccio riferimento in particolare allo stabile che
dovrebbe andare ad ospitare le imprese che fuoriescono dalle
pépinières d'entreprises,
perché lì vigono dei contratti
quinquennali, quindi ritengo che questa sia un'iniziativa
importante per dare completamento a quella che è la filiera
dell'imprenditoria in Valle d'Aosta, che parte dalla
pépinière
per arrivare ad una situazione di stabilità.
Per quanto concerne la
pépinière
di
Pont-Saint-Martin
,
mi pareva che fosse una richiesta che è
stata fatta dal collega Chatrian che voleva capire perché non viene
data indicazione delle disponibilità: semplicemente perché si trova
in una situazione di completezza e quindi non ci sono più dei lotti
disponibili. Credo che a questo riguardo ben verrà il fatto che tra
poco, da qui a breve, verranno messi a disposizione gli spazi
recuperati della Zincocelere
,
perché vengono realizzati dei
lotti per andare ad ospitare le imprese che fuoriescono dalle
pépinières
una volta trascorsi i cinque anni.
Per quanto invece concerne tutto l'aspetto finanziario, dovete
consentirmi di affermare che stride un po' il ragionamento che ho
sentito fare da più di uno di voi, colleghi: da una parte, si
guarda con attenzione al bilancio, si dice: "il bilancio
rappresenta una perdita continua, avrebbe la necessità di essere
riportato in attivo...", riportare in attivo il bilancio vuol dire
agire sui ricavi, sui valori della produzione, il valore della
produzione per una società che ha nell'oggetto sociale la
locazione...sono le locazioni, sono gli affitti, i proventi da
quest'attività; pertanto non è possibile pensare di diminuire da
una parte gli affitti e dall'altra parte di riportare i bilanci in
attivo. Questo credo sia il concetto principale al quale mi
richiamavo all'inizio dell'intervento, dove dicevo che ci sono
delle contraddittorietà, delle difficoltà di gestione sotto questo
profilo, perché ci sono degli obiettivi diversi che dobbiamo
rispettare: da una parte, quello di valorizzazione del patrimonio e
di salvaguardia degli incassi nella logica del profitto e,
dall'altra parte, quello di rispondere a delle esigenze di
carattere collettivo, di favorire l'insediabilità e
conseguentemente l'occupazione, quindi voi potete capire che questa
missione non è sicuramente facile.
Per quanto riguarda le strategie di politica di recupero di
questi stabili, non possiamo esimerci però dall'affrontare le
problematiche che attengono alla richiesta. Qui quindi non si
tratta di trovare delle scusanti, bisogna riconoscere quelle che
sono le difficoltà oggettive nelle quali oggi il mercato si trova
ad operare. Viviamo una fase di completa stagnazione, una fase di
grossa difficoltà e credetemi fa male poter sentire a livello di
affermazione il fatto che ci sono delle imprese che devono chiudere
perché non sono in grado di sopportare i costi della locazione.
Ecco, io credo che dobbiamo aspirare ad un modello diverso, ad un
modello dove non si verificano più queste situazioni di difficoltà,
che comunque presuppongono anche una crescita della cultura
imprenditoriale; dovremmo credo intervenire anche sotto questo
profilo nei prossimi periodi di programmazione.
Volevo ancora sottolineare che, per quanto riguarda la
problematica della definizione dei canoni di locazione, la società
non si può esimere dal predisporre delle perizie su valori di
mercato. Diversamente si incorre in sanzioni, si devono rispettare
quelle che sono le norme di carattere europeo; non si possono,
neanche se ci fosse la volontà e le disponibilità, concedere
gratuitamente i locali. Bisogna quindi contemperare queste esigenze
e muoversi in un ambito di legalità, diversamente gli
amministratori devono anche rispondere di fronte alla Corte dei
Conti delle loro azioni e del loro operato, quindi credo che questo
sia un elemento, che volevo rappresentare, di grande difficoltà
operativa.
Per quanto riguarda gli interventi sugli stabili, ci sarebbero
tantissime situazioni da evidenziare, non posso dilungarmi su
ciascuna di esse. Credo di aver colto un po' quelle che sono le
vostre suggestioni. Condivido con voi che è importante l'azione di
esternazione da parte del Consiglio Valle delle priorità gestionali
alla società e quindi andava in questa direzione la proposta di
portare all'attenzione del Consiglio nella primavera, vuol dire nei
primi mesi dell'anno le intenzioni, le priorità che andremo ad
individuare tutti assieme per poter trasferire, come dicevo prima,
attraverso il rappresentante di Finaosta che partecipa
all'assemblea degli azionisti, le direttive che il Consiglio vorrà
dare a livello di priorità. Questo mi sentivo di dire, ci sarà
nuovamente, comunque, occasione di tornare sugli argomenti di
politica industriale tra pochi giorni, quindi mi riservo in
quell'occasione di arricchire il contributo e la discussione anche
su quest'argomento. Grazie.
Presidente
- Ha chiesto la parola il collega Nogara.
Nogara (UVP)
- Merci Président
.
Assessore Marquis, lei mi ha riportato all'interpellanza che
abbiamo fatto diversi mesi fa sempre sullo stesso tema che le ho
parlato prima, perché il caso che le ho portato qui in aula
riassume di come la Vallée d'Aoste Structure gestisce i fabbricati,
almeno per quello che ho potuto vedere io. Io mi sono fatto tutte
le indagini del caso nella zona di Arnad e tutto, e ho visto
proprio come ha gestito queste cose; allora ci siamo trovati...ha
locato un locale in cui c'erano degli abusi edilizi, cioè loro
sapevano benissimo che c'erano degli abusi edilizi. Nel locale di
proprietà di Vallée d'Aoste Structure c'erano degli abusi edilizi,
eppure l'ha locato ad un affitto pieno per tutto il locale, anche
delle zone in cui non si poteva lavorare. Non ha mai risposto alle
diverse raccomandate che gli sono state inviate e mi sembra una
cosa gravissima, perché in queste raccomandate si chiedevano
spiegazioni proprio su questa situazione, chiedevano spiegazioni su
problemi strutturali proprio della struttura in cui si lavorava,
eppure non hanno mai risposto. Ha stabilito un prezzo di vendita
doppio di quanto è stato fatto alle ditte che hanno acquistato i
locali adiacenti al loro. Ecco, di fronte a cose del genere, è
normale rimanere allibiti, perché non è possibile che una società,
una partecipata al 100 percento dall'Amministrazione regionale si
comporti in questo modo! Forse i peggiori privati, dei proprietari
privati si comportano in questo modo! Tra l'altro, mi vengono anche
un po' i brividi perché quello che ha detto il Consigliere Chatrian
che nella legge finanziaria c'è un articolo dove Vallée d'Aoste
Structure dovrà gestire tutte quelle strutture come caseifici,
cooperative che in questo momento vengono gestite
dall'Amministrazione...mi vengono i brividi a pensare che li
gestisca in questo modo. In un mondo in crisi com'è adesso, che è
quello agricolo, se in più ci troviamo una gestione del genere,
davvero è dura la cosa; ecco, io volevo solo rilevare questo.
Probabilmente bisognerebbe rivedere la gestione, perché qui ci sono
tante cose che non vanno. Grazie.
Presidente
- Grazie. Ci sono altri? Nessun'altra
richiesta di intervento? La parola al collega Donzel.
Donzel (PD-SIN.VDA)
- Grazie Presidente.
Semplicemente per dire che, al di là del fatto che lei in questa
seconda fase abbia cercato comunque di difendere lo storico operato
di Vallée d'Aoste Structure,
mi fa piacere che abbia colto
l'esigenza di stringere i tempi con cui arrivare a nuove
determinazioni...e quindi la primavera diventa i primi mesi
dell'anno, mi sembra che almeno quest'atteggiamento vada colto in
positivo, però le faccio notare questo particolare, siccome si è
riferito alla questione degli affitti, alle norme europee e
quant'altro. Il ragionamento che allora va fatto è: noi abbiamo
un'importante azienda pubblica che gestisce dei beni straordinari,
se la logica è "continuiamo a camminare sulla strada con cui
abbiamo camminato fino ad oggi", noi vedremo crescere
inesorabilmente questo debito fino a che dovremo inventarci un
trucchetto con cui scaricare questa patata bollente chissà dove
nelle varie...trucchi di partecipate, sub-partecipate regionali e
quant'altro, noi dobbiamo trovare un'altra idea di gestione di
questo patrimonio. È davvero tanto quello che le si chiede, però è
l'unica strada per uscire da quest'incubo, ogni anno noi
registriamo una perdita! Questa cosa qui negli anni precedenti era
una cosa che "2 milioni di perdita in un bilancio di una
partecipata regionale"...come dire? scompariva nel bilancio
regionale, ma oggi dove noi siamo lì a discutere di tagli da
200/300 mila euro con affanno, questa gestione non ha futuro.
Questa gestione va fermata, va indirizzata in un'altra strada,
perché questa non è la strada, cioè era la strada quando si poteva
gestire in perdita, oggi non si può più immaginare questa gestione
in perdita.
Non c'è alternativa a questa situazione, quindi...come dire? se
ricominciamo con "accettiamo queste cose qui passivamente" tanto
più se poi la cosa è "c'era la patata bollente della gestione degli
immobili e delle cooperative - come ha bene sollevato la questione
il collega Chatrian - ...all'agricoltura...la passo a Vallée
d'Aoste Structure"...vabbè, passiamoci la palla, o la patata
bollente di mano da uno all'altro, vediamo chi si scotta le
mani...non è questa la strada, bisogna trovare una soluzione
alternativa. La risposta che lei oggi mi ridà sugli affitti è
quella storica che per cinque anni si è ripetuto: "abbiamo le mani
legate, ci sono delle norme così e quindi noi lavoriamo in
perdita".
Troviamo delle altre strade, cerchiamo di
percorrere un altro sistema di gestione di questi immobili. Tra
l'altro, proprio nel caso della zona
pépinière
/Cogne ci sono
stati degli imprenditori del nostro territorio che hanno cercato di
utilizzare quell'area, quei capannoni per fare degli interventi di
ristrutturazione...gli sono state tarpate le ali! Gli è stato
impedito di realizzare il loro progetto imprenditoriale e alla fine
si sono stufati e si sono messi a posto i loro impianti per conto
loro nella vecchia situazione. C'è qualcosa che non va, non
possiamo far finta di non vedere cose così clamorose, allora prenda
davvero con determinazione l'impegno di cambiare questa
situazione.
Président
- Merci. La parole au collègue Chatrian.
Chatrian (ALPE)
- Sì, grazie Presidente.
Qualche riflessione a seguito delle sue sintetiche risposte.
Capiamo il suo imbarazzo amministrativo, ma sinceramente non
capiamo il suo imbarazzo politico Assessore Marquis. È Assessore da
cinque mesi, discutiamo una relazione che fa riferimento al 2012 e
fa riferimento in buona parte anche sul 2013. Non possiamo
accettare nel suo completo la sua risposta dal punto di vista
politico nel momento in cui cinque colleghi della minoranza le
chiedono contezza dell'articolo 24
della finanziaria e lei,
gentilmente, evita completamente di quanto meno provare a darci una
minima risposta. Utilizzo le sue parole:
"una situazione non
facile"
, questo lo possiamo concordare, ma nel momento in cui
un Governo regionale, probabilmente ha votato anche lei ad inizio
novembre 2013 la finanziaria regionale, inserisce nero su bianco in
un articolo impattante per uscire da un'
impasse
che ben
conosciamo, perché nella scorsa legislatura più volte siamo
intervenuti sulla questione...e a domanda esplicita di cinque
colleghi della minoranza che chiedono lumi, che chiedono: "quale
percorso intendete fare?" e "all'interno di questo Consiglio
regionale quale sarà il suo impatto?"... Noi non vogliamo credere e
non ci crediamo che non avete fatto qualche conticino sull'articolo
24, Assessore Marquis, non ci crediamo! Non crediamo che al termine
di un 2013 che sarà lacrime e sangue, per quanto riguarda Vallée
d'Aoste Structure, fra sei giorni, se la finanziaria avrà voto
favorevole, saranno trasferite decine di strutture che trasformano
in questo momento latte per quanto riguarda i caseifici, vino per
quanto riguarda le cooperative vitivinicole...io non ci credo che
voi non avete fatto un'analisi approfondita, una proiezione, una
ricaduta, un impatto sul prossimo bilancio 2014 di questa società,
non ci crediamo. Ecco, gradiremmo sapere qualcosa, sapere quali
sono le intenzioni, qual è il percorso. Sono di dominio pubblico le
cifre, le perizie, le controperizie, la triplice perizia...ma noi
gradiremmo conoscere qual è l'impatto su questa società. Se lei, e
possiamo capire, non ha potuto risponderci, sull'ex Zincocelere,
sull'ex Tecdis...mi spiace perché avremmo gradito qualche
riflessione, quanto meno lo stato dell'arte, da cinque mesi è
Assessore; avremmo gradito sapere qualcosa di più sullo stabile di
Gignod; avremmo gradito conoscere qualcosa di più sullo stabile ex
Fera di Saint-Vincent...vabbè, pazienza. Ahimè, ho visto scuotere
la testa del Presidente come per dire: "non andate a chiedere cose
troppo in dettaglio", capiamo, ma fra cinque giorni questo
Consiglio andrà a discutere il trasferimento, il conferimento di
tutti i caseifici, di tutte le
"crotte"
(traduzione
letterale dal patois: "cantine") vitivinicole e lei non ci dice
nulla, ma chi ci ascolta cosa può pensare? Che forse qualcuno qua
dentro ha ragione: questo Consiglio è inutile così come è
organizzato. Ecco, noi gradiremmo essere utili, noi gradiremmo
portare qui la discussione; noi gradiremmo conoscere prima del
dibattito dell'articolo 24...sapere qualcosa di più, poi aspettiamo
una sua controreplica, quanto meno per avere qualche informazione
in più. Mi sembra che l'asticella si stia alzando troppo per quanto
riguarda le non informazioni nelle società partecipate e
controllate; quando mi sembra che buona parte del Consiglio voglia
invertire questa rotta, voglia creare le condizioni dal punto di
vista legislativo di creare una casa di vetro, ecco questo è il
nostro obbiettivo. Penso sia anche di dominio pubblico fare uno
sforzo in più ed esplicitare meglio quali sono non solo le
intenzioni, ma i percorsi che sicuramente voi avete tracciato, che
sicuramente voi avete già fatto a livello di impatto sul 2014,
sicuramente voi avete già informazioni e dati molto molto precisi.
Nessuno ha voluto banalizzare il lavoro di Vallée d'Aoste
Structure, noi rileviamo che l'unico dato in aumento rispetto al
2011 è l'aumento del costo del personale. Noi rileviamo perché non
siamo il Consiglio di amministrazione, perché abbiamo un altro
ruolo e perché c'è una finanziaria, che è la Finaosta che controlla
questa società...a seguito di un posizionamento del Consiglio di
amministrazione, ha deciso di creare tre figure dirigenziali.
Assessore Marquis, noi non siamo né al Consiglio di
amministrazione, né in Finaosta, né al Governo regionale...ecco,
noi abbiamo posto queste criticità e avremmo gradito delle sue
risposte, immagino che ben conosca in questo momento dopo cinque
mesi alla guida di questa nuova sfida, nuovo dicastero...avremmo
gradito delle risposte. Ecco, gradiremmo avere delle risposte
quanto meno su queste due nostre domande, nostri quesiti: il primo
sull'impatto e la ricaduta a seguito del conferimento dei beni
immobiliari, commerciali che trasformano in questo momento il
latte, cioè i caseifici e le cantine vitivinicole e il secondo
sull'aumento del costo del personale e l'aumento delle figure
dirigenziali all'interno della società di scopo. Grazie.
Presidente
- Grazie. La parola al collega Grosjean.
Grosjean (UVP)
- Bene, a proposito di quest'ultimo
ricordo sulle strutture rurali che passeranno sotto Vallée d'Aoste
Structure, volevo solo ricordare all'Assessore competente che già
in una prima interpellanza avevo detto che questa era stata una
scelta politica dell'epoca; se diventa semplicemente una scelta
commerciale del momento per recuperare dei soldi, forse vi
sbagliate. Il mondo agricolo per adesso è quiescente, ma è in
rivoluzione. Ho visto l'altro giorno questa tabella che mi ha
riconfermato il debito della Regione contro gli agricoltori per
quanto riguarda le pratiche inevase, io lo chiamo debito, adesso ci
aggiungiamo anche questa situazione, veramente non so più cosa
dire, sono veramente preoccupato. Il settore viticolo, il settore
frutticolo sono due settori che stanno funzionando, se volete
massacrarli con l'affitto, come quello che si sente vociferare in
giro e questo silenzio è assordante, perché in Commissione
agricoltura non abbiamo mai sentito parlare di cosa si voglia fare
delle prossime cooperative malgrado che sia ormai sei mesi che
siamo insediati, di progetti nuovi, di qualcosa di nuovo non si
sente parlare, si sente solo parlare di situazioni debitorie.
Ebbene, sappiate che io sono fortemente preoccupato, ma la mia
preoccupazione non finisce qui perché sono preoccupati tutti i
viticoltori, tutti i frutticoltori, che, se devono andare a pagare
l'affitto su delle strutture che la Regione addirittura ha comprato
in certi momenti, che erano di proprietà degli
agricoltori...ebbene, mi sa che qui non ci siamo.
Presidente
- Grazie. Ci sono altri? La parola al collega
Gerandin.
Gerandin (UVP)
- Merci Madame Présidente.
Solo due brevi considerazioni. Sinceramente io mi aspettavo che
lei ci desse qualche risposta un po' più politica, ecco: politica
nel senso di non ripeterci le cose che lei ci aveva già peraltro
detto nell'illustrazione della relazione. Qualcosa di più politico
riferito a quello che ha giustamente detto il collega Chatrian sul
famoso articolo 24, nel senso che questo di fatto cambia
profondamente quello che è il ruolo di Vallée d'Aoste Structure
in prospettiva futura. È chiaro, stiamo parlando di un
articolo 24 di una finanziaria che non è stata ancora approvata e
che probabilmente sarà oggetto di discussione all'interno
dell'approvazione del bilancio regionale, però alcune anticipazioni
anche per capire... Sinceramente noi vorremmo capire da lei e dal
suo collega Testolin se queste decisioni le avete subite o
condivise; ecco, questa è la prima cosa da capire. Qua sembra che
nessuno ne voglia parlare, ecco, ma non c'è mica nulla di così
difficoltoso a parlarne, anche perché quest'articolo 24 parla di
sottoscrizioni di aumenti di capitale, ecco. Non è poi un passaggio
così...dice: "alla buona"...beh, no, qua si parla di sottoscrizioni
di aumenti di capitali, di transito di proprietà da Finaosta a
Vallée d'Aoste Structure. Ecco, su questo noi ritenevamo ci fosse
un breve cenno, ma proprio un accenno prima...senza anticipare
nulla della discussione che verrà fatta all'interno del Consiglio
regionale all'atto dell'approvazione del bilancio. Io poi ritorno
su quel quadro, su quello specchietto che le avevo illustrato, nel
senso che su 7.802.000 noi abbiamo oltre 1.000.000 di IMU, abbiamo
3.169.000 euro di ammortamenti e svalutazioni, abbiamo 1.765.000.
Restano a disposizione meno di 1 milione e mezzo di risorse. Allora
le sembra corretto - e ritorno sull'osservazione del collega
Chatrian - che ci siano due dirigenti e un quadro più un lauto
Consiglio di amministrazione, pagato di nuovo anche questo dai
valdostani e che comunque grava sul bilancio di Vallée d'Aoste
Structure, per gestire 1 milione e mezzo? Questi stanno facendo
appalti meno del più scadente dei Comuni che ha un segretario a
part-time, l'unico dirigente che hanno, questa è la verità! Solo
che vogliamo pararci gli occhi, vogliamo far finta di niente. Noi
avremmo gradito che lei ci dicesse che il primo atto...all'atto del
suo insediamento dire...se non aveva proceduto a queste
assunzioni...le avrebbe bloccate, le avrebbe fermate, in attesa di
una mobilità magari tra enti, perché questa è la cosa saggia da
fare in questo momento quando tagliamo. Tagliamo da tutte le parti
noi qua...salvo alcuni casi, ecco, questo è inaccettabile!
Vengo sull'ultimo punto. Lei ha detto che queste...per la
carità, i canoni sono determinati dai valori fatti da periti...
Vorrei solo capire se questi periti sono gli stessi che hanno fatto
la valutazione che è già passata due volte in Consiglio: quella di
Arnad, quella di Broglia
,
nella quale sullo stesso immobile
gli è stato chiesto il doppio della valutazione. Non ci avete
ancora risposto a questo... Non è finita qua, noi vogliamo che
rispondiate pubblicamente come mai una perizia sullo stesso
immobile valga per qualcuno il doppio e che poi a questo, visto che
siete in vena di buonismo, magari poi andate a chiedergli il
pagamento del dovuto, perché, per la carità, è giusto che sia
dovuto, ma gli revocate pure l'utilizzo dell'immobile...questo è
come trattiamo noi i nostri valdostani, l'occhio di riguardo che
abbiamo... Quando noi chiediamo di non fare regali a nessuno, non
vuol dire fare né ai valdostani, né a nessuno, vuol dire trattare
tutti alla stessa maniera, per cui un immobile...noi chiediamo che
ci venga detto come mai la valutazione di un immobile nello stesso
fabbricato per qualcuno vale il doppio, per qualcuno la metà.
Presidente
- Grazie. Ci sono altri? Nessun'altra
richiesta d'intervento? Il Consiglio quindi prende atto.
Passiamo al punto 24 all'ordine del giorno.
