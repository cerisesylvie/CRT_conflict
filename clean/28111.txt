Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 157 del 30 luglio 1970 - Resoconto
OGGETTO N. 157/70 - Asilo Infantile di Villeneuve.
(Interpellanza)
Montesano (
P.S.D.I.)
- Chi risponde? L'Assessore
all'istruzione Pubblica. No, l'Assessore ai Lavori Pubblici.
Rollandoz
(
D.P.)
- Mi pare strano perché
credo che questa interpellanza andasse rivolta all'Assessore alla
Pubblica istruzione. Quindi, ritengo che dall'Assessore ai Lavori
Pubblici, richiedano dei dati tecnici.
Io posso dire che l'asilo comunale di Villeneuve è costruito
razionalmente. Non ci sono state lamentele da parte degli abitanti;
potremmo forse riscontrare una mancanza di area verde attorno a
questo asilo perché sappiamo tutti che attorno agli asili sarebbe
bene... non capisco quale pratica aperta vi sia su questo asilo
comunale di Villeneuve.
Quindi io prego gli interpellanti di chiarire il loro
pensiero.
Chabod
(
D.C.)
- L'interpellanza che abbiamo
fatto non è sull'asilo di Villeneuve, è l'asilo vecchio che da anni
e anni è lì fermo e che si sa di chi è.
Rollandoz
(
D.P.)
- Ah, ma allora abbiamo
chiarito, si parla dell'asilo che l'Assessore alla Pubblica
Istruzione Berthet fece costruire sulla prebenda parrocchiale di
Villeneuve. Se parliamo di questo asilo, allora...
È stato iniziato un asilo non si sa bene con quale prassi,
comunque, fu demolito un vecchio fabbricato rurale di proprietà
della prebenda parrocchiale di Villeneuve e sopra fu edificata la
carcassa per la costruzione di un asilo.
La spesa sostenuta fu di sette milioni circa, sei milioni
ottocentomila.
Noi abbiamo preso in mano la pratica quando siamo stati chiamati
a questo posto; abbiamo provveduto a far nominare una commissione
di tecnici per la valutazione. È stato nominato un tecnico
dell'Assessorato ai Lavori Pubblici, un tecnico dell'Assessorato
alle Finanze e il tecnico comunale di Villeneuve, i quali mi hanno
riferito che hanno proceduto in questo senso, la pratica non è
ancora chiusa ma hanno proceduto in questo senso:
1) valutazione del fabbricato costruito dall'Amministrazione
regionale che risulta dallo stato finale dei lavori;
2) valutazione del fabbricato rurale preesistente deducendolo
dagli stati di consistenza della consegna che, per quanto riguarda
le altezze dal tetto, è ancora segnata sul fabbricato
confinante.
Per questo asilo si è verificato un inconveniente tecnico: le
solette sono state costruite erroneamente e, pertanto, vi è stato
un assestamento di questi solai.
Dall'incarico dato dall'Assessore che mi ha preceduto, l'Ing.
Luboz ha fatto una valutazione per il ripristino di queste opere
danneggiate che ammonta a circa 5 milioni settecentomila.
Pertanto, la Commissione incaricata a questa valutazione mi ha
riferito che, quanto prima, chiuderà i lavori valutando il valore
attuale del fabbricato ed è intenzione di questa Giunta chiedere
interamente alla prebenda parrocchiale di Villeneuve per il valore
che verrà accertato.
Chabod
(
D.C.)
- Dunque, allora l'Ing. Luboz
ha già consegnato la perizia... è già stata consegnata
all'Assessorato la perizia?
Allora pregherei proprio la Giunta di fare al più presto
possibile, perché è da anni che si aspetta la soluzione, almeno
anche il parroco...
Rollandoz
(
D.P.)
- Insomma, è inutile che
si venga qui a fare i furbi, a dire che si sollecita; insomma,
prima di me c'è stato qualcun altro Assessore, voi facevate parte
della maggioranza, potevate chiuderla voi questa pratica! È una
pratica che dura da dodici anni e non è serio che adesso veniate
qui a fare i paladini per portare a termine le cose.
Montesano (
P.S.D.I.)
- Comunque l'interpellanza
deve vertere su una risposta e sulla dichiarazione di soddisfazione
o meno, non è presa in polemica.
Manganone
(D.C.)
- Noi non siamo per niente
soddisfatti della risposta dell'Assessore ai Lavori Pubblici.
C'era qualcuno prima di lui che non ha potuto chiudere la
pratica per il ritardo della consegna dell'elaborato definitivo,
questo tengo a precisare.
L'osservazione educatamente fatta dal Consigliere Chabod poteva
anche essere accolta in un altro modo.
Montesano (
P.S.D.I.)
- Allora chiusa? Consigliere
Mappelli, aspetti, lei l'ha firmata allora può prendere la parola.
Però io intendo che nell'interrogazione ci sia uno che parli. Non
che siano tutti e cinque.
Mappelli
(
D.C.)
- In merito
all'interpellanza che io mi permetto di rubare trenta
secondi...
Montesano (
P.S.D.I.)
- Mi dispiace Mappelli...
all'interpellanza non può...
Mappelli
(
D.C.)
- Io non ho mai umiliato,
intaccato la personalità di chi siede qui dentro ed esigo che,
d'ora innanzi, si continui su questa strada nel rispettare la
personalità di ognuno di noi. Il furbo se lo tenga per lei.
Montesano (
P.S.D.I.)
- Lei Assessore deve
rispondere, c'è una risposta e una contro risposta.
Allora si passa all'oggetto n. 3.
