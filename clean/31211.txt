Classificazione
BENI CULTURALI



Oggetto del Consiglio n. 406 del 25 febbraio 2009 - Resoconto
OGGETTO N. 406/XIII - Accettazione della donazione di alcune
opere d'arte a favore dell'Amministrazione regionale.
Il Consiglio
Considerata l'opportunità di procedere all'accettazione della
donazione di alcune opere d'arte di interesse storico-artistico,
secondo quanto riferito dall'Assessore regionale all'istruzione e
cultura, Laurent Viérin, come segnalato dal Dirigente del Servizio
beni storico-artistici;
Tenuto conto che, come indicato dal Dirigente del Servizio
beni storico-artistici, nel dettaglio si tratta delle opere di
seguito elencate e descritte:
a) una scultura in terracotta intitolata "Ragazza di Brusson"
dell'artista Domenico Reali (1928-2002), offerta in donazione
all'Amministrazione regionale con nota del sig. Vittorio Reali,
figlio dell'artista, in data 14/06/2007 (prot. n. 7557/BC);
b) una scultura in bronzo di Wolfgang Alexander Kossuth
intitolata "Sbadiglio", 1994, alta cm 96, da lui stesso realizzata
e fusa presso la Fonderia Venturi di Bologna, offerta in donazione
dall'artista stesso con sua nota (ns. prot. n. 8444/AC del
28/04/2006), al termine della mostra "W. Alexander Kossuth -
Dinamismo ed equilibrio" presso il Centro Saint-Bénin dal 26
novembre 2005 al 23 aprile 2006;
c) un'opera in bronzo dell'artista valdostano Siro Viérin
intitolata "Habileté", 2006, cm 20 x 35 x 16, offerta in donazione
dall'artista stesso al termine della mostra "Histoires de reines"
presso la Chiesa di San Lorenzo di Aosta dal 20 ottobre 2007 al 10
febbraio 2008;
d) n. 3 fotografie in bianco e nero che ritraggono
rispettivamente "Picasso in auto" (1954), "Jacques Prévert e
Chantal" (1968) e "Le Corbusier" (1955), e n. 3 découpages firmati
del fotografo-artista André Villers ceduti gratuitamente
dall'artista stesso al termine dell'esposizione "REFLEXions dans
les chambres d'André Villers. Il fotografo di Picasso, i volti
della cultura del Novecento" presso la sala espositiva Hôtel des
Etats di Aosta dal 7 giugno al 5 ottobre 2008, così come previsto
nella deliberazione della Giunta regionale n. 1257 del 09/05/2008
che approvava la realizzazione della mostra stessa;
e) n. 5 stampe tirate a mano su cartoncino baritato del
fotografo valdostano Diego Cesare di Morgex, di seguito
elencate:
- Aosta - Cogne Acciai Speciali; fucina e forni
riscaldo;
- Aosta - Cogne Acciai Speciali; carrello trasporto
lingotti;
- Aosta - Cogne Acciai Speciali; stoccaggio bilette;
- Châtillon - magli azionati ad acqua;
- Aosta - Cogne Acciai Speciali; aspirazione fumi dei forni
riscaldo fucina.
Le stampe sono state cedute gratuitamente dall'artista stesso
al termine dell'esposizione "Riflessi di ferro" organizzata presso
l'Espace Porta Decumana della Biblioteca regionale di Aosta dal 4
giugno al 27 settembre 2008, così come previsto nella deliberazione
della Giunta regionale n. 1259 del 09/05/2008 che approvava
l'organizzazione della mostra stessa;
f) n. 11 fotografie di Frédéric Brollo incollate su lastra in
"Dibond", aventi dimensioni cm 60 x 90, esposte in occasione della
mostra "À l'infini" presso l'Espace Vallée d'Aoste a Parigi dal 20
marzo al 30 giugno 2008, intitolate rispettivamente "Aux pieds du
Mont-Blanc", "À l'infini", "Ombre et lumière", "Montée au sommet",
"Parcours blanc", "Immensité", "Face à face", "Ultime effort",
"Transparence", "À la source", "L'aiguille noire en habit
blanc";
Considerato che, ai sensi dell'art. 783 del Codice Civile, in
riferimento alla donazione di beni mobili di modico valore che non
necessita di atto pubblico, gli uffici del Servizio beni
storico-artistici hanno proceduto ad accertare il valore delle
opere proposte, anche in rapporto alle condizioni economiche del
donante, al fine di valutare l'effettiva modicità delle donazioni
stesse;
Preso atto che, a tal fine, ai sensi dell'art. 18, commi 1 e
2, della legge regionale 10 aprile 1997, n. 12 recante "Regime dei
beni della Regione autonoma Valle d'Aosta", si è proceduto a
determinare il valore di stima delle opere in questione
rispettivamente in:
- euro 2.000,00 per la scultura in terracotta intitolata
"Ragazza di Brusson" dell'artista Domenico Reali, valore ritenuto
congruo a parere del Dirigente del Servizio beni
storico-artistici;
- euro 12.500,00 per la scultura in bronzo di Wolfgang
Alexander Kossuth intitolata "Sbadiglio", così come stimato dal
critico d'arte Paolo Levi, curatore della mostra e del catalogo
sull'artista;
- euro 1.500,00 per l'opera in bronzo dell'artista valdostano
Siro Viérin intitolata "Habileté", così come stimato dal critico
d'arte Angelo Mistrangelo, curatore del catalogo della
mostra;
- euro 8.000,00 cad. per le tre fotografie in bianco e nero
di André Villers ed euro 5.000,00 cad. per i tre
découpages
di André Villers, così come stimato in sede di mostra;
- euro 2.000,00 per la fotografia di Cesare Diego intitolata
"Aosta - Cogne Acciai Speciali; fucina e forni riscaldo"; euro
1.500,00 cad. per le altre 4 fotografie di Cesare Diego, valori
attribuiti in sede di mostra;
- euro 600,00 cad. per le 11 fotografie di Frédéric Brollo,
così come stimato in sede di mostra.
Preso inoltre atto di quanto sopra riferito dall'Assessore
regionale all'istruzione e cultura, Laurent Viérin;
Richiamata la legge regionale 7 dicembre 1979, n. 66, in
ordine alla competenza al Consiglio regionale, in particolare
l'articolo 1, lettera k), concernente l'accettazione di donazioni o
di lasciti;
Richiamata la deliberazione della Giunta regionale n. 3830 in
data 30 dicembre 2008, concernente l'approvazione del bilancio di
gestione, per il triennio 2009/2011, con attribuzione alle
strutture dirigenziali di quote di bilancio e degli obiettivi
gestionali correlati e di disposizioni applicative;
Visto il parere favorevole rilasciato dal Dirigente del
Servizio beni storico-artistici dell'Assessorato istruzione e
cultura, ai sensi del combinato disposto dell'articolo 13, comma 1,
lettera e), e dell'articolo 59, comma 2, della l.r. n. 45/1995,
sulla legittimità della presente proposta di deliberazione;
Su proposta dell'Assessore all'istruzione e cultura, Sig.
Laurent Viérin;
Delibera
l'accettazione della donazione delle opere d'arte di
interesse storico-artistico sopra menzionate e descritte, a favore
dell'Amministrazione regionale.
Président
- Est-ce qu'il y a des interventions?
Il y a l'amendement de la II
e
Commission, qui
récite:
Emendamento
Dopo il quarto capoverso delle premesse, è inserito il
seguente:
"Considerato che, sulla base del valore di stima delle opere
indicato nel capoverso precedente, si esclude che la liberalità
incida in modo apprezzabile sul patrimonio dei donanti tenuto conto
della potenzialità economica di chi si spoglia del bene;".
Je soumets au vote l'acte dans le texte ainsi amendé:
Conseillers présents et votants: 30
Pour: 30
Le Conseil approuve à l'unanimité.
