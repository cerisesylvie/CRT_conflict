Classificazione
PARTECIPAZIONE E INIZIATIVA POPOLARE
Referendum e iniziativa popolare


Resoconto integrale del dibattito dell'aula
Oggetto del Consiglio n. 2898 del 5 dicembre 2002 - Resoconto
OGGETTO N. 2898/XI Ritiro della mozione: "Incarico alla I
Commissione consiliare permanente di predisporre una proposta di
legge organica in tema di referendum regionali entro la fine
dell'anno in corso".
Mozione Premesso che:
1) In data 18/09/2002 i sottoscritti consiglieri presentarono la
seguente mozione:
"Preso atto che la legge costituzionale n. 2/2001 ha attribuito
alla Valle d'Aosta la potestà di disciplinare i referendum
abrogativo, consultivo e propositivo;
Evidenziato che, a quasi due anni dall'approvazione della
normativa costituzionale, la Valle d'Aosta non ha ancora
disciplinato tale materia, non provvedendo a colmare un
inammissibile vuoto legislativo;
Osservato che nel mese di luglio 2002, un'iniziativa legislativa
tendente a disciplinare organicamente la materia non ha ottenuto
l'approvazione del Consiglio regionale;
Ricordato peraltro che in occasione del dibattito che scaturì su
tale iniziativa, le forze politiche di maggioranza espressero
l'intenzione di affrontare l'argomento alla ripresa autunnale dei
lavori consiliari;
Tenuto conto che a tutt'oggi nessuna proposta è stata avanzata e
che ai cittadini valdostani continua ad essere impedito l'eventuale
esercizio di un diritto costituzionalmente garantito;
Il Consiglio regionale
Demanda alla I
a
Commissione permanente la
predisposizione di una proposta di legge organica in tema di
referendum regionali;
Si impegna ad approvare la normativa attuativa del disposto
costituzionale in esame entro il 30 novembre 2002."
2) che detta mozione venne discussa in occasione del Consiglio
regionale del 01/10/2002;
3) che la medesima mozione, al termine del dibattito consiliare,
venne ritirata dai proponenti, atteso l'impegno formalmente
espresso dal Presidente della I Commissione, a nome di tutta la
maggioranza, di portare all'esame della Commissione competente e
del Consiglio, una proposta di legge in materia di referendum
regionali, entro il 30/11/2002;
4) che, disattendendo gli impegni ufficialmente assunti, la
maggioranza non ha ancora presentato, neppure in commissione,
alcuna proposta di legge in materia;
Il Consiglio regionale
Demanda
Alla I Commissione permanente la predisposizione di una proposta
di legge organica in tema di referendum regionali;
Si impegna
Ad approvare la normativa attuativa del disposto costituzionale
in esame entro il 31/12/2002.
F.to: Curtaz - Squarzino Secondina - Beneforti
Président
La parole au Conseiller Curtaz.
Curtaz (PVA-cU)
Lunedì scorso, quando è iniziato questo
Consiglio, abbiamo finalmente appreso che le forze di maggioranza
hanno presentato un disegno di legge relativamente alla disciplina
dei referendum.
Dico finalmente e non aspettatevi un "bravo" perché sono due
anni che aspettiamo questa disciplina, che è stata sollecitata da
reiterate iniziative da parte del nostro gruppo, fino alle due
mozioni successive poste all'attenzione di questa Assemblea.
Voglio fare un'unica osservazione: ancora una volta in materia
istituzionale si è seguito un criterio discutibile, che è quello
della proposta di maggioranza. Voglio augurarmi che il testo
predisposto dalle forze di maggioranza venga sottoposto ad un
confronto reale in commissione e in questa sede, in modo da far sì
che la materia istituzionale sia veramente la materia di tutti.
Abbiamo cercato - anche con la risoluzione approvata ieri - di
dimostrare che, in materia costituzionale ed istituzionale, il
Consiglio deve avere un atteggiamento di collaborazione, questo non
significa trovare necessariamente l'unanimità, possibilmente sì, ma
non necessariamente, significa però che il confronto deve essere
allargato a tutti.
Questo lo dico perché, se sono vere le anticipazioni che ho
avuto rispetto a questa legge, credo che il confronto potrà pure
essere duro, perché per certi versi… se
è vera l'anticipazione che ho avuto per esempio in tema di numero
di firme necessarie per indire il referendum, ho l'impressione che
questa diventerà una legge, più che per lo svolgimento del
referendum, per l'impedimento del referendum. Ci riserviamo di fare
tutte queste osservazioni e le nostre controproposte quando il
provvedimento andrà in commissione e poi in aula. Auspico a questo
proposito che la I Commissione voglia svolgere celermente il
proprio lavoro. Ciò premesso, ritiro la mozione in esame.
Président
Le projet de loi auquel faisait
allusion tout à l'heure le Conseiller Curtaz, a été déposé le 3
décembre 2002; il s'agit du projet de loi n° 184, à l'initiative
des Conseillers Aloisi, Cottino, Fiou et La Torre et il sera
transmis dans les meilleurs délais à tous les membres de
l'Assemblée.
La parole au Conseiller Piccolo, pour motion d'ordre.
Piccolo (SA)
Credo che sia doveroso rispondere al collega
Curtaz in merito alla proposta presentata dal suo gruppo.
Il disegno di legge è stato presentato dai gruppi di maggioranza
e sarà oggetto di discussione ed approfondimento all'interno della
commissione stessa e il testo che andrà in Consiglio sarà quello
licenziato dalla I Commissione.
Président
Je crois comprendre que le retrait de
la motion fait l'objet de l'unanimité des Conseillers.
Il Consiglio prende atto.
