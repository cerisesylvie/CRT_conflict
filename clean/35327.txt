Classificazione
AGRICOLTURA
BILANCIO E CONTABILITA' REGIONALE



Oggetto del Consiglio n. 2831 del 20 febbraio 2013 - Resoconto
OGGETTO N. 2831/XIII - Interrogazione: "Ridimensionamento
degli interventi finanziari a favore del settore agricolo a seguito
dell'approvazione della variazione al bilancio di gestione della
Regione".
Président
- La parole à l'Assesseur Isabellon.
Isabellon (UV)
- Grazie Presidente.
Per quel che riguarda il primo punto dell'interrogazione, si
richiama in prima battuta quanto già riferito nell'adunanza
consiliare dello scorso gennaio. In merito alla disponibilità delle
risorse regionali a favore delle misure compensative
agroambientali, comunico che le risorse finanziarie stanziate nel
bilancio di gestione 2013-2015 sono complessivamente sufficienti a
coprire le annualità ancora da erogare: precisamente, per quanto
riguarda l'annualità 2013, con deliberazione della Giunta regionale
163 del 2013, è già stata impegnata una quota complessiva di 6
milioni 486 mila euro, di cui 774 mila euro per il cofinanziamento
regionale delle misure strutturali del PSR 2007-2013 e euro 5
milioni 712 mila a titolo di risorse aggiuntive regionali
top
up
. Tale importo risulta sufficiente poiché l'istruttoria, i
pagamenti dell'anticipo del saldo, nonché i controlli
amministrativi in campo delle misure in oggetto interessano un
lasso temporale che va a cavallo di due annualità, pertanto è
prassi il ricorso alle risorse finanziarie stanziate su annualità
successive. Per quanto concerne invece la misura sul benessere
animale, essendo cofinanziata dall'Unione europea e dallo Stato,
non vi è partecipazione regionale.
In merito al secondo punto, non si è ancora ritenuto di
comunicare la momentanea riduzione delle somme di bilancio per le
spese di gestione dei consorzi in quanto si è concordato di
provvedere a rimpinguare nel dettaglio di spesa all'atto
dell'assestamento di bilancio. Tenuto conto che gli interventi di
piccola manutenzione dei consorzi vengono realizzati a partire da
aprile-maggio, quindi le comunicazioni sono da farsi per tempo, con
l'inizio delle attività agricole nei comprensori, i presidenti
saranno invitati a spendere i fondi per i piccoli interventi con
gradualità nel corso della prima parte dell'anno, in modo da non
superare l'attuale disponibilità di bilancio. Si potranno
successivamente individuare risorse aggiuntive ritenendo prioritari
in particolare gli interventi di manutenzione degli impianti
esistenti previsti nelle spese di gestione rispetto ad altre voci
di bilancio, al fine di mantenere il livello di disponibilità degli
anni precedenti.
In merito all'ultimo punto, in riferimento al bilancio
approvato, qualora risultasse disponibile nel corso dell'anno 2013
l'ammontare proposto, il totale del contributo che sarebbe
possibile erogare alla Fédération des Coopératives è di 70 mila
euro. Il mancato pagamento del contributo comporterebbe un
ulteriore aggravio di spesa per la contabilità e l'assistenza delle
cooperative e dei consorzi aderenti alla Fédération.
Président -
Merci. Pour la réplique, la parole au
collègue Chatrian.
Chatrian (ALPE)
- Merci Président.
Perché abbiamo ripresentato come gruppo ALPE questi tre quesiti?
Mah! Conosciamo tutti molto bene la situazione del comparto e del
settore agricolo, che, da una parte, è attanagliato da una crisi
economica, dai bassi prezzi dei prodotti: latte, per poi non
parlare di carne specialmente, e dalle difficoltà che comunque ci
sono nel vendere i prodotti di punta come fontina e vini doc;
dall'altra, però, riscontriamo comunque una non semplificazione
dell'apparato burocratico, che, contrariamente alle promesse fatte
in questa legislatura, non semplificano e continuano a far perdere
tanto tempo e pazienza ai nostri agricoltori, costretti sovente a
rincorrere moduli, dichiarazioni, sballottati dagli uffici
dell'Assessorato a quelli dell'AREA e per non parlare delle varie
associazioni.
A lei non risulta che questa semplificazione non c'è? A noi
risulta invece che la semplificazione non solo non c'è, ma è
aumentata la burocrazia, la complicazione e sicuramente non la
semplificazione.
Veniamo ai tre quesiti puntuali che noi oggi le abbiamo posto.
Per quanto riguarda la prima domanda, lei ci ha risposto che sono
soddisfacenti l'impegno e le risorse allocate nel bilancio
2013-2015. Solo poche settimane fa ci rispose che i 5 milioni e 7
sul 2013 non sarebbero certamente stati sufficienti, lei oggi ci ha
detto che quello che è stato allocato sarà sufficiente per dare
corso alle esigenze per quanto riguarda le due indennità
principali: quella compensativa e quella agroambientale. Qualche
dubbio, scusate, mi rimane, verificheremo ulteriormente questa sua
soddisfazione e questa sua certezza che le risorse allocate siano
sufficienti in questo momento per dare delle risposte puntuali.
Per quanto riguarda il secondo quesito, non siamo assolutamente
soddisfatti della sua risposta, ma perché lo siamo? Non siamo
soddisfatti dal punto di vista politico soprattutto, perché lei ci
ha detto:
"probabilmente in sede di assestamento allocheremo
qualche risorsa in più e i presidenti, dato che i lavori
inizieranno solo nel mese di aprile-maggio, hanno tutto il tempo di
programmarsi..."
, ma, Assessore Isabellon, lei sa perfettamente
che per fare qualsiasi lavoretto, una semplice SCIA, un semplice
lavoretto di qualche migliaio di euro ci vanno mesi e mesi per
poter decidere, programmare e fare. Lei oggi ci ha detto:
"nel
mese di marzo allocheremo qualche soldino in più, non avvisiamo i
presidenti dei consorzi, però nello stesso tempo metteremo qualche
risorsa in più più avanti e poi decideranno loro"
, ma non
possiamo, Assessore Isabellon, programmare anche i lavoretti più
piccoli - lei scuote la testa, lei anche - ma le dico che
sinceramente non si può lavorare così, non si può programmare
comunque il lavoro dei 180 consorzi nella nostra regione! Lei è
convinto che con questi giochetti: "mettiamo poche risorse e poi ne
metteremo eventualmente nel mese di aprile in assestamento" si
faccia crescere il comparto no? Lei non fa crescere un comparto,
lei illude anche per la semplice manutenzione, anche il semplice
lavoretto, anche la semplice programmazione-organizzazione di un
piccolo consorzio di montagna. Non siamo d'accordo, assolutamente,
non condivido il suo lavoro in questi otto anni nell'assessorato,
ma non lo condivido né nella programmazione, né nel
modus
operandi
e soprattutto anche come non viene pianificato!
Il terzo quesito invece era puntuale: da una parte, si riducono,
si ridimensionano gli aiuti diretti alla manutenzione dei vari
consorzi mentre invece il finanziamento alla Fédération des
Coopératives rimane intatto. Il nostro quesito era: se viene
rivisto, si rivede magari tutto, si affronta in una maniera
diversa, si danno anche delle risposte puntuali. Lei non ha
ritenuto opportuno, interessante rispondere al terzo quesito,
proprio perché il suo interesse, a mio avviso, viene a meno,
probabilmente non le interessa neanche fornire delle risposte
puntuali a questo Consiglio! Grazie.
Président
- Point 6 à l'ordre du jour.
