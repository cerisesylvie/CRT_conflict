Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.



Oggetto del Consiglio n. 819 del 21 ottobre 2009 - Resoconto
OGGETTO N. 819/XIII - Interpellanza: "Copertura del posto
vacante di capo del Servizio di igiene e sanità pubblica,
veterinaria e degli ambienti di lavoro".
Interpellanza
Premesso che la Regione impegna cospicue risorse per la
tutela sanitaria e per i programmi annuali di profilassi e di
risanamento degli allevamenti bovini e ovi-caprini
valdostani;
Richiamata l'indagine avviata dai NAS nell'autunno-inverno
2008 nei confronti di numerose aziende zootecniche della Valle
d'Aosta;
Viste le dimissioni del Capo del Servizio di Igiene e Sanità
pubblica, veterinaria e degli ambienti di lavoro
dell'Amministrazione regionale, le quali sono intervenute
anticipatamente rispetto alla scadenza naturale dell'incarico
prevista per il 31 agosto 2011;
Considerato che dal 1° agosto 2009 il Servizio medesimo è
sprovvisto di un dirigente;
Ricordando che il Capo del Servizio di Igiene e Sanità
pubblica, veterinaria e degli ambienti di lavoro svolge funzioni di
indirizzo e coordinamento nelle seguenti materie:
- profilassi delle malattie infettive e parassitarie;
- vaccinazioni obbligatorie e raccomandate;
- tutela della collettività e dei singoli dai rischi connessi
con gli ambienti di vita, anche con riferimento agli effetti
sanitari degli inquinanti ambientali;
- medicina sportiva;
- medicina legale, certificazioni sanitarie e polizia
mortuaria;
- tutela igienico-sanitaria degli alimenti, sorveglianza e
prevenzione nutrizionale;
- tutela della collettività e dei singoli dai rischi
infortunistici e sanitari connessi con gli ambienti di
lavoro;
- sanità pubblica veterinaria;
ciò premesso, i sottoscritti Consiglieri regionali
Interpellano
il Presidente della Regione o l'Assessore delegato per
sapere:
1) quali conclusioni sono emerse dalle indagini in oggetto e
quali considerazioni esprime in merito alla diffusione della TBC
presso gli allevamenti valdostani;
2) quali ragioni stanno alla base delle dimissioni del Capo
del Servizio di Igiene e Sanità pubblica, veterinaria e degli
ambienti di lavoro e se esse siano correlabili in qualche modo alla
vicenda richiamata in Premessa o comunque alla sua gestione da un
punto di vista politico-amministrativo-sanitario;
3) se è suo intendimento colmare il posto vacante, viste le
importanti funzioni ascritte a questa figura dirigenziale
nell'ambito dell'igiene e della sanità pubblica.
F.to: Tibaldi - Lattanzi - Zucchi
Président -
La parole au Conseiller Secrétaire
Tibaldi.
Tibaldi (PdL) -
Grazie, Presidente. Esattamente un anno
fa ci ricordiamo tutti quanti come la zootecnica valdostana fu
coinvolta da una serie di operazioni di controllo sanitario
eseguite dai NAS e diverse aziende valdostane, diverse stalle
furono bloccate e diversi capi sequestrati per poi essere
abbattuti, con un evidente e grave nocumento a carico degli
allevatori. Di questa vicenda ci fu un'eco in Consiglio con tutta
una serie di iniziative proposte dall'opposizione, con una serie di
risposte fornite dall'Assessore, con un incontro tematico
approfondito in III Commissione, al quale partecipò anche l'allora
capo del Servizio di igiene e sanità pubblica veterinaria degli
ambienti di lavoro, il dottor Enrico Rovarey. Questa figura
dirigenziale dell'amministrazione sanitaria regionale... anche qui
vogliamo porre in evidenza un tassello che manca in questo mosaico,
come l'abbiamo messo in evidenza con l'iniziativa precedente
relativa al soccorso sanitario, qui parliamo di un altro settore
non meno importante, visto il
blitz
che citavo adesso che
coinvolse e sconvolse la zootecnica valdostana un anno fa. Tra
l'altro, con questa interpellanza chiediamo anche con un primo
quesito
"quali conclusioni alla fine sono emerse dalle
indagini... -
che immagino si siano nel frattempo completate,
indagini ordinate da autorità giudiziarie di Torino -
e
quali considerazioni esprime in merito alla diffusione della TBC
presso gli allevamenti valdostani"
l'Assessore delegato.
Torniamo a questa figura amministrativa che manca dal 1° agosto
2009, il dottor Rovarey ha chiuso anticipatamente rispetto alla
scadenza naturale il suo incarico, la scadenza naturale era
prevista il 31 agosto 2011, lui dal 1° agosto 2009 ha lasciato il
servizio ovviamente per delle motivazioni immagino anche di
legittima quiescenza. Il servizio, di fatto, che ha tutta una serie
di funzioni fondamentali e che in premessa abbiamo ricordato...
sono funzioni che sono stabilite dalla legge, oltre a funzioni di
indirizzo e coordinamento anche nei rapporti con le altre figure
omologhe presenti in altre regioni e presenti anche a livello
statale... questa figura non c'è e il posto rimasto vacante non è
stato ancora colmato.
Alla domanda che le ho anticipato prima se ne aggiungono altre
due:
"quali ragioni stanno alla base delle dimissioni del Capo
del Servizio di Igiene e Sanità pubblica, veterinaria e degli
ambienti di lavoro e se esse siano correlabili in qualche modo
- alla vicenda del blitz dei NAS negli allevamenti valdostani -
o comunque alla sua gestione da un punto di vista
politico-amministrativo-sanitario
" e ultima domanda: se è
intendimento dell'Assessore colmare il posto vacante visto che ha
delle importanti funzioni che sono state puntualmente elencate
nella premessa di questa interpellanza.
Président -
La parole à l'Assesseur à la santé, au
bien-être et aux politiques sociales, Albert Lanièce.
Lanièce A. -
Grazie, Presidente. Per quanto riguarda
l'indagine dei NAS, non siamo a conoscenza se queste indagini siano
ancora in corso o terminate, non ci è arrivata nessuna
comunicazione. Essendo un'indagine della magistratura tuttora in
corso, non abbiamo dati in merito. Sappiamo solo che negli
allevamenti valdostani sono sensibilmente ridotti i controlli che
l'anno scorso erano stati effettuati in questo periodo.
Per quanto riguarda in generale i dati sulla diffusione della
TBC presso gli allevamenti valdostani, a fine anno daremo dei dati
più precisi perché è ancora in corso il conteggio delle aziende. Un
dato certo è che si tratta di un trend che è positivo negli anni e
che vi è un netto aumento dei capi risultati positivi con lesioni
non visibili, ossia non le grosse lesioni linfonodali che c'erano
in passato. Questo ci fa capire come la campagna di eradicazione
sta andando avanti in modo corretto e positivo, i capi sono sempre
più diagnosticati capi positivi precocemente.
Per quanto riguarda le ragioni del pensionamento del dottor
Rovarey. A tale dottore sono maturati, a decorrere da agosto 2009,
i requisiti per il trattamento di quiescenza ed ha deciso di
avvalersi di tale facoltà; non si tratta certo del primo e ultimo
caso in cui un dirigente decide di avvalersi di tale facoltà! Posso
sicuramente dire che ogni collegamento con la vicenda citata
dall'interpellante e il collegamento di quiescenza del dottor
Rovarey con la vicenda NAS è privo di fondamento.
In questo periodo - è stata ricordata la funzione del capo
servizio igiene e sanità pubblica veterinaria e degli ambienti di
lavoro, e naturalmente sono state elencate le funzioni -
l'Assessorato ha portato avanti gran parte dell'attività, non
ultima quella legata al controllo delle vaccinazioni in particolare
vaccinazione antinfluenzale e pandemica, quindi abbiamo portato
avanti il lavoro di concerto con l'USL.
"Se è suo intendimento colmare il posto vacante"
, abbiamo
già individuato il veterinario che verrà in comando: il dottor
Mauro Ruffier, attuale direttore della struttura complessa di
igiene degli allevamenti ed abbiamo già iniziato le procedure per
il comando.
Président -
La parole au Conseiller Secrétaire
Tibaldi.
Tibaldi (PdL) -
Per quanto riguarda la terza risposta,
prendiamo atto che avete individuato un candidato alla successione
del dottor Rovarey: il dottor Ruffier e non possiamo fare altro che
acquisire l'informazione.
Per quanto riguarda invece le altre due risposte, devo esprimere
una certa insoddisfazione e dirò il perché. Innanzitutto ad un anno
di distanza credo sia un diritto-dovere di un Assessore avere
qualche informazione in più in merito ad un'indagine su vasta scala
che ha coinvolto un settore importate come quello della zootecnica
valdostana da un anno a questa parte. Glielo dico pur sapendo che
l'attività istruttoria della magistratura inquirente è normalmente
sottoposta a riserbo, però abbiamo avuto anche, dalle risposte che
lei nei mesi scorsi ha dato ad interpellanze non solo del nostro
gruppo, ma anche di altri gruppi, degli aggiornamenti parziali e
periodici delle stalle compromesse e i capi sequestrati ed
abbattuti. Analoghe informazioni ci vennero date puntualmente anche
in III Commissione proprio dal dottor Rovarey. Credo che dire oggi:
"non sappiamo se sono terminati o meno"
, quando mi ricordo
che c'era questa correlazione immediata fra il dottor Rovarey e i
veterinari valdostani richiesti dal NAS sul territorio per
intervenire presso l'una o l'altra stalla, penso che oggi sia un
po' un sintomo di lassismo o di dimenticanza di quello che sta
accadendo, Assessore, mi permetta di dirglielo!
A maggior ragione quando lei aggiunge, sulla seconda parte della
domanda, che a fine anno conosceremo dei dati precisi: ma come
conosceremo solamente a fine anno dei dati precisi? Qui si tratta
di lesioni tubercolari sospette, che hanno causato l'uccisione di
capi di animali, talvolta giustificate, talvolta ingiustificate, ma
in ogni caso oltre a queste lesioni tubercolari che costituiscono
già di per sé stesse un sintomo di gravità e di qualifica non
completamente indenne che la zootecnica valdostana non ha più e ha
perso... ma soprattutto nella filiera alimentare questa è carne che
viene consumata, o latte... comunque sono alimenti che vengono
consumati...
(interruzione dell'Assessore Albert Lanièce, fuori
microfono)
...però sapere che un capo è infetto, sapere che ci possono
essere delle problematiche a monte di questo tipo credo che non
faccia piacere al consumatore e in questo caso alla comunità.
Credo che ad una domanda precisa del nostro gruppo su quali
considerazioni esprime in merito ai dati di indagine finora emersi.
primo, un'interlocuzione con l'organo inquirente un amministratore
può averla; secondo, il possesso dei dati finora disponibili non
penso anche questo che sia un delitto averlo, anzi è un difetto che
purtroppo evidenziamo. Queste sono le considerazioni critiche che
volevo fare alla prima delle risposte che lei ha fornito, che è
assolutamente insufficiente e gradirei, ma non solo io anche i
componenti della Commissione che hanno vissuto, perlomeno fin
quando c'era il veterinario regionale, l'evoluzione delle cose di
un comparto: quello dell'allevamento, ripeto, che non è che stia
vivendo momenti felici... Ho visto sui giornali le dichiarazioni
che sono state fatte anche in occasione del
combat
final
che c'è stato domenica scorsa, questa grande
kermesse
che raduna tutti gli allevatori, avete detto:
"mettiamo da parte le critiche, adesso festeggiamo"
e va
bene. Non vogliamo riesumare le critiche, ma i problemi ci sono e
uno dei problemi che sta attanagliando la zootecnia valdostana è
stato generato anche da questa indagine su vasta scala che ha
colpito diversi allevamenti valdostani. Se sia stata
un'esagerazione dell'organo inquirente, se ci siano state
motivazioni valide invece da parte dell'organo inquirente e qualche
elemento di valutazione in più per chi amministra, per chi
controlla l'amministrazione e soprattutto per la comunità
valdostana... a distanza di un anno penso che fosse un atto dovuto.
Assessore, questa risposta è stata assolutamente mancante, la
invitiamo in prosieguo di tempo, ma di breve tempo di fornire delle
indicazioni anche di rassicurazione su tale importante
argomento.
