Classificazione
AGRICOLTURA
COMMERCIO


Resoconto integrale del dibattito dell'aula
Oggetto del Consiglio n. 638 del 26 maggio 1999 - Resoconto
SÉANCE DU 26 MAI 1999 (MATIN)
OGGETTO N. 638/XI Valutazioni sull'operatività del "Certidop
Valle d'Aosta". (Interpellanza)
Interpellanza Appreso dei contrasti sorti all'interno del
consiglio direttivo dell'Istituto per la certificazione dei
prodotti a denominazione di origine protetta della Valle d'Aosta
(in sigla CERTIDOP);
Richiamata la deliberazione della Giunta regionale n. 2259 del
29.06.1998 con cui si è approvata l'adesione della Regione
all'Organismo denominato "CERTIDOP Valle d'Aosta";
Rilevata l'inadeguatezza di tale struttura, che non garantisce
quella terzietà e quel prestigio che un organismo di certificazione
deve assicurare;
Ritenuto che ciò influisca negativamente sull'immagine e sulle
conseguenti potenzialità commerciali dei migliori prodotti
valdostani;
il sottoscritto Consigliere regionale
Interpella
l'Assessore regionale competente per sapere:
1) in base a quali valutazioni di tipo politico-economico si
decise di aderire al "CERTIDOP Valle d'Aosta" e con quali criteri
furono scelti i componenti dell'organismo;
2) qual è il giudizio sull'adeguatezza e sulla operatività di
tale istituto;
3) se non si ritenga opportuna una scelta diversa che demandi ad
organismi non legati alla realtà di produzione e di consumo della
Valle d'Aosta, la certificazione delle D.O.P.
F.to: Curtaz
Président La parole au Conseiller Curtaz.
Curtaz (PVA-cU) Lo scopo di questa interpellanza è quello di
portare un po' di dibattito su un capitolo diverso della vicenda
"fontina".
Forse occorrerà chiarire, anche per me che non sono un esperto
in materia, cos'è il Certidop. È un istituto di certificazione dei
prodotti di origine protetta della Valle d'Aosta, perché la Valle
d'Aosta ha alcuni prodotti tipici che sono garantiti da una
normativa europea, per poter conservare queste caratteristiche c'è
la necessità che questi prodotti siano sottoposti ad un vaglio di
garanzia da parte di un istituto riconosciuto, che deve avere certe
caratteristiche. Questo in sintesi il succo della vicenda.
Questo istituto è venuto agli onori della cronaca non tanto per
la sua operatività, si potrebbe quasi dire per la sua non
operatività - ma questo perché siamo solo agli inizi della vicenda
di questo istituto, anche se poi l'Amministrazione ha aderito a
questo istituto fin dal giugno scorso, quindi da quasi un anno -,
ma per il fatto che - riportano le cronache - ci sarebbero stati
dei contrasti all'interno dei membri di questo istituto rispetto
alla presidenza e rispetto ad altre cose che non fanno parte
dell'interpellanza.
Lo scopo dell'interpellanza non è tanto quello di entrare in
queste beghe, perché non è un aspetto che m'interessi troppo; però
ho dovuto rilevare un fatto importante. A mio giudizio questi
organismi di certificazione hanno credibilità, hanno importanza,
hanno tanta più credibilità quanto più sono terzi, sono estranei a
chi viene controllato. Bisogna in altre parole cercare di evitare
che il controllato e il controllore siano la stessa persona, lo
stesso ente, altrimenti questa credibilità viene meno.
E allora il mio timore, studiando un po' la materia, è stato
quello di verificare come è nato questo istituto in Valle d'Aosta,
proprio su iniziativa dei responsabili del consorzio produttori di
fontina, e per le persone, per carità degne, su cui non ho niente
da dire prese una per una, che sono all'interno di quest'organismo,
si ha l'impressione non dal punto di vista formale, ma dal punto di
vista sostanziale, che controllore e controllato non dico che siano
la stessa cosa, ma si assomiglino molto, perché troviamo
all'interno di quest'organismo dei produttori di fontina e dei
rivenditori di fontina, senza quindi che questo organismo
acquisisca quella terzietà che gli darebbe autorevolezza e che
sarebbe una cosa ancora più importante dopo le vicende che il
prodotto fontina ha subito negli ultimi mesi.
È per questo che chiediamo all'Assessore competente in base a
quali valutazioni di tipo politico economico si decise di aderire
alla Certidop Valle d'Aosta, cioè ad un organo locale e non ad un
organo nazionale o al limite internazionale, perché credo che la
normativa europea lo consentirebbe, e con quali criteri furono
scelti i componenti dell'organismo, tra l'altro - sarebbe anche
interessante se l'Assessore lo potesse indicare - in rappresentanza
di quali organismi, di quali enti, di quali associazioni, e poi
qual è il giudizio sull'adeguatezza e sulla operatività di tale
istituto. Ripeto, si potrebbe dire sulla non operatività in un
certo senso, perché non risulta che, dalle mie poche informazioni,
questo istituto abbia già proceduto a svolgere concretamente e
pienamente il suo lavoro. Chiediamo poi se non si ritenga
opportuna, ed è questo dal mio punto di vista il passo più
interessante dell'interpellanza, una scelta diversa che demandi ad
organismi non legati alle nostre realtà di produzione e di consumo
la certificazione delle denominazioni di origine protetta.
Président La parole à l'Assesseur à l'agriculture et aux
ressources naturelles, Perrin.
Perrin (UV) Je crois qu'il faut avant tout affirmer que Certidop
est un organisme privé, qui a été constitué par le Consortium des
producteurs de fontine et la Coopagrival, en tant qu'organe
représentant les producteurs. Il a été institué pour donner
application à l'article 10 du règlement n° 2081/92, qui prévoit le
contrôle et la certification des produits Dop et IGP. La Région
successivement, par délibération du Gouvernement du juin 1998, qui
a été rappelée, adhère à l'organisme Certidop seulement en
substitution des autres producteurs Dop, qui n'ont pas une
organisation en ce moment. Donc elle se fait le porte-parole des
autres Dop, elle n'adhère pas en tant que région autonome.
L'organisme est composé par des membres représentant les
producteurs et des membres qui représentent les consommateurs, et
la composition et la représentativité sont prévues par les statuts
de l'institut et la relative demande est évaluée par le conseil
d'administration.
Je peux répondre que les membres actuels sont les représentants
du Coopagrival, les représentants de l'Ascom-Confcommercio, un
représentant des Coopératives Espace (ce sont les producteurs des
fromageries), un représentant de l'Administration régionale, un
représentant des affineurs (stagionatori), un représentant du
Consortium des producteurs de fontine, un représentant de
Confesercenti et un représentant plus générique des consommateurs.
Donc il y a les deux catégories: les producteurs avec toute la
filière des producteurs, et les consommateurs et ceux qui
s'occupent aussi de la commercialisation.
Les membres désignés par l'Administration régionale, ainsi que
les représentants des consommateurs, n'ayant pas la Vallée d'Aoste
en ce moment une représentativité précise des consommateurs, ont
été nommés par le Gouvernement régional, aux termes de la loi
régionale portant dispositions pour les nominations et les
désignations du ressort de la Région.
Par arrêté du Président du Gouvernement du 4 décembre 1998 a été
reconnue la personnalité morale de droit privé de l'association.
L'institut a ensuite envoyé au Ministère des politiques agricoles
une demande pour sa reconnaissance définitive. Prochainement aura
lieu à Rome l'audition pour vérifier la validité de l'organisation,
quant aux comités de certification de la fontine.
Quant à nous, nous avons sollicité Certidop à nous indiquer son
organisation pour la mise en marche des comités de certification et
nous en avons demandé aussi les prévisions de dépense.
Face à l'incertitude de l'organisation et aussi aux coûts
indiqués, nous avons suggéré à Certidop de se conventionner avec un
organisme externe, qui puisse quand même garantir surtout fiabilité
et expérience, et dont les coûts pourraient être inférieurs à ceux
prévus.
Par conséquent la réponse à la troisième question est que nous
partageons en ce moment que Certidop s'appuie sur un organisme de
certification extérieur pour la fontine et les autres produits, cet
organisme extérieur devra quand même être supporté par
d'expériences techniques et professionnelles de notre région, parce
qu'il doit avoir quand même un lien.
Président La parole au Conseiller Curtaz.
Curtaz (PVA-cU) Ringrazio l'Assessore, tra l'altro perché ha
aggiunto alla mia presentazione degli elementi che avevo
sottaciuto, che avevo trascurato e che mi sono sembrati di una
qualche importanza.
Dalla risposta dell'Assessore si evidenzia però che quella che
era un'impressione, una prima valutazione nella mia esposizione,
questa prima valutazione viene confermata, viene confermata cioè
questa pericolosa commistione fra controllato e controllore.
L'organismo nasce, come ha ricordato l'Assessore, su un accordo fra
il Consorzio produttori fontine e la Coopagrival, e quindi enti che
sono indubbiamente interessati economicamente al prodotto
fontina.
Lo stesso modo in cui sono stati individuati e scelti i
rappresentanti dell'organismo confermano quest'idea, perché si
tratta di persone che hanno interessi economici del tutto legittimi
all'interno o del ciclo di produzione della fontina o della
commercializzazione della fontina, in senso ampio.
Sui consumatori avrei qualche perplessità, non voglio entrare
nel merito delle scelte perché sarebbe antipatico e poi ripeto che
voglio portare tutto il mio rispetto alle persone che sono state
scelte, però anche all'interno delle scelte dei consumatori sono
stati individuati effettivamente più dei commercianti che dei
consumatori, cioè più degli acquirenti in grosse partite di fontina
che poi rivendono al consumo, perché mi sembra - senza entrare nel
dettaglio perché non sarebbe opportuno - che le scelte che sono
state fatte non evidenzino particolari consumatori nell'elenco che
ci è stato fornito.
Apprezzo con riserva quest'idea che l'Assessore mi ha
manifestato di suggerire al Certidop di rivolgersi all'esterno per
i problemi relativi alla certificazione; certo si tratta di un
suggerimento di cui non abbiamo ancora certezza che verrà adottato,
fra l'altro proprio la natura giuridica di questo istituto che ha
ricordato nella sua introduzione l'Assessore, cioè come un istituto
di diritto privato, mal si concilia con i suggerimenti che
l'Amministrazione vuole dare, perché a quest'organismo diventa
difficile dare dei suggerimenti quando gli è riconosciuta una sua
autonomia funzionale e decisionale. Nello stesso tempo a me sembra
che questa scelta sia ancora provvisoria e non sia una scelta
definitiva, almeno così mi è parso di capire, perché mi è sembrato
di sentire un "per ora" da parte dell'Assessore, cioè in attesa che
ci siano le persone competenti a fare questa cosa. Ritengo che
certo questa può essere una scelta provvisoria per tamponare una
situazione, ma personalmente non credo che sia questa la scelta
giusta.
Credo che se la Valle d'Aosta vuole assurgere anche in questo
ambito ad un ruolo più ampio, non debba sempre chiudersi in queste
quattro valli a cercare qua competenze che a volte ci sono, a volte
non ci sono, ma debba cercare soprattutto quella autorevolezza che
ha solo un organismo di dimensione internazionale, in modo che sia
un biglietto da visita da presentare al consumatore: comprate
questo prodotto perché certificato da questo ente autorevole, ente
che certifica già prodotti tipici molto importanti.
Questo sarebbe un bel biglietto da visita, non la certificazione
che ci facciamo noi quattro in casa e che poi, nell'ambito di
un'utenza che sarà sempre più attenta e qualificata su questi
punti, rischia di essere un biglietto da visita non propriamente
significativo.
