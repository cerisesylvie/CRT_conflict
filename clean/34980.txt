Classificazione
BILANCIO E CONTABILITA' REGIONALE



Oggetto del Consiglio n. 2606 del 19 settembre 2012 - Resoconto
OGGETTO N. 2606/XIII - Ritiro delle mozioni: "Impegno delle
Commissioni consiliari permanenti 1ª e 2ª a presentare una
relazione per l'individuazione di iniziative atte a favorire la
crescita economica e sociale della Regione" e "Avvio di un ampio
confronto con la competente Commissione consiliare sui contenuti
della manovra di applicazione della spending review".
Mozione
Premesso che l'adeguamento del bilancio di previsione della
Regione autonoma Valle d'Aosta per il triennio 2012-2014 alla
spending review dovrà essere articolato attraverso una "manovra di
buon senso";
Considerato che la revisione della spesa regionale dovrebbe
essere impostata con interventi destinati a migliorare
l'efficienza, con una grande attenzione agli interventi che
potrebbero rischiare di minare le politiche per la comunità, in
particolare nei settori della sanità, dei servizi sociali,
dell'istruzione e del lavoro;
Evidenziato che sono numerosissime le leggi regionali di
concessione di contributi per la realizzazione di interventi,
iniziative promozionali e di diverso interesse;
Rilevato che, in virtù di una attenta politica alla spesa, si
deve privilegiare il coordinamento delle diverse iniziative,
evitando la sovrapposizione e la dispersione e, nel contempo,
l'ottimizzazione delle risorse finanziarie e umane messe in campo
di volta in volta;
Sottolineato che in questo particolare momento storico un
impegno particolare deve essere posto per la razionalizzazione
della spesa affiancata ad una maggiore funzionalità della macchina
burocratica ed una drastica riduzione degli sprechi;
tutto ciò premesso
Il Consiglio regionale
Impegna
le Commissioni consiliari permanenti 1
a
e
2
a
a presentare, entro cinque mesi, una relazione alla
Presidenza della Regione nella quale siano indicate e definite
linee operative allo scopo di individuare normative e modalità con
le quali sostenere iniziative per favorire la crescita economica,
culturale, sociale della Valle d'Aosta nell'ottica della
semplificazione, della delegificazione, del riordino normativo e
del contenimento della spesa.
F.to: Rigo - Donzel - Carmela Fontana
---
Mozione
Alla fine del mese di agosto, l'Assessore alle Finanze
Leonardo La Torre ha annunciato l'intento di adeguare il bilancio
2012 della Regione Valle d'Aosta alla spending review con una
"manovra di buon senso'', prevedendo tagli per circa 30 milioni di
euro allo scopo "di ridurre al minimo l'impatto sulla comunità e
risparmiando laddove è ancora possibile risparmiare''.
La predisposizione del disegno di legge contenente la
rimodulazione delle spese è stato previsto per il mese di
settembre, ''dopo un serrato confronto con le forze di
maggioranza''.
Negli stessi giorni il Presidente della Regione ha dichiarato
"l'intenzione di avviare un confronto più ampio anche sulla spesa
del bilancio di previsione pluriennale".
Il Consiglio regionale della Valle d'Aosta
Consapevole della gravità dell'attuale congiuntura economica
e della necessità di operare responsabilmente, senza considerare le
decisioni fondamentali riguardanti la spesa pubblica appannaggio
esclusivo della maggioranza politica in carica ma anzi allargando
il confronto e se possibile la condivisione delle scelte di fondo
al più ampio spettro possibile di forze politiche.
Impegna
1) il Presidente della Regione e l'Assessore alle Finanze ad
un confronto urgente con la II Commissione del Consiglio regionale
sui contenuti della manovra di applicazione della spending review,
prima di procedere alla sua adozione, per dare un contenuto non
puramente formale al loro confronto con il Consiglio regionale sui
contenuti della manovra stessa, affinché essa non assuma i
connotati di un puro 'taglio lineare' e non incida negativamente
sulla qualità e quantità dei servizi erogati da parte delle
pubbliche amministrazioni in Valle d'Aosta;
2) la Giunta regionale a concordare rapidamente con la
Conferenza dei capigruppo il cronogramma operativo per la
preannunciata anticipazione dei tempi di adozione del bilancio di
previsione 2013, fissando i termini di presentazione di un
documento di indirizzo da parte del Consiglio che tenga conto del
mutato contesto finanziario;
3) la II Commissione consiliare ad operare nei prossimi 60
giorni un'analisi degli impatti della legislazione 'anticrisi'
applicata dal 2009 in poi e un'attenta rivisitazione della spesa
prevista nelle varie leggi di settore attualmente vigenti.
F.to: Louvin - Bertin - Cerise - Chatrian - Patrizia
Morelli
Président -
La parole au Conseiller Secrétaire Rigo.
Rigo (PD)
- Questa mozione può essere letta come
iniziativa propedeutica alla discussione sull'adeguamento del
bilancio annuale alla spending review che affronteremo fra poche
settimane da quanto abbiamo appreso dai giornali. Il dibattito
sulla situazione contabile della Regione infatti non potrà non
essere inquadrato nell'attuale crisi nazionale, mondiale.
Dappertutto si legge che la nostra crisi è una crisi di civiltà,
dei suoi valori, delle sue credenze, ma è soprattutto una
transizione fra un mondo antico ed uno nuovo. Ecco perché anche
dalla piccola Valle d'Aosta non dobbiamo far finta di nulla, al di
là delle risorse che mancano. Le vecchie visioni della politica,
dell'economia e della società ci hanno reso forse ciechi e oggi
dobbiamo costruire nuove visioni. Ogni riforma politica, economica
e sociale è indissolubile da una riforma di civiltà e di vita, da
una rinascita spirituale. Secondo alcuni pensatori contemporanei la
riuscita materiale della nostra società è stata formidabile, ma ha
anche prodotto un drammatico insuccesso morale, nuove povertà, il
degrado di antiche solidarietà, il dilagare degli egocentrismi,
malesseri diffusi ed indefiniti. Considerazioni, queste, già
sentite anche nella nostra Regione nel corso degli appuntamenti
promossi dal Forte di Bard.
Se si vogliono seriamente realizzare gli obiettivi di
"sostenibilità" e di "umanizzazione", non basta spianare la via con
qualche levigatura, bisogna cambiare via. La necessità di cambiare
via non ci impone di ripartire da zero: ci sono aspetti positivi
acquisiti nel corso della storia e altri che devono essere messi in
discussione nel momento in cui la crescita all'infinito viene messa
drasticamente in discussione dal perdurare della crisi e dai
pericoli prodotti dallo sviluppo e dagli eccessi della civiltà dei
consumi. Di tutto ciò, più autorevolmente di me, ha parlato venerdì
scorso il Presidente Rollandin a Pont-Saint-Martin; di questo le
forze politiche dovranno discutere in questi mesi che si
preannunciano molto delicati per le imminenti campagne elettorali
politiche e regionali. Dobbiamo discutere di noi, ma con grande
attenzione a quello che ci circonda. Dobbiamo farlo perché per la
prima volta la Valle d'Aosta sta vivendo un processo di
impoverimento finanziario a tutti i livelli, non mi ricordo periodi
analoghi: meno soldi per la Regione, meno soldi per l'economia,
meno soldi per le famiglie. Tutto ciò mentre il confronto fra le
forze politiche tra e nei diversi livelli di Governo (Regioni,
Comuni, sindacati), in una parola la democrazia repubblicana,
soffre a sua volta un indebolimento pericoloso. Quindi abbiamo due
negatività, non una sola. La crisi che stiamo attraversando è una
crisi di sistema che ha bisogno di risposte chiare ed alternative.
Dal lamentarsi dello "Stato cattivo" che nega l'autonomia e i soldi
alla nostra regione e ci prevarica su diritti riconosciuti occorre
passare al cambio di mentalità e di approccio anche politico. Tutto
ciò richiede come non mai una politica che sappia dire la verità
alla gente e metterla di fronte alle alternative, e non basta farlo
ogni tanto nelle occasioni celebrative e poi passarci sopra! Questa
stessa sensibilità e quelle testimonianze la politica dovrebbe
essere capace di tradurle in comportamenti ed atti amministrativi.
L'attuale modello di sviluppo basato quasi interamente sulla spesa
pubblica, che ha avuto un ruolo fondamentale per la crescita della
Valle d'Aosta, va cambiato. A partire dal bilancio, che gli uffici
dell'Assessorato stanno attrezzando, che non deve limitarsi a
qualche piccola ristrutturazione.
La casa dell'autonomia ha bisogno di un progetto nuovo, non solo
perché la famiglia è cambiata, ma perché quella famiglia dovrà
modificare i propri stili di vita, i modi di consumare e di vivere;
come abbiamo sentito dire in questi giorni. Questo obiettivo
ambizioso è fatto di confronto, di scelte, di proposte e di
decisioni, e tra queste anche di piccoli cambiamenti, di piccole
riforme che non vanno ad incidere sulle trasformazioni di fondo, ma
che cominciano a modificare l'attuale organizzazione della gestione
dell'Amministrazione regionale. La mozione parla di questo. In
questi anni più volte abbiamo sentito gli amministratori parlare di
"razionalizzazione", di "ottimizzazione della spesa"; allora il
settore della concessione di contributi è senz'altro uno di questi.
Numerosissime sono le leggi regionali di concessione di contributi
per la realizzazione di interventi, iniziative promozionali,
manifestazioni diverse a carattere sociale, ricreativo, sportivo,
culturale, scientifico, sociosanitario finalizzate al potenziamento
delle attività economiche, artigianali, agricole, eccetera.
Questa mattina il collega Comé ha ricordato che nelle vicende
che si sono susseguite in questi anni in questo Consiglio a volte
gruppi o Consiglieri si trovano a valutare in maniera differente
decisioni, scelte fatte nel passato e che a volte confliggono con
quelle del presente. In questo caso molte leggi regionali di cui
sto parlando risalgono agli anni 1992-1993-1994, anni in cui il mio
partito era in maggioranza per questo sono quindi io in
contraddizione con quanto allora deciso, perché chiedo di valutare
oggi la portata di queste leggi regionali? Non so, non conosco le
ragioni che hanno portato allora all'approvazione di quelle leggi,
ma a dire la verità questo non mi interessa.
Oggi la situazione richiede cambiamenti epocali, pertanto non
amo guardare indietro o preoccuparmi di cosa abbiamo fatto o ha
fatto il mio partito allora, e questo né per la polemica consiliare
che non aiuta la politica tanto più in questo momento a cambiare,
tanto meno nel cercare di disegnare il futuro. La memoria è
importante, perché deve consentirci di capire meglio la realtà di
oggi e, forse, se utilizzassimo un po' di più quella sana
autocritica, spesso auspicata, rispetto alle cose fatte nel
passato, sono convinto che questo atteggiamento potrebbe aiutarci
in questa stagione difficile per la politica. Piccoli e grandi
stanziamenti rispetto a quelle leggi regionali che ricordavo, che
mal contati superano di molto i milioni di euro, ma chissà quanti
sono in realtà ed a quanto ammonta il totale degli stanziamenti
previsti nel bilancio! Io non ne sono venuto a capo. Ogni
Assessorato ha una o più leggi con cui cerca di dare una mano: dai
concorsi dei meli a quello del miglior sommelier, dallo Zecchino
d'oro alla moda e alla musica del '900, dai festival, agli incontri
e continuando con le più disparate feste piccole e grandi di
comunità, ai premi, alle ricerche, ai concorsi, alle mostre. E si
sa la fantasia è ispiratrice di mille idee che la Regione cerca - o
ha cercato - in tutti i modi di sostenere.
Non dico che tutto debba essere depennato, ma chiedo a voi tutti
se è possibile continuare così? Non è venuto il momento di farci
sopra una riflessione? Mi chiedo: si rilancia un'attività
economica, sociale e culturale con deliberazioni della Giunta
regionale che, grazie appunto a tutte queste leggi, danno
contributi per importi pari a 297 euro, per fare un esempio
concreto? Forse ce ne sono alcune che danno contributi anche di
minore importo. Vi sembra logico che nel 2012 la Giunta debba
essere impegnata con atti amministrativi di questa rilevanza? Ma
quanto costa alla Regione istruire pratiche di questo tipo e
soprattutto qual è l'effettivo vantaggio per la collettività in una
deliberazione di Giunta dell'importo totale di quasi 3.000 euro?
C'erano accompagnati 10 provvedimenti, di importo di 300 euro;
immaginate quanto lavoro c'è dietro quella deliberazione?
Nella mozione chiediamo alle commissioni competenti di lavorare
nella logica di preparare alla Giunta una relazione nella quale
siano individuate modalità più innovative per sostenere iniziative
e per favorire la crescita economica, culturale e sociale della
Valle d'Aosta. È giusto che la Regione continui a sostenere
iniziative per potenziare la nostra azione in settori strategici,
ma
"in questo particolare momento storico dobbiamo essere
consapevoli che niente sarà più come in passato e che i sacrifici
devono essere fatti da tutti e tutti devono lavorare per concorrere
a risanare il sistema"
...queste sono parole del Presidente
Rollandin nel rapporto di fine anno.
La I e la II Commissione, confortate dai funzionari del Servizio
legislativo e da quelli dei diversi Assessorati, nell'ottica della
semplificazione e della delegificazione - ne abbiamo tante, troppe!
- del riordino normativo, del contenimento della spesa, dovranno
sottoporre all'attenzione della Presidenza della Regione linee ed
indirizzi utili al Governo per elaborare precisi disegni di legge,
da sottoporre alla valutazione del Consiglio. Questo è il percorso
che abbiamo disegnato nella mozione. Perché abbiamo individuato
nelle commissioni i soggetti deputati a svolgere questo lavoro?
Perché è il Consiglio regionale che indica al Governo le linee
programmatiche di azione della Regione e sapendo che fra pochi mesi
si aprirà la campagna elettorale - forse è già aperta - e
"razionalizzazione" non fa rima con "elezione", non volendo essere
demagoghi o massimalisti, abbiamo indicato in cinque mesi il tempo
necessario per questo lavoro di riordino, che credo non sia
semplice. In primavera il clima politico ci dirà se già in questa
legislatura sarà possibile mettere mano alle leggi o se questo
compito verrà affidato alla nuova Assemblea consiliare.
A noi preme cominciare a camminare nella direzione del
cambiamento e noi ci abbiamo provato presentando questa
mozione.
Presidente
- Visti gli argomenti trattati, vi propongo di
discutere insieme a questa mozione anche il punto n. 35, se siete
d'accordo. Va bene.
La parole au Conseiller Louvin.
Louvin (ALPE)
- Grazie Presidente.
La vasta introduzione del collega Rigo ci consente economia di
tempi e di argomenti. Siamo anche noi preoccupati che si possa
procedere in questa fase ad un'approfondita analisi degli effetti
della spending review.
Nella mozione noi affrontiamo la problematica forse con un
taglio di maggiore rapidità rispetto alla tempistica ampia e agli
approfondimenti più generali che suggerisce il collega, ma anche
noi ci richiamiamo alla necessità di fare una rivisitazione del
complesso delle leggi di spesa che attualmente interessano la
nostra Regione, a cui aggiungiamo anche un'analisi retrospettiva,
in funzione delle scelte che verranno fatte, degli impatti della
legislazione anticrisi a cui abbiamo dato vita dal 2009 in poi.
Abbiamo preso atto delle dichiarazioni dell'Assessore e del
Presidente nel corso dell'estate circa i tempi che vengono
annunciati per la manovra correttiva, che ci impone la spending
review con un aggravio di 30.000.000 di spesa, con una riduzione
della spesa possibile della nostra Regione di altri 30.000.000, non
è la prima. Non oso fare pronostici per quanto riguarda altre
eventuali future iniziative di questo genere, che sono state anche
censurate dalla Corte costituzionale nel loro approccio tecnico, ma
che nondimeno stiamo subendo largamente.
A noi preme che ci sia un confronto approfondito nella
competente commissione di fronte al Presidente della Regione e
dell'Assessore; ad oggi, al di là di queste brevi esternazioni che
ha fatto la Giunta, non abbiamo nessun elemento concreto.
Registriamo solo una tirata di freno a mano nell'Amministrazione;
ci riferiscono - servizi ed uffici competenti di vari settori - di
palette rosse alla spesa in vari settori in relazione agli effetti
di questi provvedimenti. Quello che vorremmo vedere in un confronto
molto leale è qual è il disegno generale, perché ci sono vari
ambiti, si può procedere a tagli lineari e noi lo riterremmo
particolarmente problematico e dannoso, si può procedere in modo
più selettivo colpendo alcuni cespiti di spesa; ci farebbe piacere,
se non condividere, quanto meno conoscere i contenuti di questo. Lo
riteniamo un gesto di doverosa informazione.
Abbiamo aggiunto un'annotazione di carattere tecnico, di cui
spero vorrà prendere considerazione l'Assessore, in merito al
cronogramma per il futuro bilancio. A parte il fatto di essere
l'ultimo bilancio di legislatura, il bilancio dell'anno prossimo ha
dei caratteri di una certa eccezionalità e gradiremmo poter
approfondire in tempi ragionevoli, cosa non sempre possibile in
questa legislatura, l'impostazione di bilancio - se possibile con
una discussione sui grandi obiettivi anticipatamente - e poi avendo
la possibilità di lavorarci adeguatamente, perché crediamo che la
stretta dei bulloni imporrà questa volta più che altre volte delle
scelte, e su questo - per non doverci pronunciare
in
extremis
in modo affrettato - per noi è fondamentale che ci sia
il tempo necessario per lavorare, e lavorare bene, lavorare
serenamente nella commissione competente in materia di finanze.
Grazie.
Président
- La parole au Président de la Région,
Rollandin.
Rollandin (UV)
- Grazie Presidente.
Le illustrazioni fatte dai colleghi su questo tema delicato si
riferisce non solo alla spending review, ma ad un'organizzazione
generale del livello amministrativo, che si è esplicitato negli
anni con le varie leggi di settore, con una serie di provvedimenti
che di volta in volta si sono aggiornati a seconda delle esigenze.
Prima di lasciare la parola all'Assessore La Torre, vorrei
specificare alcuni aspetti.
In particolare vorrei dire che con la legge n. 19/2012
(assestamento di bilancio) avevamo specificatamente previsto per
introdurre misure aggiuntive l'articolo 10 per il riordino e la
riduzione della spesa pubblica regionale. In questo articolo noi
specificavamo che
"In considerazione delle finalità perseguite
dal decreto, la Regione persegue nel processo di identificazione
del sistema organizzativo regionale il riordino e la riduzione
della spesa pubblica, in conformità ai principi di sussidiarietà,
adeguatezza, economicità ed efficacia dell'azione amministrativa. A
tal fine la Giunta regionale, entro 90 giorni dalla data di entrata
in vigore della presente legge, anche mediante l'implementazione
degli strumenti di pianificazione organizzativa già esistenti,
individua ulteriori iniziative e misure volte a perseguire i
seguenti obiettivi: riduzione degli oneri amministrativi a carico
dei cittadini e delle imprese, incremento dei sistemi di
innovazione digitale, razionalizzazione e qualificazione dei
processi organizzativi e linee di contenimento spese funzionamento
ufficio acquisti beni e servizi, anche mediante individuazione di
responsabili unici, eliminazione di spese eccedenti e improduttive,
riduzione delle spese di rappresentanza, di consulenza e per
convegni, miglioramento del sistema di conoscibilità e trasparenza,
iniziative di contenimento e razionalizzazione spesa pubblica,
coinvolgimento nel monitoraggio della spesa pubblica..."
,
eccetera. Chiedo scusa se l'ho riletto, era per rinfrescare le idee
sull'impegno a suo tempo preso. A seguito di questo impegno c'è
stato un lavoro molto importante fatto come Amministrazione; una
delle iniziative portava ad un incontro che è stato fatto con tutti
i dirigenti per attuare misure aggiuntive per il riordino e la
riduzione della spesa, dove venivano presentate una serie di
proposte che dovevano essere considerate. L'incontro è avvenuto
l'altro ieri.
Ho fatto questo richiamo per dire che le proposte che sono state
qui esplicitate, non solo sono condivisibili, ma sono quelle che
noi avevamo già scritto in questo documento e su cui non solo
stiamo lavorando, ma su cui abbiamo già delle indicazioni per
lavorare. Questo non certo per sottrarre il confronto e le
indicazioni eventuali, ma mi era sembrato anche dal collega Louvin
che in questo c'era la condivisione e l'apporto costruttivo, che
doveva essere
in primis
di chi nell'Amministrazione lavora
per riuscire a capire se si rende conto di quello che si può fare o
non fare, altrimenti la cosa diventa difficile. In più presenteremo
la relazione a breve su tutte quelle che sono qui esplicitate, in
particolare nella mozione di cui all'oggetto n. 33; a proposito
della semplificazione, delegificazione, riordino normativo, è stata
fatta una serie di approfondimenti per settore, dove c'è il
riordino previsto già in fase e quello che si farà, quindi con il
riordino progressivo di tutte le azioni amministrative oltre che la
delegificazione per quanto è possibile.
Ho voluto ricordare questi fatti per dire che il lavoro è già
abbastanza avanti, non è un lavoro facile, perché si tratta di
rivedere una serie di proposte. L'esempio fatto dal collega Rigo su
una serie di misure che nel tempo potevano avere un significato,
con dei valori molto, molto bassi, non giustificano più una
proposta di delibera, né degli atti particolari, e devono essere
riviste. Ora di questo, noi come voi, ce ne siamo resi conto e ci
abbiamo lavorato, arrivando ad alcune proposte.
La nostra proposta è che: primo, siamo disponibili a portare
nelle commissioni quello che è il lavoro svolto ad oggi, in modo
che esse valutino quello che si ritiene di poter fare in meglio;
secondo: sull'esplicitazione fatta illustrando la mozione da parte
del collega Louvin nell'ambito della spending review e delle misure
da adottare di nuovo e in più ai tagli fatti al bilancio e
conseguentemente alle misure previste nel bilancio 2013-2015, su
questo l'intenzione dell'Amministrazione è quella di avvicinare le
tempistiche per la discussione sia delle misure come spending
review, sia del bilancio, in modo che ci sia una discussione che
possa far capire qual è l'impatto e qual è il futuro. Su queste
tematiche c'è la disponibilità entro tempi contenuti di dare degli
indirizzi, a far capire qual è la misura, tenendo conto che oltre
alla spending review ed al discorso del bilancio - cosa non
marginale - c'è il discorso del rispetto del patto di stabilità che
incide sul bilancio 2012 con una serie di misure che congelano le
risorse, in quanto esse non sono utilizzabili. Ho voluto fare
questo quadro per dire che noi avevamo l'idea di fare questo
confronto per dare i tempi e le linee, in modo che si possa
anticipare gli indirizzi che sono stati visti dall'Assessore
competente e che potranno essere portati all'attenzione delle
commissioni.
Quindi chiedo ai proponenti, dando questa disponibilità per
quanto riguarda la proposta illustrata dal collega Rigo, di
chiedere che la valutazione sull'opportunità, non dico i cinque
mesi di lavoro perché noi vorremmo lavorare in tempi molto più
brevi, nel senso che su alcuni aspetti sarebbe quasi
obbligatorio...e sull'altra vale il discorso di portare in
commissione le linee. Quindi adesso, anziché riscrivere il
deliberato c'è l'impegno ufficiale di andare in commissione per
portare sia le linee della spending review, sia le linee del
bilancio 2013-2015, sia gli impegni che dovranno essere preparati
per il patto di stabilità e, dall'altra, per illustrare le misure
che si riferiscono alle indicazioni specifiche contenute
nell'ultima riga dell'impegno della mozione che il collega Rigo ha
illustrato. Adesso non entro di più nel dettaglio, ma c'è la
disponibilità a breve ad andare in commissione, dopodiché la
commissione valuterà il percorso e le proposte che possono
venire.
Quindi per illustrare sia un punto che l'altro ci impegniamo
formalmente a venire a presentare quello che ho appena illustrato,
che è quello che avete chiesto, senza stare a rivedere la mozione,
altrimenti dovremmo specificare cosa, cioè fare il richiamo a
quello che ho appena detto, diversamente sembra che sia una novità.
Invece voglio ribadire che su questo ci abbiamo lavorato, perché
contenuto in una norma prevista nella legge di assestamento. In
questo modo mi sembra di recepire quelli che sono i "desiderata"
delle due mozioni, dando la disponibilità a venire in commissione
per svolgere questo ruolo. Grazie.
Président
- La parole à l'Assesseur au budget, aux
finances et au patrimoine, La Torre.
La Torre (FA)
- Grazie Presidente.
Credo che dopo le parole del Presidente non ci sia molto da
aggiungere, anche perché uno degli elementi su cui era opportuno
spiegarci, è come noi non siamo passivi a questa situazione.
Credo sia giusto che io intervenga, perché vanno valorizzati gli
interventi dei colleghi, che introducono, con queste mozioni che si
inseriscono al momento giusto, in un lavoro che stiamo portando
avanti ed aprono un dibattito lungo ed impegnativo e che avremo
modo di affrontare tutti insieme sia all'interno delle commissioni
che in quest'aula. Ho apprezzato come sono state presentate,
l'analisi veloce ed accurata che è stata fatta, e la visione del
cambiamento che voi percepite è molto simile a quella che
percepiamo noi. Si avverte in particolare nelle Regioni a Statuto
speciale che esiste un approccio da parte dello Stato diverso nei
confronti delle finanze di queste Regioni, è innegabile, e questo
ci deve far riflettere come in quest'aula tutto ciò che può essere
un contributo positivo per creare una sorta di difesa della nostra
struttura finanziaria deve essere valorizzato. In questo senso le
vostre, che di fatto sono delle raccomandazioni ad agire in questo
senso, sono accolte come indicazioni.
Credo che il Presidente abbia chiesto di ritirare le vostre
mozioni perché lo scopo è quello di unire le forze in un percorso
che vogliamo condividere, quindi sono d'accordo che dovremmo
trovarci per calendarizzare un cronoprogramma e per definire tempi
e modi della discussione, perché - come è stato affermato - noi
vogliamo anticipare il bilancio, in quanto vogliamo affrontare
questi argomenti e non vogliamo essere superati dagli eventi. Siamo
consapevoli che i soldi che gestiamo non sono nostri, ma sono i
soldi della nostra collettività e che il nostro bilancio è formato
prevalentemente dalle tasse che pagano i nostri cittadini, per cui
abbiamo un dovere nei loro confronti di garantire il loro benessere
sociale.
Le vostre osservazioni credo siano - così come le mie - di buon
senso, e anch'io ribadisco se, in questa ottica di lavorare
comunemente verso l'obiettivo, si possono ritirare le mozioni per
dare un contributo che vada nella stessa direzione.
Président -
La parole au Conseiller Secrétaire Rigo.
Rigo (PD)
- Grazie Presidente.
La situazione del nostro mondo occidentale ci obbliga a pensare
a dei cambiamenti; allora voglio fare una considerazione di ordine
generale rispetto alle proposte del Presidente Rollandin.
Siamo costretti a rivedere il nostro programma, la nostra
situazione contabile, anche a seguito di interventi esterni che
sono i decreti che tutti voi conoscete, quindi siamo obbligati a
fare questa opera di analisi interna per consentirci di rispondere
appieno a delle necessità nazionali. Ma credo che ci sia anche la
necessità tutta valdostana di cominciare a modificare una macchina
che necessita di una profonda revisione. Se non avessimo avuto
questa urgenza, credo che sarebbe stato comunque necessario
rivedere non nella parte contabile, perché forse eravamo più
tranquilli, ma nella parte di come noi stiamo gestendo per conto
dei valdostani la macchina regionale.
Il nostro intento era di incamminarci in questo percorso, il
Presidente ci ha ricordato quello che era stato scritto e votato da
quest'Assemblea rispetto a questa riorganizzazione e
razionalizzazione della spesa, ci ha detto che ci sono già delle
proposte, lei è in grado di venire in commissione per farci vedere
il lavoro compiuto finora e per valutare come procedere. Se questo
è l'indirizzo, noi ritiriamo la mozione.
Président
- La parole au Conseiller Louvin.
Louvin (ALPE)
- Non sarò il guastafeste di turno, anche
perché c'è un impegno e noi eravamo andati nel senso della
sollecitazione a poter levare il sipario e vedere cosa c'è in
concreto su una procedura, ha fatto bene il Presidente a
richiamarla, quella dell'articolo 10. Peraltro noi votammo
convintamente contro all'articolo perché rientra in una linea per
cui tutta la questione finanziaria è un rapporto fra la Giunta
regionale, i suoi dirigenti ed il CELVA. Quell'articolo venne
inserito nella manovra di adeguamento, fu un emendamento portato in
commissione per effetto della "manovra Monti", quindi noi non ne
abbiamo gradito molto l'impostazione, ma ci fa piacere che ci sia
oggi la disponibilità dell'Esecutivo di venire a dire cosa sta
facendo. Non è obbligato a rigor di logica, ma rientra in quel
residuale rispetto nei confronti dell'Assemblea da cui trae la sua
legittimazione, e quindi ben volentieri sentiremo - ci auguriamo
entro il prossimo Consiglio - l'Assessore La Torre o il Presidente
per darci conoscenza di questo, perché si stanno levando dei venti
molto inquietanti.
Poche ore fa siamo stati attaccati dal Presidente della
Provincia di Torino per presunto
dumping
fiscale da parte
delle Province e Regioni autonome sulla questione dell'imposta
sulle trascrizioni, ci sono in questo momento delle situazioni di
grave tensione.
Noi, limitandoci alla revisione dell'assetto di spesa generale
delle leggi che abbiamo in campo, ci auguriamo di poter discutere
in commissione, e quindi mi adeguo: obbedisco agli ordini del
collega Rigo ed il gruppo ALPE ritira la mozione.
Presidente
- Quindi le mozioni sono entrambe
ritirate.
Il Consiglio prende atto concordando.
