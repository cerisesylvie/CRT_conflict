Classificazione
BILANCIO E CONTABILITA' REGIONALE



Oggetto del Consiglio n. 1883 del 6 ottobre 2022 - Resoconto
OGGETTO N. 1883/XVI - Interpellanza: "Intendimenti in merito
al rifinanziamento nel corso dell'esercizio 2022 delle misure
finanziate con il DL 75".
Sammaritani (Presidente)
-
Passiamo all'oggetto n.
38 all'ordine del giorno. Per l'esposizione, la parola al
consigliere Aggravi.
Aggravi (LEGA VDA) -
Quest'interpellanza nasceva la
mattina del 23 settembre scorso e un po' più tardi si trovava in
parte già la risposta nel comunicato stampa che la Giunta ha
emanato al termine appunto della sua riunione di quel venerdì
riguardo al rifinanziamento dello stesso DL n. 75, quindi delle
misure urgenti in materia di contenimento dei costi energetici a
favore degli investimenti delle imprese. In realtà, però
l'interpellanza ha una duplice componente, quindi su questa seconda
parte, in particolare sulle due domande, la seconda e la terza, in
cui appunto si andava a chiedere: "se le misure finanziate...
verranno rifinanziate nel costo dell'esercizio e in caso
affermativo con quale procedimento amministrativo, quali
tempistiche e per quale ammontare" - a questo punto la adeguo, me
lo consenta, Assessore, chiedendo come intendete farlo, quindi non
sono più dubitativo... ma quando più che altro arriverà il
procedimento amministrativo di rifinanziamento - e se quest'azione,
questa variazione nelle vostre valutazioni è l'ultima di quest'anno
prima del bilancio oppure se ne prospetta un'altra.
La seconda componente invece dell'interpellanza, che è la prima
domanda, riguarda invece - e l'avevo già detto nel corso del
dibattimento del disegno di legge n. 75 - una domanda che feci io
all'epoca in Commissione al Presidente, poi l'ho ripresa
nell'ambito del dibattimento del disegno di legge, riguarda in
particolare i contenuti della deliberazione 22 del 31 agosto scorso
rilasciata dalla Sezione di controllo per la Regione Valle d'Aosta
inerente la relazione sulla tipologia delle coperture finanziarie
adottate da leggi regionali approvate nell'anno 2021 e sulle
tecniche e quantificazione dei relativi oneri. In particolare al
punto 4 sono state evidenziate tre leggi che a fronte delle
osservazioni fatte da Sezione locale di controllo... le coperture
finanziarie adottate non avrebbero una copertura legittima perché
sostanzialmente si è utilizzato delle variazioni di spesa
d'investimento per andare a coprire delle spese correnti. È vero
che, leggendo i contenuti della deliberazione, e nelle
interlocuzioni che ci sono state, si osserva il fatto che tali
importi, l'insieme sul triennio di tali importi non rileva in
termini di significatività sull'incidenza degli aggregati di
bilancio. Sta il fatto però che l'osservazione e, in particolare,
il rilievo ai sensi della legge n. 30/2009 e in generale del 118 è
stato fatto, quindi si chiede al primo punto dell'interpellanza:
"se e quali azioni di rimedio e/o procedure amministrative verranno
poste in essere a fronte..." di questi rilievi.
Presidente -
Risponde per il Governo l'assessore
Marzi.
Marzi (SA) -
-
Spero di riuscire a sintetizzare
una risposta da sedici pagine perché ovviamente il tema trattato -
e, tra l'altro, le faccio i complimenti per questo - è un tema
complesso, che in una qualche maniera, da un punto di vista logico,
collega anche la prima domanda alla seconda, perché comunque sia
giustamente è meglio specificare anche in tal senso.
A beneficio di tutti e come da lei richiamato, il passaggio più
delicato del capitolo 4 della relazione della Corte dei conti fa
riferimento alle leggi regionali n. 3, n. 14 e n. 18 del 2021 per
le quali la Sezione ha rilevato come parte degli oneri iscritti
come spese correnti siano coperti tramite finanziamento mediante
l'utilizzo delle risorse iscritte nel bilancio di previsione come
spese di investimento. Sono stati richiesti i chiarimenti del caso,
in particolare circa la compatibilità con quanto disposto
dall'articolo 21, comma secondo, della legge regionale n. 30/2009,
secondo cui
le leggi regionali, che prevedono nuove o maggiori
spese correnti, devono trovare copertura con l'iscrizione di
entrate correnti, ovvero con la riduzione delle spese correnti
stesse
. Tra l'altro, questo è un ambito, quello del titolo 1 e
del titolo 2, delle spese correnti e delle spese in conto capitale
che lei richiama in maniera puntuale, ma che spesso è stato oggetto
di strumentalizzazione politica facendo finta che non sia una
questione dirimente e invece poi la Corte dei conti fa attenzione
eccome a quello che apparentemente potrebbe sembrare una mera
questione di lana caprina.
La Regione, in replica alle osservazioni della Sezione di
controllo, ha riconosciuto la correttezza del rilievo assicurandone
immediata più rigorosa applicazione della norma di contabilità
regionale in questione, pur sottolineando come gli importi delle
spese correnti, come, tra l'altro, da lei richiamato, autorizzate
con il finanziamento corrispondente alla riduzione delle spese di
investimenti, riportate in tabella, non rilevino in termini di
significatività sull'incidenza degli aggregati di bilancio.
Quanto all'azione di rimedio, alle modalità di finanziamento
delle leggi regionali n. 3, n. 14 e n. 18 del 2021, trattandosi di
leggi regionali di variazione al bilancio dell'anno 2021, i cui
effetti sono stati recepiti nel rendiconto del medesimo anno con
legge regionale del 30 maggio 2022 n. 9, si ritiene di fatto che
non possono esistere rimedi.
Quanto alle procedure amministrative poste in essere a fronte
dei rilievi formulati, si rileva inoltre che, a decorrere dal 2022,
è attivo il Collegio dei revisori e la Giunta regionale ha adottato
la modifica delle schede finanziarie da allegare all'istruttoria
delle leggi regionali, le quali prevedono di allegare una scheda
dei costi, che evidenzi in maniera più dettagliata le modalità di
rifinanziamento nei disegni di legge. Quest'aspetto, che sembra un
aspetto meramente formale, in realtà ha individuato una scheda
molto chiara in tal senso e, di conseguenza, anche da un punto di
vista procedurale, reso molto più chiaro il passaggio di
riferimento.
Nella risposta alla Corte dei conti l'Amministrazione allegava
una tabella dalla quale emergeva che la problematica è quantificata
in euro 320.750 per l'anno 2022. Con ciò si deve apprezzare
l'egregio e puntuale lavoro svolto dalla Corte che ha sollevato una
problematica sì generale, ma che, fortunatamente, si riferisce a
importi non significativi sul totale del bilancio regionale. Si
deve anche apprezzare l'approccio serio dell'Amministrazione che ha
riconosciuto i rilievi e sin da subito ha modificato il proprio
comportamento.
Venendo alla domanda n. 2, la Giunta regionale, a valle
dell'approvazione del disegno di legge n. 75, ha dato mandato al
sottoscritto di avviare un DDL di terza variazione al bilancio di
previsione n. 2022 al fine di incrementare gli stanziamenti delle
misure finanziate nel medesimo disegno di legge, approvato dal
Consiglio regionale nel frattempo con legge regionale n. 21 del
settembre 2022. Ogni Assessorato, dopo i primi otto mesi
dell'esercizio, ha riverificato gli stanziamenti di bilancio per
determinare quanto mettere a disposizione per queste misure
emergenziali: dico riverificato perché l'attività di ricognizione
delle disponibilità è già stata anticipata in occasione
dell'assestamento, che ricordo essere stato un disegno di legge di
assestamento e di variazione al bilancio. Il rifinanziamento del DL
75 non può che avvenire con una legge regionale che la Giunta
regionale intende approvare con urgenza sicuramente entro la fine
del mese corrente, ovvero in tempo utile per l'effettuazione dei
procedimenti di impegno, concessione e liquidazione compatibili con
le chiusure del corrente esercizio 2022. L'iter di composizione del
disegno di legge è a buon punto, l'articolato legislativo e la
relazione sono definiti e gli uffici stanno lavorando agli allegati
obbligatori al DL. In particolare l'istruttoria sui dati contabili
è stata completata da parte degli uffici regionali e i dati sono
stati trasmessi all'INVA per la loro acquisizione nel sistema
contabile per l'elaborazione delle bozze di allegati al DDL.
Come a lei noto, gli allegati sono una parte fondamentale di un
DL di variazione e, dopo essere stati predisposti dal punto di
vista informatico, verranno inviati agli uffici del bilancio per
una definitiva verifica e per il confezionamento degli atti da
trasmettere alla Giunta per l'approvazione e, successivamente, da
questa al Consiglio regionale e al Collegio dei revisori. Questo
per rappresentare che ci sono dei tempi tecnici da quando sono
definite le intenzioni politiche sull'attribuzione della variazione
alla definizione e alla definizione degli atti stessi. Le misure
del disegno di legge n. 75 saranno rifinanziate per i seguenti
importi: i contributi straordinari per le famiglie per il
contenimento dell'incremento dei costi energetici potranno essere
dotati di 4 milioni aggiuntivi per un totale di 8 milioni e i
contributi straordinari, a seguito degli investimenti delle
imprese, di 4 milioni in più, per un totale di quasi 12 milioni,
per la precisione di 11.950.000.
Bene ha fatto quindi il Governo regionale che a luglio, in
occasione dell'assestamento di bilancio, ha stanziato 12 milioni di
euro per l'emergenza energetica. La pausa dell'attività legislativa
è stata infatti utilizzata per l'elaborazione delle norme attuative
di tale intenzione che è stata approvata dalla Giunta regionale e
inoltrata al Consiglio in data 8 settembre 2022, rispettando la
tempistica comunicata in sede consiliare che prevedeva la
discussione in aula nella prima seduta dopo la pausa estiva.
La legge regionale n. 21/2021 è stata pubblicata sul BUR in data
28 settembre 2022 ed è diventata esecutiva, per effetto della
dichiarazione d'urgenza prevista dall'articolo 6, il giorno
successivo, cioè il 29 settembre 2022, quando la Giunta regionale,
con una seduta d'urgenza, ha approvato la deliberazione di
variazione al bilancio ai sensi dell'articolo 5, comma 4, della
medesima legge n. 21/2022. Solo dopo l'approvazione dei suddetti
atti amministrativi, è stato possibile procedere con l'incarico
formale di adeguamento della piattaforma per la raccolta delle
domande e la loro istruttoria, nonché inserire i nuovi capitoli di
spesa nel bilancio nel sistema informatico per elaborare la
variazione. Al contempo gli uffici hanno lavorato per
l'approvazione della deliberazione di definizione dei criteri di
ammissione ai contributi stessi. La deliberazione riguardante i
criteri per la concessione dei contributi alle famiglie, è stata
approvata, come richiamato dal collega Caveri nella seduta di oggi,
mentre la deliberazione relativa ai contributi e agli investimenti
sarà approvata la prossima settimana. In sintesi è stato fatto
tutto in modo da coordinare al meglio l'iter degli atti legislativi
con l'iter degli atti amministrativi, cioè delibere di Giunta
attuative, raccolta delle domande, provvedimenti di concessione,
provvedimenti di liquidazione nei termini coerenti per assicurare i
pagamenti nell'anno in corso.
Venendo alla terza domanda, sì, l'occasione di proporre una
legge di variazione al bilancio per il rifinanziamento del disegno
di legge n. 75 sarà utilizzata per altri interventi legislativi. In
particolare verranno previsti i seguenti interventi: contributi
straordinari per fronteggiare l'emergenza nel settore zootecnico
per euro 3 milioni; contributi straordinari per fronteggiare la
demonticazione anticipata dei capi degli alpeggi per euro 200 mila;
autorizzazione della spesa per l'acquisizione mediante
l'affidamento alle società
in house
di servizi di assistenza
e di supporto per l'attuazione degli interventi regionali e degli
Enti locali del PNRR e PNC per euro 610 mila. Preciso che
quest'importo è la quota parte riferibile all'annualità in corso e
cioè il 2022. L'importo complessivo per l'assistenza tecnica è
previsto in circa 4.514.000 euro e la parte integrativa rispetto
all'importo previsto per il 2022 sarà contemplato nella legge di
stabilità 2023-2025. Mi sono dilungato su quest'aspetto perché so
che è tematica alla quale ha fatto giustamente attenzione. Siamo
arrivati a questa situazione perché inizialmente questi fondi a
sostegno del PNRR-PNC sono stati prospettati come cofinanziamenti
da parte dello Stato, però lo Stato stesso non è stato ad oggi
conseguente. Infine sono previsti interventi in conto interessi per
i mutui prima casa per euro 600 mila, di cui alla legge 22 novembre
n. 32/2021, e interventi di miglioramento della normativa inerente
i consorzi di garanzia fidi di cui alla legge regionale n. 1/2009
senza oneri aggiuntivi. È intenzione inoltre proporre nella stessa
legge il riconoscimento dei debiti fuori bilancio della Regione. Le
risorse finanziarie che verranno utilizzate per gli interventi sono
derivanti sia da maggiori entrate che dalle riduzioni di spese.
Quanto alle maggiori entrate, 4 milioni e 800.000 derivano dagli
effetti dell'applicazione del DL 21 del 2022 che sono già stati
iscritti nel DDL di assestamento per euro 18 milioni. Ulteriori
risorse sono invece recuperate dalla gestione speciale Finaosta per
euro 5 milioni e 100 derivanti, per la massima parte,
dall'estinzione di un mutuo acceso con la VdA Structure S.r.l.
avvenuta nel mese di settembre 2022.
Quanto alle minori spese, queste derivano dagli stanziamenti
previsti in diverse leggi di settore alla luce delle domande
presentate a fine settembre. Trattasi di importi agli investimenti
che andranno ad incrementare gli interventi per investimenti del
DDL 75. Sono pertanto a rassicurare che gli incrementi di spesa
corrente previsti nella variazione di bilancio, l'ultima del 2022,
saranno finanziati esclusivamente da maggiori entrate.
Presidente -
Per la replica, la parola al consigliere
Aggravi.
Aggravi (LEGA VDA) -
Ringrazio l'Assessore, le chiederò
anche copia, se è possibile, di queste 16 pagine soprattutto per
confrontare gli appunti che ho preso rispetto a quello che diceva
sulla parte finale e quindi da dove vengono le risorse, perché
sappiamo che, al di là dei
desiderata
e delle procedure, poi
alla fine bisogna capire da dove viene l'acqua e giustamente ha
fatto bene a ricordarlo, anche perché in parte mi viene un po' da
fare una battuta e dire: "allora si può fare" rispetto alla
discussione fatta quest'estate e poi successivamente.
Prendo atto della risposta sul punto 1 perché ovviamente è un
aspetto che completa la lettura della deliberazione n. 22.
Sul resto, prima di tutto, sperando che effettivamente sia
confermato quello che lei diceva, cioè che i pagamenti arrivino nel
corso dell'anno, e poi ovviamente rimandiamo la valutazione più
completa a quando il disegno di legge sarà scaricato e potrà essere
a disposizione della Commissione, considerato che, come lei
ricordava e com'è stato riportato nel comunicato stampa
pre-elettorale, ci sono vari finanziamenti, cioè non si finanzia
soltanto le voci del DL 75 ma ci sono altri aspetti e la ringrazio
anche per aver puntualizzato la parte dei 610 mila euro, quindi sul
sostegno che le società
in house
daranno agli enti che ne
avranno la necessità per il PNRR e vedremo anche se poi lo Stato
fornirà effettivamente un sostegno di risorse a fine anno o sul
prossimo, visto che quello era stato prospettato, anche se sappiamo
in alcuni casi o, meglio, nel complesso, queste risorse poi sono
fuori del complesso del PNRR, quindi sono delle risorse che lo
Stato da qualche parte anche lui dovrà andare a prendere come si fa
quando appunto bisogna fare delle variazioni.
