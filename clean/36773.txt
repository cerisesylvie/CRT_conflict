Classificazione
CONSIGLIO REGIONALE
Attività consiliare d'aula



Oggetto del Consiglio n. 708 del 25 settembre 2014 - Resoconto
OBJET N° 708/XIV - Communication du Président du
Conseil.
Presidente -
Prima di iniziare ad esaminare l'ordine del
giorno, in apertura della seduta odierna, si ritiene doveroso
ricordare le vittime del tragico incidente sul lavoro, verificatosi
tre giorni fa all'interno dell'impianto industriale di Adria, in
provincia di Rovigo, che ha causato la morte di quattro operai.
Credo che sia, come ho detto, doveroso che la nostra assemblea
esprima sentimenti di solidarietà e di vicinanza ai familiari e
all'operaio ferito. Sono uomini che hanno perso la vita svolgendo
il proprio dovere ed è importante oggi ricordarli, rinnovando il
nostro impegno affinché le condizioni di sicurezza dei lavoratori
vengano sempre garantite con azioni efficaci e concrete. Chiederei
ai Consiglieri di osservare un minuto di silenzio.
Grazie. Passiamo al punto 32 all'ordine del giorno.
