Classificazione
ASSISTENZA SOCIALE



Oggetto del Consiglio n. 2427 del 10 maggio 2023 - Resoconto
OGGETTO N. 2427/XVI - Ritiro di mozione: "Valutazione di
proposte migliorative alle disposizioni vigenti in materia di
Garante dei diritti delle persone con disabilità".
Bertin (Presidente) -
Riprendiamo, siamo al punto n. 12
dell'ordine del giorno. Per illustrare la mozione, la parola alla
consigliera Erika Guichardaz.
Guichardaz E. (PCP) -
Il 1° agosto 2022, una legge
riferita alle disposizioni in materia del Garante dei diritti delle
persone con disabilità è stata votata all'interno del Consiglio
regionale da 33 Consiglieri e non è stata votata da me e dalla
consigliera Minelli, quindi dal gruppo PCP. Non è stata votata con
una serie di osservazioni, soprattutto legate alla figura
dell'esperto volontario gratuito rispetto all'articolato, che
prevedeva l'estensione dei diritti delle persone con disabilità, ai
caregiver, rispetto a diverse criticità che erano piuttosto
evidenti all'interno di quel testo legislativo.
Il 28 marzo quindi il Co.di.VdA ha atteso il tempo necessario
per la nomina dell'esperto volontario e dopo aver notato che questo
esperto volontario non era stato trovato, come era piuttosto
immaginabile che fosse, ha fatto una conferenza stampa per
presentare delle modifiche alla suddetta legge.
In quel contesto, ha inoltre evidenziato che, oltre ai due
articoli che proponeva di modificare, ci sarebbero state tante
altre cose da modificare della legge, cose che peraltro erano già
state evidenziate nel loro parere in audizione, ma, come avevamo
detto in quella discussione, c'era l'urgenza di approvare questa
legge e dopo l'urgenza di approvare questa legge noi avevamo
immaginato che ci fosse anche l'urgenza di trovare l'esperto
volontario e di mettere in piedi quindi questo supporto a colei che
è la Difensora civica e che già nell'audizione aveva detto che non
avrebbe potuto coprire anche quelle competenze, vista la grande
mole di lavoro che aveva.
A distanza di molto tempo, non abbiamo più saputo nulla, quindi
il 28 marzo, ormai più di un mese e mezzo fa, abbiamo presentato
questa mozione, per chiedere l'interessamento della V Commissione
consiliare, perché la I Commissione ha competenza rispetto alla
questione del garante, ma sicuramente la parte invece di tutta la
normativa riferita alle persone con disabilità è più afferente alla
V Commissione, quindi sicuramente la mancanza del collaboratore
esperto pesava maggiormente, rispetto alle normative proprio in
essere riferite alle persone con disabilità, quindi con questa
mozione noi chiedevamo di conoscere lo stato dell'arte, rispetto
alla nomina del collaboratore esperto gratuito e di operare, di lì
a trenta giorni, per portare le proposte migliorative presentate in
quella conferenza stampa dal Co.Di.VdA.
Come dicevo, è passato un mese e mezzo e da quella data il
Presidente della I Commissione, in data 27 aprile, ha convocato il
Co.Di.VdA che è venuto sostanzialmente a presentare anche in
Commissione quelle modifiche e in quella sede è stato chiesto al
Co.Di.VdA di portare anche le altre modifiche che non erano state
presentate, ma che chiedevano comunque fossero considerate, quindi
forse parte di questa mozione possiamo definirla superata e
sicuramente, rispetto allo stato dell'arte, possiamo dire con
assoluta certezza - perché è quello che è stato riportato in
Commissione - che, rispetto allo stato dell'arte, dal 1° agosto
2022 non ci sono stati passi avanti, tranne una parte di relazione
della Difensora civica, che è andata semplicemente a fare una
raccolta di dati rispetto alla situazione della disabilità,
raccolta di dati che noi vediamo fra l'altro - e lo abbiamo detto
in sede di audizione - non così esaustiva, perché molto
probabilmente, se si fosse dato incarico a un consulente esperto
rispetto alla questione dei dati anche di questo settore, avrebbero
dovuto esservi altri parametri, perché comunque molto probabilmente
quello che interessa a un Garante delle persone con disabilità è
anche conoscere se sono inseriti nel mondo lavorativo, se hanno una
104, un accompagnamento, se sono nell'età scolare.
Ci sono tutti dei dati che in quella ricerca non c'erano perché,
giustamente, sono dati molto specifici e settoriali, quindi anche
l'indicazione degli indicatori da prendere in considerazione, non
sono così certi.
Alla luce di queste considerazioni e alla luce dell'impegno che
il Presidente di I Commissione si è comunque preso in
quell'audizione, ritiriamo la mozione, vigilando comunque rispetto
a questo tema e sollecitando quindi il Presidente di I Commissione
ad andare avanti con gli approfondimenti rispetto alla normativa,
ma anche il Presidente di V Commissione, invece, a sollecitare e a
fare da pungolo, come possiamo fare noi, rispetto a un addivenire
invece migliore più certo rispetto a una figura che riteniamo
importante, ma che, come avevamo detto in fase di discussione, non
poteva essere tale, proprio per la composizione che si era pensata
in quella legge.
Presidente -
La mozione è ritirata.
