Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1724 del 20 dicembre 1990 - Resoconto
OGGETTO N. 1724/IX - Concessione di un sussidio straordinario
di Lire 3.600.000 alla studentessa Colacicco Carlotta - Anno
scolastico 1989/1990 - Approvazione e liquidazione di
spesa.
Presidente - Do lettura del testo della delibera:
Il Consiglio
delibera
1) di approvare la concessione della somma di Lire 3.600.000
(tremilioniseicentomila) alla studentessa Colacicco Carlotta, a
titolo di sussidio straordinario nelle spese sostenute durante
l’anno scolastico 1989/90;
2) di impegnare e liquidare la spesa di Lire 3.600.000
(tremilioniseicentomila) con imputazione della stessa al capitolo
44200 del bilancio di previsione della Regione per
l’anno 1990 ("Concessione di borse, assegni e
sussidi straordinari di studio"), che presenta la necessaria
di-sponibilità;
3) di ordinare l’emissione del relativo mandato
di pagamento secondo le modalità di cui all’articolo
59 della legge regionale 27 dicembre 1989, n. 90 (Colacicco
Carlotta nata ad Aosta il 14 gennaio 1974 - residente a
Valtournenche, Fraz. Evette - con quietanza di Mizzi Giulia)
Presidente
- Ha chiesto di parlare
l’Assessore alla Pubblica Istruzione Rusci, ne ha
facoltà.
Rusci (PRI)
- La studentessa in questione ha richiesto
attraverso la nonna, cui è affidata, di ottenere un contributo di £
3.600.000, pari alla retta che spenderemmo come amministrazione se
fosse ospitata in collegio, al Provvidenza di Châtillon
segnatamente, nel quale collegio non è ospitata in quanto per
motivi religiosi la nonna non ha inteso iscrivere la nipote al
collegio stesso. Per cui, ospitata da una famiglia, provvediamo a
dare un sussidio corrispondente alla retta.
Presidente
- Pongo in votazione la delibera. Anche in
questo caso trattandosi di persona le votazione avviene in modo
segreto.
Votazione a scrutinio segreto
Esito della votazione:
Presenti: 30
Votanti: 30
Favorevoli: 26
Contrari: 4
Il Consiglio approva
***
