Classificazione
CONSIGLIO REGIONALE
Attività consiliare d'aula
GIUNTA REGIONALE



Oggetto del Consiglio n. 1338 del 15 luglio 2015 - Resoconto
OGGETTO N. 1338/XIV - Comunicazione e presa d'atto delle
dimissioni rassegnate dal Signor Pierluigi Marquis dalla carica di
Assessore alle attività produttive, energia e politiche del lavoro
e elezione del nuovo Assessore.
Presidente
- Possiamo passare alla presa d'atto delle
dimissioni rassegnate dall'Assessore Pierluigi Marquis dalla carica
di Assessore alle attività produttive, energia e politiche del
lavoro e dell'illustrazione delle nuove linee programmatiche da
parte del Presidente della Regione. Il Consiglio prende atto.
Passiamo adesso alle procedure in merito all'elezione di un
nuovo Assessore. Ricordo che si procede con le modalità di cui
all'articolo 6, comma 6, della legge regionale 7 agosto 2007 n. 21,
ossia proposta del Presidente della Regione a scrutinio segreto e a
maggioranza assoluta dei Consiglieri assegnati, nonché
dell'articolo 8 bis del Regolamento interno per il funzionamento
del Consiglio apponendo sulla scheda di votazione un segno "X" nel
rettangolo sottostante le diciture: "SÌ/OUI", "NO/NON". Sono
considerate nulle le schede recanti nominativi di persone o altre
indicazioni. Invito, sulla base della proposta già effettuata dal
Presidente della Regione, a procedere all'elezione del nuovo
Assessore alle attività produttive, energia e politiche del
lavoro.
La parola al collega Laurent Viérin.
Viérin L. (UVP) -
Prima di distribuire le schede, due
questioni: una è per chiedere il voto in cabina; la seconda, forse
se fate anche una proposta...oggi si è parlato...
Presidente
- L'ha fatta prima il Presidente della
Regione.
Viérin L. (UVP) -
Okay. Voto in cabina se possibile.
Presidente
- Come prevede il Regolamento, su richiesta il
voto si svolgerà in cabina con chiamata nominale dei
Consiglieri.
Ricordo solo che, per non annullare le schede, bisogna tracciare
un segno "X" nel rettangolo sottostante le diciture: "SÌ/OUI",
oppure "NO/NON", oppure bianca. Ricordo solo che le schede con
diciture o scritte sono nulle e che non bisogna scrivere nessun
nome, c'è solo da sbarrare le diciture sotto: "SÌ/OUI" oppure
"NO/NON". È previsto dal Regolamento che tutte le schede che
pongono delle diciture o delle scritte sono nulle.
Appello nominale
(interruzione del Consigliere Bertschy, fuori
microfono)
Presidente
- Collega Bertschy, chiede la parola per cosa?
Collega, è iniziata la votazione...
Bertschy (UVP)
- Allora, stiamo fermi è iniziata la
votazione...
Presidente
- ...per chiamata nominale...
Bertschy (UVP)
- ...già stamattina ci sono stati dei
movimenti strani...stiamo fermi è iniziata la votazione...
Presidente
- Prego colleghi.
Appello nominale
Presidente
- Chiedo ai Consiglieri Nogara, Restano e
Lanièce se possono fare gli scrutatori. Grazie.
Consiglieri presenti: 35
Votanti: 35
Schede nulle: 1
Schede valide: 34
Schede bianche: 3
Voti favorevoli: 19
Voti contrari: 12
Invito il Consigliere Donzel, neo-eletto Assessore, a prendere
posto nei banchi della Giunta e gli faccio tutte le congratulazioni
e gli auguro un buon lavoro. Invito l'Assessore Donzel a prendere
posto.
Il Consiglio prende atto ed il neo-nominato Assessore
Raimondo Donzel, su invito del Presidente del Consiglio, prende
posto al banco della Giunta.
