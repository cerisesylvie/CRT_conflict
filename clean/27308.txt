Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 205 del 23 luglio 1971 - Resoconto
OGGETTO N. 205/71 - Acquisizione di area di terreno di
notevole interesse archeologico in località "Consolata" di Aosta,
con corresponsione di indennità per risarcimento danni derivanti da
sospensione dei lavori di costruzione di un fabbricato. Delega alla
Giunta.
Montesano (P.S.D.I.)
- Relatore l'Assessore al
Turismo.
Milanesio (P.S.I.)
- Voi sapete che nel corso dei lavori
di costruzione di un condominio in Regione Consolata l'impresa
Piranas Elvino metteva alla luce dei reperti romani. La
Sovrintendenza immediatamente avvertita interveniva, chiedeva la
sospensione dei lavori, chiedeva e otteneva la sospensione dei
lavori, e l'occupazione del suolo, si potevano quindi iniziare quei
lavori di ricerca che hanno portato al ritrovamento di un complesso
di epoca romana, si presume romana repubblicana, tarda
repubblicana, di notevole entità e di notevole valore scientifico e
anche storico trattandosi di costruzione al di fuori delle
mura.
La Sovrintendenza ha ritenuto che tale reperto costituisse una
testimonianza importantissima e quindi da conservare e da mantenere
in loco e a questo proposito evidentemente non si può che procedere
all'acquisizione dell'area oggetto del ritrovamento, abbiamo quindi
iniziato trattative con l'impresa e dopo una lunghissima trattativa
si sarebbe arrivati ad un accordo su una cifra globale di
43.000.000 comprensivi del costo dell'area, dei danni subiti
dall'impresa per i muri di sostegno che sono stati effettuati, le
anticipazioni che ha avuto, la tassa di Registro, il progetto, le
spese di progetto e questa cifra era stata richiesta in un primo
tempo dall'impresa in Lire 55.000.000.
Successivamente, dopo una lunga trattativa in cui la Regione ha
anche fatto valere oppure così il fatto che si trattava di un
reperimento archeologico e quindi potevamo ricorrere ad una certa
legge per l'esproprio, è riuscita a ridurre queste pretese a
complessivi 43.000.000. Potrà sembrare una cifra abbastanza
elevata, in realtà tenuto conto che si trattava di area con un
progetto non solo approvato, diciamo, ma in fase di esecuzione noi
riteniamo che si possa concludere a questa cifra così molto
onorevolmente e senza pregiudizio per la Regione. Voglio solo
brevemente dare alcuni dati per quanto attiene alla perizia.
L'area su cui insiste e su cui avrebbe dovuto insistere il
condominio è di 1.266 metri quadri, l'indice di edificabilità è di
2,70, il volume edificabile approvato dal Comune era di 3.419 metri
cubi, abbiamo proceduto ad una perizia che attribuisce al
proprietario un valore del 20% il volume della costruzione e si
arriva quindi ad un valore presunto per quanto riguarda l'area.
Milanesio (P.S.I.)
- ... noi abbiamo esposto tutte le
cifre che riguardano le indennità e cioè "Spese per atti notarili,
registrazione e trascrizione, spese per progettazione fabbricati",
questo è un dato certo, c'è una parcella del progettista, "Spese
impianto cantiere e materiale vario" si arriva ad una cifra
complessiva di Lire 43.000.000 comprensivi degli interessi per
spese varie, lavori già eseguiti e forniture, e fermo cantiere, si
arriva ad una cifra di 43.142.000 che noi proponiamo di arrotondare
in 43 milioni.
Manganone (D.C.)
- Solo una richiesta di carattere
tecnico, vorrei sapere dall'Assessore Milanesio, se può dirmelo
adesso, qual è l'indice di copertura di quella zona, quale distanza
devono mantenere le costruzioni dai confini? E quale è la
volumetria approvata dal Comune?
Milanesio (P.S.I.)
- Le distanze in questo caso non le
ricordo perché non ricordo le norme vigenti del piano regolatore di
Aosta; posso però rispondere per l'indice di edificabilità e per il
volume approvato; l'indice di edificabilità della zona è il 2,70,
dico è perché adesso non dovrebbe più esserlo, era forse, e il
volume approvato di quel progetto era 3.419, ecco l'indice di
copertura in questo momento non lo so dire perché non ho il
progetto qui sotto mano.
Dunque l'indice di copertura dovrebbe essere cica 228 metri
quadri, grosso modo, cioè diciamo la base del fabbricato è circa
228 metri quadri, il sedime ecco, più propriamente ha aggiunto
Bordon il sedime.
Montesano (P.S.D.I.)
- Chi altro chiede la parola?
Allora chi approva la delibera alzi la mano.
Contrari? Astenuti? Il Consiglio approva. Astenuto
Manganone.
Io pregherei il Consiglio di passare all'oggetto n. 24 -
Ratifiche di Giunta, per evitare di imbarcarci in una probabile
lunga discussione sulla Scuola Materna, anche perché il Presidente
della Giunta e il sottoscritto hanno un impegno fra mezz'ora, tre
quarti d'ora.
Il Consiglio è d'accordo?
Saltare l'oggetto n. 23 che affronteremo all'inizio della seduta
pomeridiana, e passare al 24 - Deliberazioni di Giunta.
