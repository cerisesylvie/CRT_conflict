Classificazione
DIFENSORE CIVICO


Resoconto integrale del dibattito dell'aula
Oggetto del Consiglio n. 1981 del 27 aprile 2001 - Resoconto
OGGETTO N. 1981/XI Reiezione di proposta di legge: "Modifica
alla legge regionale 2 marzo 1992, n. 5 (Istituzione del Difensore
civico), da ultimo modificata dalla legge regionale 4 agosto 2000,
n. 26. Abrogazione delle leggi regionali 22 aprile 1997, n. 15 e 4
agosto 2000, n. 26".
Articolo 1 (Abrogazione dell'articolo 20 della legge
regionale 2 marzo 1992, n. 5)
1. L'articolo 20 della legge regionale 2 marzo 1992, n. 5
(Istituzione del Difensore civico), come sostituito dall'articolo 1
della legge regionale 22 aprile 1997, n. 15, è abrogato.
Articolo 2 (Abrogazioni)
1. Sono abrogate le seguenti leggi regionali:
a) 22 aprile 1997, n. 15;
b) 4 agosto 2000, n. 26.
Président
Le projet de loi en question est inscrit à
l’ordre du jour du Conseil, s’étant
écoulés les délais prévus par le Règlement du Conseil, sur ce même
projet la I
ère
Commission n’a pas exprimé
d’avis.
La parole au rapporteur, le Conseiller Curtaz.
Curtaz (PVA-cU) L'istituto del Difensore civico, che vanta una
solida tradizione in molti Paesi europei, si sta via via affermando
anche nella nostra Repubblica come un importante supporto a coloro
che desiderano avere una pubblica amministrazione più attenta e
vicina, più capace di rispondere alle esigenze e ai bisogni dei
cittadini. Anche nella nostra Regione, l'istituto del Difensore
civico ha pienamente assolto alle aspettative che il legislatore si
propose con l'approvazione della legge n. 5/1992.
Il costante ricorso dei cittadini valdostani agli uffici del
Difensore, il numero e la rilevanza degli interventi dell'istituto
nei confronti della pubblica amministrazione, testimoniano
dell'importanza della scelta operata nel 1992 e del ruolo,
insostituibile, che il Difensore civico ha ormai assunto nella
nostra Regione. Un'esperienza dunque positiva che merita di essere
proseguita in maniera continuativa e senza limiti d'efficacia.
La fase "sperimentale" può infatti ritenersi brillantemente
superata tanto che può essere tranquillamente rimossa la norma,
invero inusuale nell'ordinamento giuridico, che limita
temporalmente l'attività del Difensore, oggi istituito "a
termine".
L'articolo 1 abroga l'articolo 20 della legge che fissa il
limite temporale di efficacia della legge istitutiva del Difensore
civico.
L'articolo 2 abroga la legge regionale 22 aprile 1997, n. 15,
che aveva prorogato l'efficacia della l.r. 5/1992 al 31 agosto
2000, e la recente legge 4 agosto 2000, n. 26, che ha prorogato
l'efficacia dell'istituto al 31 agosto 2001, con una previsione che
si rivela peraltro superflua in considerazione dell'abrogazione del
citato articolo 20 della legge istitutiva.
Président
La discussion générale est ouverte.
La parole au Conseiller Piccolo.
Piccolo (SA) Vorrei sottolineare in premessa che su questa
proposta di legge, presentata dal gruppo consiliare Per la Valle
d’Aosta con l’Ulivo, la I Commissione
consiliare ha espresso parere con un voto di astensione a
maggioranza in data 11 aprile.
Un voto di astensione, anche per chiarirlo al Consiglio, e
l’assunzione dell’impegno, in prima
persona e a nome della maggioranza, di presentare alla commissione
stessa una bozza di legge che prevedesse la revisione complessiva
della normativa sull’istituto del Difensore civico e
non solo di alcuni articoli della vigente legge come proposta dal
collega Curtaz, relatore della legge in discussione.
Si intenderà pertanto proporre da parte della maggioranza una
bozza di legge più ampia che servirà per un aggiornamento e una
revisione della legge del Difensore civico alla luce
dell’esperienza positiva maturata durante questi
anni di attività che ha trovato il pieno consenso dei cittadini che
sono i veri fruitori di questo particolare e importante servizio,
rivolto proprio in difesa dei diritti di tutti i cittadini
valdostani.
Pertanto, come ho detto in I Commissione, il voto di astensione,
dopo una richiesta di proroga per esprimere il parere, permette che
la proposta giunga oggi in Consiglio.
Non è certamente volontà della maggioranza, tantomeno del
sottoscritto, di voler mortificare l’iniziativa dei
colleghi per la Valle d’Aosta con
l’Ulivo e di questo credo che il collega Curtaz me
ne debba dare atto, ma una revisione complessiva della legge del
Difensore civico tende a rendere la proposta sempre più rispondente
alle esigenze di oggi.
Personalmente tenevo molto a chiarire in Consiglio ai colleghi
questo mio personale comportamento e la posizione e la volontà
politica del gruppo della Stella Alpina in merito
all’argomento. Ricordo infine che è stato consegnato
da parte mia, come promesso, alle forze di maggioranza una bozza di
proposta che spero al più presto possa essere portata
all’attenzione dei Commissari della I Commissione e
successivamente al Consiglio.
Queste erano alcune personali precisazioni che intendevo, per
onestà intellettuale, portare all’attenzione del
Consiglio.
Vorrei proporre ai colleghi proponenti il disegno di legge di
rimandare in commissione il testo di legge proprio per
l’impegno che mi sono assunto personalmente di
presentare una bozza di legge che verrà portata dalla maggioranza e
che sarà oggetto di discussione in commissione.
Président
Conseiller Piccolo, est-ce que la question
suspensive est posée immédiatement? Oui. Un orateur pour chaque
groupe, aux termes du Règlement, avec dix minutes?
Oui, Mme la Conseillère, sur la motion
d’ordre?
Squarzino
(fuori microfono)
? avevo chiesto la
parola prima?
Président
? mais il a été annulé par vous-même, Madame. Je
n’ai nullement modifié l’ordre
d’inscription, j’ai trouvé le
Conseiller Piccolo sur mon tableau.
En tout cas vous avez la parole, au nom de votre groupe, sur la
question? c’est le Conseiller Curtaz qui intervient
au nom du groupe?
La parole au Conseiller Curtaz.
Curtaz (PVA-cU) Credo che ci sia stata una forzatura?
(interruzione dell’Assessore Pastoret, fuori
microfono)
Noi abbiamo capito, adesso ti spiego cosa sta succedendo,
Pastoret.
È successo questo: che io avevo interpretato
l’intervento del Consigliere Piccolo come un invito
a ritirare eventualmente la nostra proposta di legge in
quest’aula, per riportarla in commissione e fare una
discussione unica fra la nostra proposta di legge, che giace presso
gli uffici del Consiglio da quattro mesi, e un'ipotetica proposta
di legge della maggioranza che nessuno ha mai visto. Questa era la
proposta del Consigliere Piccolo.
Con un'interpretazione, a mio giudizio personale, il Presidente
ha ritenuto?
Président
? non, j’ai posé une question,
tout le monde est témoin dans cette salle, j’ai posé
une question au collègue Piccolo, lui demandant: est-ce que vous
posez immédiatement la question suspensive? La réponse a été
oui.
Vous finissez tranquillement votre intervention, mais je tiens à
préciser ce qui a été dit dans cette salle, tout le monde en est
témoin et il a été enregistré.
Curtaz (PVA-cU)
? Sto parlando, sono stato interrotto da
tre o quattro colleghi, Presidente, vorrei cercare di finire il mio
ragionamento.
Diciamo che il Presidente del Consiglio ha suggerito al
Consigliere Piccolo, che ha accolto il suggerimento, di proporre la
"questione sospensiva" in modo da impedirci di discutere il nostro
disegno di legge. Questa è la verità.
Allora a questi escamotage regolamentari non ci stiamo, dite
pure che non volete discutere il disegno di legge. Ma, se questo
deciderà l'Assemblea, non parteciperemo alla votazione sulla
"questione sospensiva"; la deciderete voi, vi prendete la
responsabilità politica di fronte a quest’aula, di
fronte all’opinione pubblica, di non lasciarci
discutere per la seconda volta questo disegno di legge.
Président
Il y a encore un droit
d’intervention à faveur de la motion suspensive.
Conseiller Lattanzi, à faveur?
Pour élargir davantage le débat, un Conseiller par groupe, que
ce soit favorable ou contraire.
La parole au Vice-président Lattanzi.
Lattanzi (FI)
Volevo fare un invito perché mi pare che
stiamo creando probabilmente un problema che non
c’è.
Non credo che la volontà del Presidente Piccolo sia quella di
non discutere questo disegno di legge, pertanto per sgombrare i
dubbi su questa questione, le chiederei, Presidente, di ritirare la
richiesta di ritiro della legge per lasciar discutere la legge
dopodiché alla fine degli interventi, dopo il dibattito generale,
chiederà di ritirarla.
Così evitiamo qualunque strumentalizzazione perché sono sicuro,
perché ne abbiamo parlato in commissione, che il Presidente Piccolo
non ha nessun interesse di fermare il dibattito su questa
legge.
Président
Sur sa propre motion d’ordre, la
parole au Conseiller Piccolo.
Piccolo (SA)
Credo che l’interpretazione
sulla sospensione non andava sicuramente contro a quelle che erano
le mie personali intenzioni.
Il mio era un invito che rivolgevo ai colleghi che hanno
presentato il disegno di legge in modo che tornasse in commissione
per discuterlo insieme alla bozza della proposta di legge.
Il Consigliere Lattanzi mi ha preceduto, ho rispettato
l’iter del passaggio della parola, tutto lì, niente
di più, niente di meno. Dina, avrei voluto rispondere subito per
chiarire questa mia personale posizione.
Président
Vous nous donnez l’interprétation
authentique, M. le Conseiller, la motion d’ordre est
retirée.
En discussion générale, la parole à la Conseillère Squarzino
Secondina.
Squarzino (PVA-cU)
La quale ringrazia sentitamente il
Consigliere Piccolo perché erano questi gli accordi che erano stati
presi. Quando il Consigliere Piccolo è venuto prima a farci la
proposta di ritirare la nostra legge abbiamo detto tranquillamente
che non concordavamo con quella proposta e che, nel momento in cui
la avesse formulata in aula, avremmo chiarito perché non eravamo
d’accordo.
Nel momento in cui mi è sembrato invece che si togliesse questa
seconda parte della discussione, ho reagito vivamente. Consigliere
Piccolo, le chiedo scusa se prima le ho rivolto alcune parole un
po' accese, fuori microfono, ma effettivamente mi sentivo tradita
dalle promesse che lei prima ci aveva fatto?
(interruzione del Presidente della Regione, fuori
microfono)
? e ho chiesto scusa pubblicamente, Signor Presidente, cosa che
lei a volte non fa nei miei confronti.
Ci pare opportuno ricordare alcune tappe dell'istituzione della
figura del Difensore civico nella nostra Valle.
La legge istitutiva è del 1992 e fu allora votata all'unanimità
da questo Consiglio, segno che c’era interesse,
segno che c’era la convinzione che questo istituto
poteva essere un servizio per i cittadini di questa Regione, come
di fatto è stato.
Da quando l’istituto ha iniziato a funzionare,
seppure con alcuni ritardi rispetto al momento della legge, credo
che ormai a tutti i livelli ci si è resi conto del lavoro che è
stato fatto e, a tutti i livelli, si è apprezzato
l’intervento puntuale, rigoroso, di pungolo anche,
svolto dal Difensore civico in questa Regione.
Centinaia di cittadini in questa Regione, in questi cinque anni,
hanno trovato nell’ufficio del Difensore civico uno
spazio per far valere i loro diritti di utenti di servizi
pubblici.
Gli uffici dell’Amministrazione,
dell’USL e dei comuni convenzionati hanno trovato
nell’ufficio del Difensore civico uno stimolo a
ripensare le procedure così da renderle più adeguate al servizio
dei cittadini, specie dei più deboli; e il Difensore civico è stato
anche un aiuto per gli uffici stessi nel momento in cui occorreva
dirimere eventuali diatribe o incomprensioni con gli utenti.
Chi ha avuto modo di leggere i rapporti annuali, che
puntualmente sono stati redatti e resi pubblici, come previsto
dalla legge, ha preso conoscenza dell’ampiezza delle
problematiche affrontate. Con riferimento all’ultima
relazione, noto che ci sono interventi che riguardano
l’ARER, l’USL, i Comuni di Aosta,
Gressoney-Saint-Jean, anche l'attività nei confronti di ministeri.
Per quanto riguarda la Regione Valle d’Aosta,
diciamo che tutti gli assessorati sono stati coinvolti oltre a
comuni e comunità montane.
È un rapporto di 70 pagine in cui sono descritte tutte le
tipologie di intervento.
Questo solo per dire che anche quantitativamente è stato svolto
un lavoro puntuale.
Credo che oggi si possa dire che è stata superata quella fase
sperimentale con cui era stato pensato questo istituto.
Ricordo che, nel momento dell’approvazione della
legge, l’allora Consigliere Louvin, che era relatore
della legge stessa, illustrando gli aspetti positivi e
caratteristici della legge diceva:
"? Le dernier aspect, sur lequel je porte votre attention,
est le fait que cette loi pour la première fois, si je ne
m’abuse, est une loi en quelque sorte à temps, une
loi qui aura une durée de cinq ans et suite à cette période, que
nous considérons expérimentale, ce Conseil sera obligé de se
pencher à nouveau sur cet argument, de faire ses évaluations, ses
considérations sur l’opportunité de maintenir cet
organisme?"
Quindi c’era il timore che quel disegno di legge
fosse soltanto fatto per rispondere a una moda che
c’era in quel periodo per cui si decideva di
istituire l'ufficio del Difensore civico a tempo, per così dire, in
modo da poter sperimentare se effettivamente quella istituzione era
utile anche alla nostra Regione con le sue caratteristiche
particolari.
Il nostro disegno di legge vuole semplicemente prendere atto che
la fase transitoria e sperimentale della legge può considerarsi
conclusa. Con il nostro disegno di legge chiediamo solo di
eliminare un articolo, che fra l’altro è una norma
transitoria, in cui si recita che la presente legge ha efficacia
fino al 31 agosto 2001.
Sappiamo che nella maggioranza è allo studio un disegno di legge
che intende rivedere l’intero impianto
dell’ufficio del Difensore civico, ce lo ha
comunicato anche stamani il Consigliere Piccolo, Presidente della I
Commissione, incaricata di lavorare su questa legge.
Queste informazioni il Presidente della I Commissione ce le
aveva già comunicate nel precedente Consiglio, in cui il disegno di
legge era giunto in aula: il nostro gruppo allora aveva accettato
ben volentieri la proposta di rinviare in commissione il disegno di
legge, proprio perché questo poteva diventare un elemento di
riflessione, un elemento da prendere in considerazione
all’interno del disegno di legge più ampio che la
maggioranza dice di voler proporre.
Sono passati due mesi abbondanti dal momento in cui questa
proposta è stata fatta, era il 27 febbraio, ci sembra strano che
questo disegno di legge in preparazione abbia difficoltà a prendere
la luce.
Allora noi siamo d’accordo a discutere, quando
sarà il momento, il vostro disegno di legge, ma a noi sembra
importante in questo momento affrontare non le tematiche generali,
ma affrontare l’unico punto che a noi pare urgente.
E perché dico urgente? Perché la legge all’articolo
8 prevede un meccanismo per cui tre mesi prima della scadenza
regolare del mandato del Difensore civico, il Presidente della
Giunta provvede ad avviare l’iter di cui
all’articolo 6.
Ora, se la scadenza è il 31 agosto 2001, andando a ritroso: 31
luglio, 31 giugno, 31 maggio, entro il 31 maggio l'iter dovrebbe
essere avviato. Dunque i termini sono molto vicini.
Fra l’altro questo disegno di legge viene
incontro anche alle vostre esigenze, nel senso che elimina questo
termine perentorio del 31 maggio e dà alla commissione più tempo
per discutere. È ben vero che la maggioranza ha una forza di carro
armato quando vuole portare avanti un provvedimento, ma con il
nostro disegno di legge si elimina semplicemente la data del 31
agosto e quindi si ha tempo per discuterne con calma.
Supponiamo infatti che il disegno di legge voi lo portiate in
aula entro maggio, ma possiamo dire che domani è maggio; poi ci
vuole il tempo perché il Presidente della Commissione di
coordinamento lo visti, quindi i tempi si allungano. Con il nostro
disegno di legge si vuole semplicemente togliere il limite di
questa data e riconoscere che l’esperimento di cui
parlava il Presidente Louvin, allora Consigliere, ha avuto un esito
positivo.
Oggi votare contro il nostro disegno di legge, accettando che
rimanga questa spada di Damocle al 31 agosto 2001, significa non
riconoscere che è finita la fase sperimentale, significa accettare
che il Difensore civico è un istituto a termine, destinato a
finire. Credo che questo sia abbastanza grave.
Président
La parole au Vice-président Lattanzi.
Lattanzi (FI)
Voglio ringraziare il Presidente Piccolo per
la sensibilità dimostrata, anche perché credo che questo disegno di
legge veramente ponga una questione importante, ma proponga anche
una soluzione discutibile.
Su questo disegno di legge ci asterremo, lo dico subito facendo
anche la dichiarazione di voto, così non ci sono fraintendimenti.
Questa posizione è determinata dal fatto che abbiamo la
consapevolezza proprio di quello che diceva la Consigliera
Squarzino: che approvando questo disegno di legge, che è
l’abrogazione di un articolo, rischiamo di allungare
i tempi della determinazione di una bozza di legge che è già
all’esame della maggioranza e non ho dubbi che non
sia così perché ho avuto modo di parlarne con il Presidente
Piccolo.
Sono certo che la maggioranza ha l’interesse,
perché i tempi lo determinano, di portare entro maggio, se non sarà
entro maggio, sarà entro i primi di giugno, la bozza in commissione
e poi in Consiglio.
Abrogando "sine die" quel termine togliamo la scadenza del 31
agosto che è esattamente quello che non vogliamo, cioè vogliamo che
la bozza venga discussa nei termini che la legge ha già previsto.
Quindi se il 31 agosto è una scadenza, i tre mesi prima scadono il
30 maggio, cara Dina Squarzino, avete esternato il vero motivo per
cui noi ci asterremo, per non votare contro a questa legge. Noi
entro il 30 maggio possiamo avere la bozza in esame nelle
commissioni e poi in Consiglio per avere la determinazione di tempi
brevi.
Siamo d’accordo che stiamo sforando rispetto a
questo disegno di legge, che il Consiglio avrebbe già dovuto
prendere una posizione rispetto a questo ruolo così importante del
Difensore civico in Valle d’Aosta, concordiamo
sull'importanza di questo ruolo, riteniamo che la I Commissione
abbia il compito e anche l’urgenza di portare in
Consiglio una proposta di legge globale e non andare ad approvare a
colpi di emendamenti leggi che non sono leggi, ma sono emendamenti
alle leggi.
Questa non è una proposta di legge n. 111, questa è
l’abrogazione di un articolo, punto. Riteniamo che
la legge dovrebbe essere qualcosa di più strutturale che ci
permetta di comprendere qual è il reale ruolo che il Difensore
civico in Valle d’Aosta deve avere, ruolo che
riteniamo importantissimo, che va valorizzato assolutamente.
In molti in questa fase sperimentale abbiamo potuto appurare
come il Difensore civico abbia potuto svolgere
un’azione molto importante in questo senso a favore
dei cittadini rispetto alla pubblica amministrazione, riteniamo che
la Regione abbia tolto molta energia al ruolo del Difensore civico
indipendentemente da chi oggi ricopre
quell’incarico: basti pensare alle problematiche del
personale, alle problematiche delle risorse, alle problematiche che
abbiamo discusso non molto tempo fa in Ufficio di Presidenza delle
consulenze rispetto alle necessità del Difensore civico.
Riteniamo che questa Amministrazione abbia il dovere di
formulare una legge organica che definisca i poteri e i ruoli, che
naturalmente devono essere scevri da condizionamenti di qualunque
tipo perché è un ruolo importante a difesa dei cittadini, quindi
siamo per favorire il dialogo sulla bozza generale e non per
portare avanti singole iniziative che vanno semplicemente ad
emendare una virgola piuttosto che una data di scadenza e che non
risolvono il problema vero, cioè quello di decidere se il ruolo del
Difensore civico in Valle d’Aosta ci deve essere e
come deve essere, che tipo di ruolo gli vogliamo dare.
Président
La parole au Conseiller Cottino.
Cottino (UV)
Solo per fare alcune considerazioni al di là
di prendere atto delle piccole incomprensioni che ci sono state fra
il Consigliere Piccolo e la Presidenza
dell’Assemblea e forse oso dire anche di
incomprensione con i proponenti della legge.
In un momento in cui forse sarebbe necessario avere una
reciproca fiducia su certe cose, si è voluto a tutti i costi, pur
sapendo perfettamente che c’è già una bozza di
legge, discutere questo progetto che non è nella realtà un progetto
di legge, ma è solo un togliere una scadenza alla legge e chi lo ha
presentato sapeva benissimo che la maggioranza era contraria perché
di questo abbiamo discusso a lungo quando facevo parte della I
Commissione, ne abbiamo discusso a lungo in
quest’aula quando abbiamo proposto il rinvio di
questa scadenza e l’abbiamo portata al 31 agosto
2001 prolungando di un anno la vigenza della legge stessa, dunque
sapevano i presentatori di questa proposta di legge che da parte
nostra non ci poteva essere un accordo.
La Consigliera Squarzino, al momento in cui ha fatto i conti,
probabilmente si è sbagliata pensando che la scadenza dei tre mesi
fosse alla fine di aprile, poi conteggiando indietro si è accorta
che era alla fine di maggio.
Ritengo che per il 31 maggio, ammesso e non concesso che si
voglia a tutti i costi mantenere quel tipo di legge, quel tipo di
procedura per nominare il Difensore civico, ma, ammesso e non
concesso che sia così, abbiamo tutto il tempo per la definizione di
questa parte di legge.
Abbiamo detto a suo tempo e lo ribadiamo oggi con forza che
questa che avete presentato non è una legge, e qui concordo con il
Consigliere Lattanzi, è solo un prorogare un qualcosa che
c’è senza assolutamente nessun tipo di modifica.
Siccome era un esperimento avevamo avuto a suo tempo la
necessità perché non ce l’avremmo più fatta, in
quella occasione sì, a mantenere quella famosa scadenza dei tre
mesi; in questo caso ce la facciamo ancora per cui voteremo contro
questo disegno di legge invitando in modo particolare il
Presidente, ma tutti i membri della I Commissione, ad accelerare
l’iter per portare in quest’aula al
più presto la modifica globale della proposta di legge o della
legge esistente, se preferite, sulla questione del Difensore
civico.
Président
La parole au Conseiller Curtaz.
Curtaz (PVA-cU) Intanto devo dare un chiarimento della nostra
posizione al Consigliere Piccolo anche se ne ha già parlato la mia
collega Squarzino.
Perché non abbiamo accettato l’invito del
Consigliere Piccolo a ritirare il nostro disegno di legge? Per una
ragione molto semplice: per serietà, solo per serietà! Abbiamo
presentato questa proposta di legge il 27 dicembre 2000, cioè
quattro mesi fa. È andata una prima volta in I Commissione, è
giunta in Consiglio il 27 febbraio, ci avete chiesto di rimandarla
in commissione perché era in dirittura di arrivo una proposta di
legge della maggioranza.
Allora, accogliendo l’invito, abbiamo accettato,
per serietà, che il nostro disegno di legge tornasse in I
Commissione.
Successivamente la I Commissione lo ha riesaminato, la
maggioranza si è espressa con voto di astensione e il disegno di
legge torna per la seconda volta in quest’aula.
Per serietà appunto, non posso accettare un ulteriore rinvio,
anche perché la proposta di legge che voi da quattro mesi dite
essere pronta nessuno l’ha ancora vista a livello
ufficiale. Non esiste una proposta di legge depositata presso la
Presidenza del Consiglio.
Quindi chiediamo che, come da Regolamento, questa legge venga
tranquillamente discussa ed eventualmente bocciata, come invoca il
Consigliere Cottino.
Dispiace che il Consigliere Cottino abbia fatto un po' di
confusione definendo una "non-proposta di legge" la nostra e
definendo proposta di legge qualche bozza di articolato che gira
fra i banchi e gli uffici della maggioranza?
Cottino
(fuori microfono)
? allora
l’hai vista! Mettiti d’accordo con te
stesso.
Curtaz (PVA-cU)
? Io non l’ho vista. Se mi
lasci parlare è meglio, perché ogni volta che tu parli aggravi la
tua posizione. Quindi un buon consiglio, un consiglio che ti do
gratis è quello di tacere.
Ci si dice:
"Questo disegno di legge affronta soltanto un
problema, tocca marginalmente l’impianto della legge
perché risolve solo un problema"
. È un'osservazione vera, ma
non affronta un problema qualsiasi: risolve "il" problema. Perché
"il" problema è che l’istituzione del Difensore
civico, cosa anomala, scade il 31 agosto 2001.
Per noi, al di là di qualche modifica che si potrà valutare,
l'impianto della legge va bene. Se avessimo avuto altre proposte da
fare, le avremmo fatte.
Peraltro non capisco neanche osservazioni che ho sentito, tipo
quelle del collega Lattanzi: non le ho intese perché non capisco in
cosa un’eventuale approvazione del nostro disegno di
legge e quindi l’eliminazione del termine a scadenza
dell’efficacia della legge possa compromettere
un'ulteriore eventuale altra proposta di legge da parte di
chicchessia.
A me sembra anzi che rimuovere questo impedimento di carattere
temporale possa agevolare una discussione serena, pacata,
tranquilla da parte di tutte le forze politiche presenti in
commissione e in questa Assemblea affinché si voti un disegno di
legge più organico.
A me sembra che venga rimosso un impedimento temporale
importante per una discussione pacata. Perché non mi si vorrà dire
che una maggioranza composta da 29 consiglieri su 35 non è in grado
di portare avanti un diverso disegno di legge quando vuole?
E allora che bisogno ci sarà le prossime settimane di affannarsi
per riuscire a fare tutto entro il termine del 31 maggio?
Approviamo il nostro disegno di legge e con tranquillità si
discuterà.
Si vorrà far venire la proposta più organica in aula a maggio?
La maggioranza lo può fare. Lo può fare a giugno, a luglio, in
autunno, quando vuole.
Lo dico paradossalmente, so che susciterà forse
l’ironia da parte di qualcuno, ma
l’approvazione della nostra proposta di legge
agevolerebbe la discussione nella maggioranza perché lo so anch'io
che non è per cattiva volontà del Presidente Piccolo se la proposta
della maggioranza non è stata ancora ufficializzata, ma è perché ci
sono dei problemi fra le varie forze politiche che non condividono
le varie proposte.
Non volete essere agevolati? Votate contro questa proposta di
legge, cosa volete che vi dica?
Anche perché, chiarito qual è il problema da risolvere e che
farebbe passare, come giustamente sottolineava la collega
Squarzino, l’istituzione del Difensore civico da una
lunga fase transitoria conclusasi brillantemente a una fase
definitiva, non si capisce perché su questo punto ci debba essere
un voto contrario da parte di questo Consiglio.
Non si capisce se si discute sul merito. Si capisce benissimo
invece se non si vuole votare da parte della maggioranza e forse
anche da parte di Forza Italia questo disegno di legge per la
semplice ragione che lo abbiamo proposto noi.
Non c’è nessun’altra ragione
sensata da ricercare anche perché, non voglio polemizzare con
Cottino, ma è fin troppo facile rilevare che disegni di legge
parziali - e io contesto tale definizione per la proposta in esame
- in quest’aula su proposta della maggioranza, ne
passiamo a decine ogni anno e un disegno l’abbiamo
approvato, l’ho votato anch'io, anche questa
mattina, quindi è inutile denigrare una nostra iniziativa con
argomentazioni del tutto infondate e che si ritorcono contro chi le
ha formulate.
Président
La parole au Vice-président Lattanzi pour
deuxième intervention.
Lattanzi (FI)
Chiedo scusa ai colleghi, ma è solo per
chiarire il senso dei miei interventi visto che il Consigliere
Curtaz non ha capito perché non si voglia concedere più tempo per
la riflessione.
Scusate, ma presentando questa legge, se per assurdo oggi la
maggioranza la votasse, dareste alla maggioranza la possibilità di
andare avanti "sine die" nella discussione. Se volete favorire in
questo senso la maggioranza, mi sembra veramente assurdo.
Ci sono dei tempi; lasciate che sia la maggioranza che entro il
30 maggio si assuma la responsabilità di non presentare un disegno
organico del Difensore civico e il 30 agosto questo Difensore
civico in Valle d’Aosta non esisterà più. Mi sembra
talmente lapalissiana questa cosa!
Se state battendovi per difendere quel ruolo e una legge che
difende quel ruolo, l’unica cosa da fare è lasciare
alla maggioranza il compito di fare in modo che scadano i termini e
annunciare al mondo intero che in Valle d’Aosta
politicamente la maggioranza non vuole il Difensore civico.
Credo che in questo senso sia chiaro il motivo per cui, caro
Consigliere Curtaz, se poi non lo condividi questo è un altro
discorso, ma almeno sia chiaro il motivo per cui, a nostro avviso,
e non perché la presentate voi questa proposta, al di là della
pochezza tecnica che tu contesti, ma che è evidente nel fatto che
ci sono due virgole da eliminare, il minimo del massimo, o il
massimo del minimo, dicevo, il motivo per cui questa proposta è
politicamente inaccettabile: perché lasciamo alla maggioranza
spazio per fare tutto quello che vuole i prossimi sei anni, non i
prossimi sei giorni.
Questo disegno di legge, quello organico, quello che loro stanno
discutendo, per i prossimi sei anni non lo vediamo più, se facciamo
questo 111.
Président
La parole au Conseiller Curtaz pour deuxième
intervention.
Curtaz (PVA-cU) Solo una battuta. Volevo spiegare al Consigliere
Lattanzi che non ci interessa mettere in crisi la maggioranza. Ci
interessa che il Difensore civico funzioni e continui a funzionare
per sempre.
Président
La discussion générale est close. Nous procédons
à l’examen article par article.
Je soumets au vote l’article 1
er
:
Conseillers présents: 29
Votants: 26
Pour: 3
Contre: 23
Abstentions: 3 (Frassy, Lattanzi, Tibaldi)
Le Conseil n'approuve pas.
Je rappelle qu’aux termes de
l’article 77 du Règlement intérieur du Conseil le
refus d’un premier article d’un
projet de loi implique que la proposition entière est refusée.
Le projet de loi régional n° 111 par conséquent est repoussé par
le Conseil.
Sur cette votation nous achevons les travaux de notre
Conseil.
La séance est levée.
