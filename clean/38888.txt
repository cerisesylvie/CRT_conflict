Classificazione
CONSIGLIO REGIONALE
Attività consiliare d'aula



Oggetto del Consiglio n. 2313 del 28 luglio 2016 - Resoconto
OBJET N° 2313/XIV - Renvoi à la prochaine réunion du Conseil
régional de la résolution: "Constitution d'une commission spéciale
du Conseil pour les réformes institutionnelles".
Rosset (Presidente) -
Punto n. 17.01 dell'ordine del
giorno. Ha chiesto la parola il Presidente della Regione, ne ha
facoltà.
Rollandin (UV) -
Con correttezza il collega Chatrian
aveva chiesto in merito a questo punto. Di questo avevamo parlato
nella riunione con tutti i Capigruppo e con i gruppi, sono emerse
comunque delle esigenze di approfondimento, soprattutto su...non
solo il modo, la composizione, la presenza o meno di alcune figure,
per cui chiediamo di rinviare alla prima riunione di settembre.
Nel contempo cominceremo a lavorare su come - com'è stato fatto
in altre Regioni - si possa affinare e, senza dover fare altre
sospensioni, chiederemo di fare anche prima una riunione tra tutte
le forze, con tutti i gruppi, in modo da non avere una discussione
soprattutto su come organizzare, tenendo conto che è una
commissione che ha una rilevanza di alto profilo. Chiediamo quindi
di avere questo lasso di tempo per poterci organizzare in modo
corretto.
Presidente -
Ha chiesto la parola il collega Chatrian, ne
ha facoltà.
Chatrian (ALPE) -
Capiamo le difficoltà che ci possono
stare in tutte le famiglie. Il collega Farcoz ieri e oggi mi aveva
pressato su questa cosa, che doveva essere assolutamente approvata
oggi ed essere operativa da domani mattina, tant'è vero che ho
detto che noi su questo, come gruppo ALPE, non solo ci siamo, ma
vogliamo portare il nostro apporto, vista la situazione, visto
anche il referendum in essere, poi non sto ad elencare l'importanza
dal punto di vista politico e da autonomista penso che sia basilare
nella sfida del futuro.
Spiace constatare che se il tema è così importante, così
rilevante, colleghi di maggioranza o di maggioranza nuova, che non
riusciate a trovare una sintesi su un Presidente, su qualcuno che
traghetti questa importante commissione, dal momento in cui siete
stati voi a proporci la risoluzione - come ha detto bene lei ieri e
oggi - non trovare una sintesi su una Presidenza di questo genere
fa un po' specie, e non utilizzo altri vocaboli perché non ha
nessun senso.
Termino dicendo che è brutta la pagina che avete comunque deciso
di mettere in atto, colleghi, e soprattutto mi rivolgo a quelli con
cui abbiamo fatto delle battaglie istituzionali in questi tre anni,
che non sia la minoranza a decidere il suo candidato e ad eleggere
chi indica è brutto dal punto di vista istituzionale. Questo era
successo la volta scorsa - prima non l'ho detto, mi perdoni il
Presidente Rosset - ma quando sento da chi vuole giocare a farci
delle lezioni, o a deviare la questione, non lo accetto
sinceramente, perché noi abbiamo indicato il collega Alberto Bertin
come ALPE e la maggioranza ha deciso di votare un altro non
indicato, non candidato dell'opposizione. Qui non è una guerra tra
opposizioni, ma la correttezza istituzionale non c'è stata e la
questione è vostra, non nostra. Prima non l'ho detto, volevo dirlo
soprattutto per chi ci ascolta. Se correttezza istituzionale è, il
gruppo ALPE, il gruppo più numeroso all'opposizione indica il
Vicepresidente e la maggioranza volutamente nei suoi giochetti di
Porta Palazzo decide di deviare la questione. Non l'ho detto prima,
ho voluto, soprattutto per chi ci ascolta, riportare cos'era
successo qualche settimana fa. Siamo ben contenti in questo momento
di stare fuori dalle vostre
bagarre
, ma, per favore, non
venite a farci il giochetto delle tre carte, sono cose vostre.
Presidente -
Ha chiesto la parola il collega Bertin, ne
ha facoltà.
Bertin (ALPE) -
La questione della revisione dello
Statuto è una questione seria ed è triste constatare che questa
commissione non si costituirà per difficoltà di un parto dovuta a
questioni esclusivamente di equilibrio interno alla maggioranza a
27, che non riesce a trovare una sintesi e che dimostra qual è
l'operato. Era facile immaginare, peraltro avevo anche detto che
15, 18, 27, se non si ha una visione e un programma politico da
realizzare, i problemi sorgeranno sempre, sorgono anche su una
questione seria come questa.
Stamattina ci avete presentato una risoluzione di maggioranza e
questa sera ci chiedete di rinviare la cosa e il fatto che non
siete in grado di governare pare sempre più tristemente evidente.
Sulla commissione speciale in sé, peraltro annunciata dal programma
di maggioranza, attraverso addirittura una legge che avrebbe dovuto
istituire una Costituente, dalla legge per la Costituente scritta
nel programma di maggioranza, forse ispirata alla
kermesse
di Cogne inventata dall'UVP l'anno scorso, siamo un po' più
modestamente...e giustamente a mio avviso, alla volontà di
realizzare una commissione speciale...neanche una commissione
speciale. Tra l'altro, si sarebbe istituita questa commissione in
un contesto poco chiaro, nel quale non si sa quando ci sarà il
referendum confermativo, con difficoltà di ogni genere, ma avete
voluto farla, ma neanche capaci...e bisogna dire che questa
incapacità è la cifra di questa nuova-vecchia maggioranza.
Presidente -
Ha chiesto la parola il Consigliere
Gerandin, ne ha facoltà.
Gerandin (GM) -
Mi dispiace, ma lo dico con un po' di
amarezza, perché prima stavo sorridendo quando è stata presa la
parola ed è stato detto che una commissione così importante come
quella per la revisione dello Statuto non poteva decollare perché
non c'era stato tempo di ragionare sulla sua composizione. Adesso
ragionandoci bene un po' di amarezza mi rimane, perché penso che
una riforma così importante come la riforma dello Statuto non debba
mai essere solo ed esclusivamente un posto di poltrone, di
visibilità, un posto che faccia parte di trattative politiche,
proprio perché sulla riforma dello Statuto se non sapremo e non
saremo in grado di parlare con voce unanime, probabilmente
perderemo una grande occasione nell'interesse dei valdostani, per
cui è amarezza la mia, perché da altre parti in una fase così
delicata, mentre qui si parla di riforme costituzionali, stanno
portando a casa dei risultati, noi stiamo ancora qua a discutere di
chi farà parte di questa commissione speciale.
È tempo perso che potrà costare caro anche alla Valle e ai
valdostani e, al di là di quelle che possono essere ambizioni
personali, ambizioni politiche o posti da spartire, aveva ragione
il collega Bertin: forse eravate più incisivi quando eravate a 18,
perché probabilmente si decideva in meno e soprattutto si decideva
prima. Non sempre i grandi numeri poi corrispondono a grandi
risultati, mi dispiace.
Il Consiglio prende atto del rinvio.
Presidente -
Non ci sono altre richieste, quindi
chiudiamo i lavori di questo Consiglio.
---
L'adunanza termina alle ore 21:40.
