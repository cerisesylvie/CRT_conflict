Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 55 del 28 febbraio 1969 - Resoconto
OGGETTO N. 55/69 - Costituzione in Valle d'Aosta di un centro
per la lotta contro i tumori. (Approvazione di Mozione)
Siggia (P.C.I.)
- Signori Consiglieri, signor
Presidente,
Il contenuto della mozione è già molto chiaro; infatti in essa
si chiede che l'Assessore e la Giunta assumano tutte le iniziative
necessarie, in collaborazione con le autorità sanitarie locali, per
costituire al più presto in Valle d'Aosta i consorzi per la lotta
contro i tumori; ma desidero qui aggiungere poche parole, non per
illustrarne il testo, ma per spiegare quali sono le ragioni che mi
hanno spinto a richiedere un impegno preciso da parte
dell'Assessore, alla soluzione di un problema così importante.
L'esperienza medica ha ormai riconosciuto che un'analisi
preventiva nel campo delle malattie cancerose, può in molti,
moltissimi casi, dare la possibilità di cure efficaci, e
scongiurare le gravi conseguenze del terribile male. Sono noti i
risultati ottenuti da alcune province nel settore diagnostico e
quindi curativo dei tumori. Per tutte voglio citare le cifre,
quanto mai significative rese note ad un congresso medico,
riferentesi alla città di Bologna, dove su 123.000 donne visitate,
ben 341 sono state scoperte affette da tumori e 148 da lesioni pre
cancerose. Il 30 novembre 1966, il Ministro della Sanità emetteva
una circolare n. 540/20300 con la quale sollecitava la costituzione
di consorzi per la lotta contro i tumori. In detta circolare, tra
l'altro si diceva che l'apporto degli enti locali territoriali ed
istituti che svolgono nelle provincie attività sanitarie,
previdenziali, assicurative e finanziarie può attuarsi in forma
concreta con la costituzione di consorzi provinciali, in questo
caso per noi regionale, per la lotta contro i tumori, nelle
provincie e regioni ove ancora manchino, o col suo potenziamento
economico finanziario, là dove essi siano costituiti, e nella
circolare si citava addirittura il termine del 31 gennaio 1967 per
la segnalazione di notizie sull'azione svolta e sui risultati
conseguiti. A seguito di detta circolare il Consiglio comunale,
discutendo una mozione presentata dai Consiglieri del Partito
comunista, giungeva all'unanimità a votare una mozione nella cui
parte deliberativa si impegnava la Giunta comunale a dare corso in
concerto con le autorità e gli organismi a ciò preposti a livello
regionale ad un'azione svolta a realizzare nel più breve tempo
possibile la costituzione in Aosta di un centro diagnostico dei
tumori ginecologici ed impegnare la Giunta a seguire con costante
attenzione l'evolversi delle indagini di quanto sarà fatto in campo
regionale.
Nell'illustrare la mozione, il Dr. Rosso, che conosceva il
problema molto a fondo ebbe a far mettere a verbale la sua
conclusione in un suo intervento, in cui, tra l'altro, e suona
abbastanza triste leggerlo oggi, in cui, tra l'altro dicevo,
conclude che ormai, in via di definizione il problema, perché si
tratta soltanto di definire alcuni particolari organizzativi,
perché tramite gli specialisti che ci sono all'Istituto Materno
Infantile sarebbe possibile, con poco, e con un po' di buona
volontà da parte della Regione, di venire incontro a questo
problema.
Questa mozione, dicevo, è stata votata e discussa il 21 marzo
1968, ed era, secondo le parole del Dr. Rosso in fase ormai
conclusiva e definitiva del grave problema, ma fino ad oggi niente
abbiamo sentito più dire, e direi che l'Assessore alla Sanità, nel
Consiglio del 29 gennaio u.s. ci ha comunicato che i problemi dei
tumori in genere, e della possibilità di diagnosi preventiva degli
stessi, è un problema che è quanto mai, di cui è quanto mai
sensibile la Giunta, ma che essa "avait jugé bon qu'une initiative
de ce genre fasse partie du cadre général de la médicine préventive
et sociale" e quindi nel campo diagnostico, insieme alle indagini
antitumorali metteva le malattie come il diabete, forme reumatiche,
cardiocircolatorie e renali, ed è su questo intendimento della
Giunta che, sommessamente, dichiaro di dissentire. Infatti è noto
come la peggior percentuale di mortalità attuale 56%, è dovuta
proprio a malattie a carattere tumorale e di queste, il 60% sono da
localizzare in tumori in sei settori, fra cui la mammella, il colon
retto, il polmone, la pelle e l'utero, e fra queste le possibilità
di diagnosi preventiva per quanto riguarda i tumori ginecologici
sono ormai da dati, risultati da congressi, convegni e da studi
fatti nei posti dove una diagnosi preventiva ha già un certo arco
di tempo, sono, dicevo, localizzabili con indubbie conseguenze
possibilità di ricupero dei malati, ed è sotto questo aspetto e per
questo profilo che io richiedo oggi che l'Assessore non si limiti
genericamente a dire che il quadro delle malattie tumorali
interessano e sono un costante pensiero della Giunta, ma che oggi
assuma l'impegno della costituzione dei consorzi per la lotta
contro i tumori.
È chiaro che siamo d'accordo tutti nell'allargare il più
possibile il settore della diagnosi preventiva in tutti i campi
medici, ma proprio nel settore dei tumori, dove è possibile con,
direi, limitato impegno finanziario, con la possibilità di avere a
disposizione, sia da parte dell'Istituto Materno Regionale, delle
sale per queste ispezioni diagnostiche e anche la possibilità di
medici che in alcune ore della giornata o della settimana siano a
disposizione per questi esami e queste indagini, la Giunta e
l'Assessore s'impegnino al più presto a provvedere alla soluzione
di questo problema in attesa poi di poter decidere e di poter fare
altro nel campo generale della medicina preventiva.
Tonino (P.S.I.U.P.)
- In appoggio alla mozione presentata
dal Consigliere Siggia devo dire che gli interventi e le analisi
preventive siano riuscite con la tempestività necessaria e con la
dotazione di strumenti idonei a prevenire, fin dal sorgere, mali
che fino a ieri erano inguaribili. Si tratta naturalmente di
affrontare il problema con volontà, con responsabilità, pensando
soprattutto alla salute dei cittadini, e un po' meno alla
discriminazione politica.
Se si vuole fare qualche cosa in questo campo vi sono tutti i
presupposti per poterlo fare; per questo io, non solo sono
d'accordo con la mozione del Consigliere Siggia, ma plaudo a questa
sua mozione, come pure mi felicito con il Consigliere Chamonin per
la sua interrogazione del passato Consiglio, che però, essendo solo
una interrogazione, non abbiamo potuto intervenire per appoggiare
la sua richiesta. Per questo forse non vi è stato da parte
dell'Assessore un'impegnativa risposta ad un così importante
problema, problema che ripeto, deve essere affrontato, almeno,
direi, sulla salute dei cittadini si rompa questo immobilismo
esistente e si portino avanti i problemi che investono la sua
salute pubblica, per cui, Consigliere Siggia, senz'altro voterò a
favore di questa sua mozione, ma vorrei approfittare di questa
mozione per rivolgermi all'Assessore Mappelli e dirgli che nella
riunione dei sindaci della Bassa Valle avvenuta per il problema
della Pretura, finito quell'argomento ho illustrato ai Sindaci
presenti, con verbale alla mano, la questione dell'Ospedale in
bassa Valle. Ho detto loro che non vi era nulla da fare, che di
quell'Ospedale non ne volevate sapere, che era meglio per voi
costruirne uno a St. Vincent. Ho naturalmente illustrato a loro
l'intervento dell'Assessore Balestri, fatto nella seduta consiliare
del 30 luglio scorso, il quale disse di essere favorevole alla
costruzione di una infermeria per assicurare eventuali ricoveri
urgenti. Ho chiesto ai Sindaci che cosa ne pensavano, anzi, abbiamo
chiesto il parere dei Sindaci, in quanto non ero il solo
Consigliere regionale presente, e i Sindaci ci hanno incaricato,
almeno così a parole, perché è stata una occasione per ritrovarsi
per un altro problema, di discutere anche dell'Ospedale, e dicevo,
appunto, ci hanno incaricati di ripiegare sulla creazione di una
astanteria, per i ricoveri urgenti, con l'adozione di una croce
rossa. Per questo noi presenteremo, prossimamente, una mozione a
tale riguardo.
Mappelli (D.C.)
- Le 29 janvier, j'avais même ajouté
quelque chose, Madame Siggia, à ce que vous avez dit; j'avais dit
que de toute manière, étant donné qu'il s'agissait d'une initiative
de haute porté sociale, j'étais convaincu que le problème sera
traité très bientôt par la Junte et qu'il recevra une solution
positive. En effet, lorsque vous étiez en train d'écrire votre
motion la Junte, au début du mois de février, a nommé une
commission pour l'étude du problème. On a mis là-dedans, le plus
possible de techniciens, en les personnes de Monsieur Chantel, du
Prof. Bianchi, de Mr. Barbero, de Mr. Artaz, de Monsieur Vietti, de
Monsieur l'Assesseur à l'instruction publique et le soussigné.
Pourquoi nous prenons ce chemin? Eh bien je crois que c'est le
chemin meilleur, parce que, comme vous avez bien dit, il y a aussi
les formes du rhumatisme et cardiocirculatoire et rénal,
c'est-à-dire il faut regarder le problème dans un cadre général, et
puisque je vois que Madame n'est pas convaincue, eh bien je me
permettrais de lui expliquer quel est notre point de vue à ce
sujet.
Il fatto di mettere oggi nell'Istituto Materno il dépistage di
quel genere per le donne, innanzitutto comporterebbe in questo
senso un'attesa, cioè l'attesa se non sarà lì, sarà fatta in un
altro senso, ma dovrebbe essere utilizzata questa attesa,
maggiormente, perché noi dovremmo assumere delle assistenti
sanitarie, per poter fare questi prelievi, per poter esaminare e
dopo di che, come dire, dare il risultato di questi esami, senonché
oggi a noi risulta che le donne per cui dovrebbero essere soggette
a questi esami, in Valle d'Aosta potrebbe essere un 12, 13.000
donne, cioè dai 20 ai 45 anni circa, questa è la grande massa, ma
quante di queste donne andrebbero spontaneamente anche con una
propaganda, a tutti i livelli, affinché siano invogliate ad andare
a fare questi esami? Naturalmente, una piccola minoranza subito
dopo di che, logicamente, oppure come tutte le cose, un po' alla
volta prenderebbe forma e dovrebbe camminare; però con questo noi
non avremmo risolto che in minima parte la questione della medicina
preventiva. D'altra parte noi abbiamo oggi un posto di assistente
ai laboratori, un posto scoperto di assistenti, quindi noi un
assistente dovremmo assumerlo ai laboratori, dovremmo assumere un
assistente per cui noi dovremmo, nel quadro della medicina
preventiva, in collaborazione coi medici condotti di tutta la Valle
d'Aosta, questo sarebbe un po' il mio punto di vista, ma appunto
abbiamo nominato questa Commissione per sentire, per programmare,
affinché il dépistage avvenga a tutti i livelli e in tutta la
Regione autonoma della Valle d'Aosta, affinché, sia dai bambini,
sia gli uomini, sia le donne, e nelle varie categorie, il dépistage
venga fatto, nella grande massa, a ogni livello, può darsi
settoriale, e dopo di che, giustamente, il centro di medicina
preventiva farà quegli esami di accertamento per cui sono
necessari.
Pertanto io mi rimetto un po' in questo senso, quando la signora
dice, non impegnativa, da una parte e Tonino continua nel dire,
impegnativa risposta in questo senso, o genericamente non ha
risposto l'Assessore, io dissi il 29 gennaio che la Giunta in
questo senso avrebbe preso a cuore questo problema. Dai primi di
febbraio ha nominato questa Commissione, che è una Commissione
prettamente tecnica, in quanto sono tutti tecnici, che è investita
ad esaminare il problema della medicina preventiva di tutta la
Regione e quindi non solo di un settore, e pertanto io sono certo
che noi siamo sulla strada giusta per risolvere questi problemi in
questo senso.
Fosson (U.V.)
- Noi siamo favorevoli certamente a questa
mozione e rimaniamo perplessi dalla risposta avuta in questo
momento dall'Assessore alla Sanità, perché, d'accordo che si possa
pensare, e benissimo ha fatto la Giunta di nominare una Commissione
di medici e via dicendo, per studiare il problema della medicina
preventiva generale per tutte le malattie, siamo perfettamente
d'accordo, ma mi sembra che la mozione presentata dalla Consigliera
Siggia metta a fuoco un problema che è impellente, un problema che
da molto tempo si discute, un problema che è già in attuazione
almeno in certi centri principali, e che ha già dato i suoi frutti.
Ora, se noi aspettiamo di mettere a punto tutto il problema della
medicina preventiva, certamente che questo problema impellente dei
centri diagnostici preventivi per i tumori va alle calende greche e
intanto la mortalità che va continuamente aumentando, la
percentuale di mortalità per queste malattie continua ad aumentare;
quindi noi riteniamo che bene ha fatto di mettere a punto questa
questione la Consigliera Siggia e chiederemmo che,
indipendentemente da quanto si studia per tutto l'insieme per la
medicina preventiva per le altre malattie, si possa vedere di fare
qualche cosa subito, per questa, per la parte del centro
diagnostico per i tumori, perché la questione di dire, ci saranno
tante mila donne che devono fare la visita, questo ad un certo
momento, se si sottopongono tutte a visita, ma intanto i medici, i
vari medici possono già fare un'opera di convincimento verso le
diverse famiglie e praticamente, chi può avere, può cominciare ad
avere dei sospetti o che arriva ad una certa età o che ha qualche
malessere di quel genere, può sottoporsi ad una visita preventiva.
Oggi se vuole fare questa visita preventiva deve andare al centro
tumori di Torino, quindi mi sembra che sia una cosa che va
affrontata, va affrontata perché è veramente una delle cause di
maggiore mortalità e non bisogna aspettare di voler risolvere tutto
insieme, perché volendo risolvere tutto insieme, certamente che
avremo dei ritardi, quindi noi voteremo a favore della mozione.
Siggia (P.C.I.)
- Continuo a dissentire con l'Assessore e
per essere proprio telegrafica, per tre ordini di motivi:
innanzitutto egli dice, questione di spesa, e io sono d'accordo con
lui, proprio perché, dico è una attrezzatura per degli esami
preventivi in tutto l'arco della medicina, ma è una attrezzatura
estremamente costosa, proprio per questo richiedo lo stralcio e
l'inizio di un qualche cosa in un settore, in un campo, dove la
spesa può essere limitata e ho detto "limitata", proprio perché
abbiamo e un Istituto Materno regionale e dei laboratori che
avrebbero la possibilità di fornire, sia attrezzature e sia
soprattutto quei medici o professori che avrebbero a disposizione
alcune ore della giornata per queste indagini. Aggiungo che,
medicina molto più avanzata, tra l'altro prevede una
apparecchiatura per l'esame dei tumori, che è un detective
automatico con un piccolissimo ordinatore elettronico le cui
dimensioni, tra l'altro, sono estremamente ristrette e che potrebbe
benissimo essere collocato all'Istituto Materno regionale. Che
siano 12000 o 13000 le donne da visitare, direi, importa poco, se
riconosciamo che dobbiamo inizialmente fare un'opera, e io do atto
all'Assessore, un'opera, prima, di educazione, anche verso queste
donne che si facciano fare queste visite. Però l'esempio che
abbiamo avuto in Valle d'Aosta è stato estremamente positivo, delle
iniezioni per la poliomielite, anche lì, in quel campo si è dovuto
fare un'opera estremamente faticosa e con l'aiuto valente del
medico regionale, abbiamo visto che i bambini in Valle d'Aosta si
sono sottoposti tutti alle tre iniezioni antipoliomielitiche,
direi, con assoluta tranquillità e senza, per l'amministrazione
regionale, un grosso sforzo propagandistico, perché qui,
Assessore... qui c'è una questione sola Assessore, che Lei mi dice,
dobbiamo programmare, pensiamo a nominare una Commissione per lo
studio. Io voglio ripeterLe che la circolare del Ministero è del 30
novembre 1966, in cui si dava una data di gennaio 1967 per avere
trasmessi a Roma i primi dati su questi centri che dovevano essere
costituiti, che il Consiglio comunale, in data gennaio 1968, con
una mozione votata all'unanimità, dava atto che il problema doveva
essere risolto in campo regionale, e si impegnavano, parlo dei
Consiglieri comunali anche, ad impegnare la Giunta a seguire con
costante attenzione quello che l'amministrazione regionale avrebbe
fatto. Siamo il 28 febbraio 1969 e sotto il profilo, quanto meno,
dell'esame diagnostico delle malattie tumorali, niente mi risulta
che è stato fatto, per cui non discuto con l'Assessore se in futuro
e mi auguro che in immediato futuro possa essere steso il campo
dell'indagine preventiva in tutti i settori e in tutte le malattie,
ma insisto perché la Giunta esamini il problema dell'esame
preventivo dei tumori con assoluta priorità su tutte le altre
indagini, con assoluta priorità e possibilmente anche con un
impegno che l'Assessore oggi prenda di un termine breve, se ritiene
che questa Commissione debba esaminare il problema in un tempo
breve, la Commissione decida di poter dare inizio a questo settore
di medicina preventiva.
Mappelli (D.C.)
- Qui la mozione mi pare chiara quando
dice "
Impegnare l'Assessore ... assumere tutte le iniziative
necessarie in collaborazione con le autorità sanitarie locali
",
è quello che ho fatto, io non sapevo che Lei stesse scrivendo
questo, perché la prima Giunta di febbraio ha nominato questo, e
queste persone, giustamente prima di nominarle ho dovuto
interpellarle se accettavano a fare questo, a darci questa
collaborazione.
Siggia (P.C.I.)
- ... scusi, arrivi alla fine della
mozione "... le iniziative? ... per costituire al più presto i
consorzi per la lotta contro i tumori", è questo che io chiedo
oggi.
Mappelli (D.C.)
- D'accordo, d'accordo, il problema non è
mica quello, il problema dove non la posso seguire, non è che non
voglia, non ritengo, non sono convinto, quando Lei insiste
sull'Istituto Materno, perché l'Istituto Materno? Quando noi stiamo
facendo dei doppioni, perché se questi signori, io non lo so, se
questi signori dimostreranno sul piano tecnico che con lo stesso
personale noi potremo qui, nei laboratori, fare un servizio che
tenga conto di altri servizi come quello delle forme di reumatismi,
di diabete e della circolazione, ecc., io ritengo che la questione
del luogo sia una questione tecnica e debbano essere i tecnici ad
indicare il programma, che poi dopo si dia subito la precedenza
alla questione di questo dépistage per le donne, questo è fuori
dubbio, questo è un impegno, e io ho sempre fatto quello che ho
detto, fino ad oggi, sempre. Quando, mesi fa ebbi a dire che la
Giunta avrebbe esaminato, io stavo già chiedendo a questi signori
di accettare questa famosa Commissione. Dunque, se Lei signora
ritiene che la mozione così come è, di metterla in votazione,
guardi io non ho niente in contrario in questo senso, ma non prendo
nessunissimo impegno per quanto riguarda quello che venga fatto
alla Maternità, perché io questo non lo posso fare, sarà oggetto di
valutazione da parte dei tecnici, in base ad un programma del
quadro generale. Ora, se Lei mi dice, al più presto, questo io sono
d'accordo nel modo più assoluto, ma dove, questo deve essere
oggetto di un quadro generale, affinché noi non creiamo dei
doppioni, affinché noi non prendiamo del personale che venga poi ad
un certo momento soltanto impegnato in alcune ore del giorno,
mentre noi abbiamo delle grandi necessità, perché diciamocelo
francamente, forse dobbiamo riconoscerlo, io lo riconosco a me
stesso e un po' a tutti, in questa direzione è stato fatto un po'
troppo poco, perché dobbiamo vedere, ad esempio anche i bambini, i
bambini, cosa vuole, questo centro di medicina preventiva, questi
collaboratori fanno ben tutto il possibile, ma come può, come
possono questi specialisti, visitare tutti i bambini della Valle?
Questa è un'utopia; bisognerà vedere, ecco perché ho messo dentro
anche il massimo responsabile dell'ordine dei medici, affinché si
veda anche coi medici nei vari comuni, è inutile che facciamo venir
qui tutti i bambini delle scuole della Valle d'Aosta, oppure si
faccia l'incontrario come negli ultimi anni, quando io presi
l'Assessorato, questo dépistage avveniva solo per la città di
Aosta. Nella misura in cui si è stato possibile l'abbiamo allargato
nei comuni della cintura di Aosta e nell'alta Valle, abbastanza, ma
rimangono ancora delle punte che non abbiamo toccato e dovremmo
trovare il sistema perché anche quei bambini vengano esaminati per
l'udito, per la vista e tutte queste...
Dunque, io non posso, non voglio nel modo più assoluto che ci si
fossilizzi sulla questione Maternità, e per il resto io non ho mica
niente in contrario, certo una cosa è certa che si dia la
precedenza a questo dépistage per le donne, questo era già
chiaro.
Savioz
(P.C.I.)
- Francamente bisogna riconoscere
che l'Assessore Mappelli manca di convinzione; ma oltre a questo,
caro Assessore, Lei fa una confusione tremenda, mentre a me sembra
che la richiesta fatta dalla Consigliera Siggia sia molto semplice,
non c'è bisogno di fare una elucubrazione per vedere in bambini, la
sordità, la cecità, e via di questo passo qui, sono tutte
istituzioni che vanno benissimo e purtroppo dobbiamo considerare
che nella nostra Valle non si è fatto ancora abbastanza, malgrado
che un qualche cosa sia stato fatto e non da oggi; però, quello che
conta in questo momento, e che è gravissimo, mentre è giusto
prendere in considerazione le malattie a carattere reumatologico, e
via di questo passo qui, tutte le altre hanno la loro giusta
importanza, ed è giusto pensare a prevenire e a cercare per poterlo
combattere fino in fondo, ma c'è una situazione gravissima nella
nostra Valle, nel nostro paese, nel mondo intero ed è quello che
ognuno di noi può essere portatore di germi di questo terribile
morbo, che nessuno conosce e nessuno sa e non si è ancora capito
che cosa sia e quindi finchè non si capirà non si troveranno le
medicine necessarie.
Ora, vogliamo fare un passo avanti per venire incontro a questi
che purtroppo soffrono, o no? Questo è il problema di fondo; non
interessa se Lei questo centro lo farà alla Maternità o se lo farà
a St-Martin de Corléans, non ci interessa affatto, quello che
interessa è che si faccia un qualche cosa in questo senso, e
siccome la richiesta è stata talmente chiara, talmente precisa,
talmente pratica, quando si parla, addirittura in che cosa consiste
tutto questo, e in che cosa consistono i macchinari necessari, mi
sembra che non ci sia da pensarci sopra. Non si sa, questo male può
colpire chiunque, e chissà quanti se lo portano senza nemmeno
saperlo, e non è giusto dire, o pensare che c'è un istituto a
Torino, che può, in brevissimo tempo dare una risposta, intanto
bisogna fare dei prelievi, bisogna mandarli giù, o bisogna prendere
il soggetto e mandarlo giù, ora, siccome non sappiamo se ci sono
delle manifestazioni particolari per cui non sono determinanti e
nessun medico è in grado di dire se c'è o non c'è o se è competente
in materia, allora, facciamolo questo centro nella Valle d'Aosta,
ma non rispondiamo che io non mi prendo nessun impegno, e fa tutta
una questione di bambini che vanno o che vengono. No, Assessore,
guardi, in queste cose bisogna essere, in un certo senso un po'
coraggiosi e bisogna impegnarsi a fare, bisogna che Lei vada in
Giunta e che ponga il problema, e bisogna che la Giunta prenda
questa decisione quindi e che questo centro venga fatto in modo che
la diagnostica sia possibile, perché se no, qui la mortalità
aumenterà anziché diminuire.
Siggia (P.C.I.)
- Sempre più breve, Assessore, non ho
parlato di maternità, perché mi interessasse che questi esami siano
fatti in maternità, più o meno, ho detto che è indubbio che allo
stato attuale dobbiamo usare attrezzature e medici esistenti in
Valle d'Aosta, perché non possiamo aspettare di fare dei bandi, di
avere dei laboratori nuovi regionali, di inserire dei medici nuovi,
per questo esame diagnostico che può essere benissimo fatto, e non
lo dico io, lo dicono i medici e i medici della Maternità, che a
suo tempo, dal Comune di Aosta erano stati interessati sulla cosa,
che quindi sono disponibili anche con le loro attrezzature
esistenti, per mettersi a disposizione per questi esami che possono
essere limitati a qualche giorno della settimana.
Tra l'altro Le dirò che l'INAM, cioè l'INAM, in molte città
d'Italia ha già istituito in questi giorni dei centri per la
prevenzione del cancro uterino, quindi, se lo fa l'INAM, con
attrezzature loro, penso che non è molto costoso, e con medici
dell'INAM, perché l'amministrazione regionale non può promuovere
subito questo limitato settore della prevenzione dei tumori, senza
attendere di risolvere il problema della medicina preventiva.
Montesano (P.S.U.)
- Io vorrei dire qualche cosa al
riguardo, perché, fra l'altro, sono l'unico medico qui presente, su
questo argomento che è molto importante.
Prima di tutto bisogna parlare di lotta contro i tumori, invece
mi sembra che la discussione scivoli sempre verso una lotta che
deve essere fatta dagli accenni fatti dall'Assessore, fatta alla
Maternità, e allora si tratta di tumori che interessano la sfera
femminile. Invece, no, la lotta contro i tumori è una lotta
generale che va fatta contro tutti i tumori e che deve naturalmente
essere accolta questa lotta, e deve partire da centri altamente
specializzati; e io voglio dare qui ai Signori Consiglieri, qualche
ragguaglio su una deficienza che esiste in Valle d'Aosta e della
quale noi abbiamo parlato l'altro giorno proprio in una riunione in
cui si prospettava di analizzare un problema che riguarda l'ente
regionale ospedaliero. In Valle d'Aosta non è esistito mai, come
non esistono adesso, un anatomo-patologo che è, cioè, quel medico
il quale esamina al microscopio i preparati che provengono da
presenza da tumori, oppure sospettati tali; questi esami vengono
fatti a Torino, perché qui non li possiamo fare e non esiste, a mia
conoscenza, non esiste un medico anatomo-patologo. Quindi adesso il
problema deve essere da considerare altamente specializzato e deve
essere affrontato con la conoscenza del problema stesso. Ora, mi
sembra che l'Assessore Mappelli ha detto: io senz'altro accolgo la
vostra richiesta, perché è una richiesta che, diciamo così, è così
naturale, sé così pressante che non ha bisogno di essere
ulteriormente illustrata, perché non accolgo che, trattando di
centri tumori, che deve investire tumori polmonari, tumori
gastrici, tumori delle ossa, tumori di altro genere, tumori della
sfera genitale, si parli della Maternità; invece parlare del centro
tumori e impegnare l'Assessore e la Giunta ad affrontare questo
problema, attraverso, naturalmente, non, diciamo così, il
dispositivo burocratico dell'Assessorato, ma attraverso commissioni
tecniche, di medici, i quali medici, in questa Commissione devono
dire come fare al più presto, semmai, questo centro tumori. Questo
è lo spirito della circolare del Ministro della Sanità, e io non
vorrei parlare neanche di Consorzi di tumori, ma di centri tumori
regionali, che deve essere assolutamente attuata e che deve essere,
sia per località, sia per attrezzatura, sia per personale, deve
essere studiato da persone competenti, da persone tecniche, quindi
medici, oltre che qualche organizzatore di carattere sanitario,
come nella Commissione c'è il Prof. Bianchi, il Direttore sanitario
dell'Ospedale, per poter arrivare ad una conclusione.
Quindi io credo che è l'Assessore, e i Consiglieri che sono
intervenuti credo che s'indirizzano verso questa finalità, a dover
creare un centro regionale di prevenzione tumori, centro
diagnostico, ma altrimenti noi ci scivoliamo verso diagnosi,
diciamo così, settoriali, di tumori, che sono altrettanto
utilissime, che però non comprendono, non investono il problema in
generale, ma invece noi dobbiamo giungere ad una soluzione del
problema in generale, cioè ad una lotta contro i tumori, non contro
dei specifici tumori. Quindi io sono d'accordo per quello che
riguarda la mozione intesa in questo senso, cioè nel senso generale
che l'Assessorato alla Sanità, attraverso agli organi di
consulenza, studi questo problema, anche per il fatto poi, d'altra
parte - si è girato qui l'Assessore alle Finanze - comporta un
impegno finanziario, anche nell'attrezzatura, perché, non è vero,
non basta affatto un piccolo apparecchio, e poi anche il personale.
Quindi per capirci: io sono d'accordo con l'Assessore Mappelli il
quale dice "io m'impegno a portare avanti questo discorso", perché
mi sembra la sostanza anche della Vice Presidente Siggia, è questo
che Lei voleva dire, centro tumori, ma non posso aderire al fatto
che si faccia una cosa del genere soltanto per un settore di
tumori, per il momento; quindi bisogna portarlo in sede globale
questo problema, questo anche... ecco, adesso poi l'Assessore e la
Giunta sono quelli che dovranno chiarire un po' la procedura che
dovrà seguire questo problema.
Germano (P.C.I.)
- Io ringrazio il Presidente del
Consiglio delle sue informazioni, diciamo così, di carattere
tecnico, ecc... dice giustamente il Presidente del Consiglio che la
richiesta è accolta, quindi la mozione la votiamo, non ci sarebbero
problemi su questo terreno, dice il Presidente del Consiglio,
bisognerebbe fare delle cose non parziali, bisogna fare una cosa
globale; ma quello che denunciamo noi, e lo denunciamo per una
serie di altre cose, ne discuteremo anche nel corso di questo
Consiglio, per esempio l'ente ospedaliero che Lei ha affacciato,
c'è una legge, che precisa dei tempi; questa Giunta non rispetta
niente di tutto questo..
Montesano (P.S.U.)
- ... ma poi ne possiamo parlare.
Germano (P.C.I.)
- ...e noi presentiamo una mozione e ne
parleremo, ma il fatto è che questa Giunta rinvia tutto! Questa
circolare del Ministero è del 30.11.1966! Adesso abbiamo fatto una
mozione, è stata fatta un mese fa una mozione, è stata fatta in
comune la mozione; è stata accettata, il problema però è che siamo
ancora fermi e il problema che poniamo noi è quello di dire, va
bene, adesso votiamo la mozione, abbiamo la soddisfazione, la
votiamo tutti assieme, ecc. ma la preoccupazione, è quando
risolveremo, quando? In che tempi risolveremo? Perché se continuate
con questo metodo, di continuare a rinviare, praticamente non
facciamo il nostro dovere di amministratore ed è questo l'aspetto
non tanto...
Montesano (P.S.U.)
- D'accordo in quello, però volevo
dare qualche notizia proprio per l'ente ospedaliero, di cui tu hai
perfettamente ragione, anzi, ci siamo preoccupati ultimamente, per
quale ragione? È vero che il Presidente della Giunta deve fare il
decreto, ma se questo decreto viene impugnato dall'ordine
mauriziano, che sembra non voglia tanto facilmente accogliere...
aspetti che voglio finire - accogliere questo decreto della
Regione; che cosa ne avviene? che il ricorso va al Consiglio di
Stato e allora andiamo avanti un anno, due anni, prima che venga
definito questa questione; e allora, che cosa è stato fatto? Io ho
avuto un mandato anche dai colleghi di Giunta di vedere se
attraverso alcune vie che sono quelle della Presidenza onoraria
dell'ordine Mauriziano, che è il Presidente della Repubblica, fosse
possibile ovviare alla volontà dell'Ospedale dell'ordine
Mauriziano, di fare questo ricorso. Quando abbiamo avuto questa
assicurazione, in modo da spianarci la via, il decreto viene fatto.
Ecco, questo, ma io voglio dire queste cose con la massima onestà
di quello che dico, cioè dire, rendersi conto che se ci capita un
ricorso, andiamo avanti ancora due anni prima di definire l'ente
ospedaliero, se invece questo ricorso noi lo eliminiamo possiamo
arrivare alla pronta costituzione dell'ente ospedaliero. Questo ho
voluto dare a titolo di notizia.
Germano (P.C.I.)
- Faremo la mozione e discuteremo di
questo; è inutile che adesso allunghiamo la questione su questo
aspetto. Quella che è la nostra preoccupazione è che la legge
Mariotti, in una Regione a Statuto Speciale, dove abbiamo delle
possibilità superiori agli altri, non viene applicata; la circolare
Mariotti, che è Mariotti anche questa, sui centri di prevenzione,
siamo a due anni, e non è applicata. Adesso l'Assessore ci dice,
faremo, faremo, noi diciamo, caro Mappelli, fra tre mesi saremo
ancora qui a richiederti certe cose; fai in modo che certe cose
siano fatte, ecco... così, onestamente.
Fosson (U.V.)
- Noi siamo perfettamente d'accordo con
quanto ha detto il Presidente del Consiglio sulla questione centro
tumori generale. Mi sembrava di averlo già detto praticamente anche
dall'intervento precedente; ribadisco solo una cosa anch'io, ed è
questa, che si metta subito allo studio questo problema, e mi
sembra che il Presidente del Consiglio è d'accordo su questo,
perché se noi lo mettiamo insieme a tutta la medicina preventiva,
all'organizzazione della medicina preventiva, per tutte le altre
malattie, noi sappiamo a priori che andremo molto lontano, prima di
fare qualche cosa, quindi d'accordo di studiare anche tutta la
medicina preventiva delle altre malattie, però assoluta precedenza
a questo centro tumori, come l'ha specificato e come l'ha delineato
il Presidente del Consiglio.
Montesano (P.S.U.)
- Io vorrei proporre, sia al
proponente Signora Siggia e sia all'Assessore alla Sanità, che la
mozione, alla fine, nel penultimo rigo "... costituire al più
presto in Valle d'Aosta un centro per la lotta con i tumori",
sarebbe un unico centro, perché i consorzi, s'intende consorzi, in
quanto che una Regione in cui ci siano parecchie province, ci sono
dei consorzi che vengono... qui è un non senso, dobbiamo adattare,
non so se sarà necessario di fare un adattamento per legge, ma non
credo, perché si tratta di una circolare, però io credo di indicare
che la mozione venga modificata in quel senso lì; d'accordo
l'Assessore?
Allora passiamo alla votazione.
Mappelli (D.C.)
- Io, così come è stato detto, corretto,
va benissimo, l'impegno, ora, io trovo strano questa insistenza nel
senso di, sia già lì, non impegnative risposte e poi si ritorna
come Germano, uomo di poca fede che mi dice, fra tre mesi; io
quando ho dato la mia parola, Germano, l'ho sempre mantenuta; io ti
dirò che la settimana prossima questa commissione sarà al lavoro e
state tranquilli per questo, state tranquilli; dunque votiamo pure
a favore.
Montesano (P.S.U.)
- Però io vorrei questo, c'è il terzo
capoverso, non so se l'Assessore l'accetta, per votazione, per
votare questa mozione.
Mappelli (D.C.)
- Io desidererei che si tirasse una riga
sopra il terzo comma.
Montesano (P.S.U.)
- Per votarlo anche noi, è vero,
d'accordo?
Milanesio (P.S.U.)
- Il problema che è stato evidenziato
da questa mozione sta a cuore in modo particolare al Partito
socialista e sta a cuore tutto quanto l'allora Ministro della
Sanità Mariotti aveva deciso in materia sanitaria. Il nostro
partito sta conducendo per conto suo un'azione che riteniamo debba
dare dei frutti tra non molto; questa mozione, pertanto, può essere
accolta, ripeto, a condizione che si tolga quella parte di
riprovazione nei confronti dell'Assessore, riprovazione che noi
riteniamo non debba meritare; quindi se si può togliere il terzo
capoverso, avrà il nostro voto favorevole.
Montesano (P.S.U.)
- Va bene, allora, eliminato il terzo
capoverso la mozione passa in votazione. Chi è favorevole alzi la
mano... poi la modifico "centro" anziché consorzi... Chi è
d'accordo? Contrari? Astenuti? Il Consiglio approva
all'unanimità.
