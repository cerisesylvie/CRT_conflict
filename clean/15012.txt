Classificazione
ACQUE
Acque pubbliche
ENERGIA
Energia idroelettrica


Resoconto integrale del dibattito dell'aula
Oggetto del Consiglio n. 1495 del 25 luglio 1995 - Resoconto
SEDUTA ANTIMERIDIANA DEL 26 LUGLIO 1995
OGGETTO N. 1495/X Aggiornamento del canone demaniale ai sensi
dell'articolo 18 della legge 5 gennaio 1994 n. 36 dovuto dalla
ditta Massari Sandro e Perret Roby per la subconcessione in via di
sanatoria di derivazione d'acqua dal torrente Rio Cretaz in comune
di Verrayes, per produzione di energia elettrica concessa con
deliberazione del Consiglio n. 2310/VIII in data 23 ottobre
1986.
Deliberazione Il Consiglio
Richiamata la propria deliberazione n. 2310/VIII in data 23
ottobre 1986, con la quale si approvava la subconcessione, in via
di sanatoria, alla ditta Massari Sandro e Perret Francesco, giusta
la domanda presentata in data 27 settembre 1983, di derivare dal
torrente Rio Crétaz, a quota 573 m.s.m., moduli medi 0,15 (litri al
minuto secondo quindici) di acqua per produrre, sul salto di metri
23 la potenza nominale media di Kw. 3,382, da utilizzare per
produzione di energia elettrica da destinare all'illuminazione dei
fabbricati di proprietà dei sigg. Massari Sandro e Perret
Francesco.
Premesso che con deliberazione di Giunta n. 7265 in data 4
agosto 1989 sono state temporaneamente sospese le istruttorie sulle
domande di subconcessione di derivazione d'acqua, in attesa della
predisposizione del Piano regionale dello sfruttamento delle acque,
e che, a tale data, la ditta Massari e Perret non aveva ancora
sottoscritto il disciplinare di subconcesssione, pertanto è stata
sospesa l'istruttoria anche sulla domanda 27 settembre 1983, in
ottemperanza a quanto prescritto nella deliberazione sopra
menzionata.
Precisato che, successivamente, la Giunta regionale, con
provvedimento n. 5947 in data 21 giugno 1991, ha deliberato, a
Parziale modifica della precedente deliberazione n. 7265 in data 04
agosto 1989, di impegnare gli uffici regionali competenti a
procedere all'istruttoria delle pratiche per il rilascio o rinnovo
di subconcessioni di derivazioni d'acqua ad uso idroelettrico con
potenza nominale media annua inferiore a 220 KW., nonché delle
piccole derivazioni ad uso diverso dall'idroelettrico, presentate
all'Ufficio Concessioni Acque dell'Assessorato dei LL.PP. entro la
data del 1° giugno 1991, e che, di conseguenza, anche l'istanza 27
settembre 1983 della ditta Massari e Perret è rientrata tra quelle
liberalizzate con la succitata deliberazione.
Visto che, nel frattempo, il canone annuo per derivazioni ad uso
idroelettrico che le ditte subconcessionarie devono corrispondere
all'Amministrazione regionale, di anno in anno, anticipatamente, è
variato, passando da lire 10.496 a lire 15.744 per Kw., in
applicazione dell'articolo 32 della Legge 25 agosto 1991 n. 282,
con decorrenza dal 1° gennaio 1990, e successivamente a lire 20.467
per Kw., in applicazione dell'articolo 18 della Legge n. 36 del 5
gennaio 1994, con decorrenza 01 gennaio 1994.
Rilevato, quindi che si devono adeguare gli articoli 11 e 12 del
disciplinare di subconcessione della ditta Massari e Perret,
inerenti rispettivamente al Canone e ai Pagamenti e Depositi, alle
disposizioni della sopra menzionata legge n. 36 del 05 gennaio
1994;
Tenuto presente che in seguito al decesso del sig. Perret
Francesco avvenuto in data 18 dicembre 1991, i signori Perret Roby
e Machet Emilia, rispettivamente figlio e moglie del defunto, hanno
chiesto che la subconcessione venga rilasciata a Perret Roby, oltre
che al sig. Massari Sandro.
Vista la legge 05 gennaio 1994, n. 36,
Visto il parere favorevole rilasciato dall'ingegnere
vicedirigente reggente del posto di ingegnere capo dirigente del
servizio Assetto e Tutela del Territorio dell'Assessorato dei
LL.PP., al sensi del combinato disposto dell'articolo 72 della
legge 3/1956 e successive modificazioni e dell'articolo 21 della
legge regionale 18/1980 e successive modificazioni, in ordine alla
legittimità della presente proposta di deliberazione;
Visto il parere della III e IV Commissione consiliare
permanente;
Delibera
1) di modificare l'articolo 11 del disciplinare di
subconcessione allegato alla deliberazione di Consiglio n. 2310MII
in data 23 ottobre 1986, specificando che il canone annuo da
versare anticipatamente alla Regione, anno per anno, a decorrere
dal 1 novembre 1985, data di entrata in esercizio dell'impianto, e
fino al 31 dicembre 1989, di lire 35.500, in ragione di lire 10.496
per Kw. e, a decorrere dal 1 gennaio 1990 e fino al 31 dicembre
1993, di lire 53.250, in ragione di lire 15.744 per Kw., in
applicazione dell'articolo 32 della legge 25 agosto 1991 n. 282 e,
a decorrere dal 1 gennaio 1994, di lire 69.220, in ragione di lire
20.467 per Kw., in applicazione dell'articolo 18 della legge 5
gennaio 1994 n. 36;
2) di modificare il punto b) dell'articolo 12 del medesimo
disciplinare di subconcessione, specificando che la mezza annualità
del canone di cui all'articolo 11 sarà, di conseguenza, di lire
34.610 (trentaquattro-milaseicentodieci);
3) di approvare l'allegato aggiornato disciplinare di
subconcessione;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta,
in quanto non compresa nelle categorie indicate nell'articolo 8 del
decreto legislativo 22 aprile 1994 n. 320 e di darne
esecuzione.
Disciplinare di subconcessione
(...Omissis...)
Presidente Qualcuno chiede la parola? Se nessuno chiede la
parola, pongo in votazione la delibera in oggetto:
Presenti: 30
Votanti e favorevoli: 29
Astenuti: 1 (Chiarello)
Il Consiglio approva
