Classificazione
CONSIGLIO REGIONALE
Attività consiliare d'aula



Oggetto del Consiglio n. 2194 del 25 gennaio 2012 - Resoconto
OGGETTO N. 2194/XIII - Ordine dei lavori. Iscrizione
all'ordine del giorno di tre risoluzioni.
Presidente
- Sono pervenute alla Presidenza tre
risoluzioni: la prima riguarda l'esenzione dall'imposta sugli
immobili sui fabbricati utilizzati per attività agricole, firmata
dai Consiglieri Empereur, Fontana, La Torre, Lattanzi e Salzone; la
seconda riguarda il nuovo progetto di ristrutturazione
dell'Ospedale Umberto Parini; la terza riguarda la costituzione di
una Commissione consiliare speciale per l'esame del fenomeno delle
infiltrazioni mafiose in Valle d'Aosta, firmata dai Consiglieri
Bertin, Empereur, Fontana, Salzone, La Torre, Lattanzi.
Pongo in votazione l'iscrizione delle risoluzioni:
Il Consiglio
ai sensi del secondo comma dell'articolo 53 del Regolamento
interno del Consiglio;
Delibera
di iscrivere ai punti 32.2, 32.3 e 32.4 dell'ordine del
giorno dell'adunanza in corso i seguenti oggetti:
- Risoluzione presentata dai Capigruppo La Torre, Empereur,
Lattanzi, Carmela Fontana, Salzone; "Esenzione dall'imposta sugli
immobili (IMU) sui fabbricati utilizzati per attività
agricole";
- Risoluzione presentata dai Consiglieri Bertin, Patrizia
Morelli, Chatrian, Louvin, Carmela Fontana, Donzel, Rigo, Giuseppe
Cerise; "Nuovo progetto di ristrutturazione dell'Ospedale U.
Parini";
- Risoluzione presentata dai Consiglieri Bertin, Empereur,
Carmela Fontana, Salzone, La Torre, Lattanzi; "Costituzione di una
Commissione consiliare speciale per l'esame del fenomeno delle
infiltrazioni mafiose in Valle d'Aosta".
Consiglieri presenti, votanti e favorevoli: 31
Il Consiglio approva all'unanimità.
Presidente
- Le risoluzioni saranno iscritte
rispettivamente ai punti 32.2, 32,3 e 32.4 dell'ordine del
giorno.
