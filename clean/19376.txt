Classificazione
TRASPORTI E VIABILITÀ
Trasporti
Aeroporti


Resoconto integrale del dibattito dell'aula
Oggetto del Consiglio n. 2446 del 6 febbraio 2002 - Resoconto
OGGETTO N. 2446/XI Attività dell’Air Vallée
nella nostra Regione. (Interrogazione)
Interrogazione Ritenuto opportuno avere elementi di
riflessione completi circa l'attività dell'Air Vallée nella nostra
regione;
Richiamata la propria interrogazione n. 3/02 del 10.01.02
discussa in occasione del Consiglio regionale del 23.01.02;
Preso atto che in tale circostanza sono stati forniti dati
relativi alla sola linea Aosta/Roma;
il sottoscritto Consigliere regionale
Interroga
l’Assessore competente per sapere:
1) quanti voli, per ciascuna linea (esclusa Aosta/Roma), l'Air
Vallée ha effettuato nel corso del 1999, del 2000 e del 2001;
2) per ciascun anno e per ogni linea, qual è il numero medio dei
passeggeri (per ciascun volo) che utilizzano gli aerei della Air
Vallée;
3) qual è il giudizio che l'Amministrazione dà dei dati che
emergono dalle risposte di cui ai punti precedenti.
F.to: Curtaz
PrésidentLa parole à l’Assesseur au tourisme,
aux sports, au commerce et aux transports, Lavoyer.
Lavoyer (SA)
Mi pare che l’interrogazione
sia molto chiara e precisa, come peraltro lo era quella fatta nella
seduta del Consiglio precedente, quindi penso che potrò limitarmi a
fornire una fotocopia dettagliata di tutti i voli di linea fatti da
Air Vallée negli anni 1999-2000-2001, con il numero di voli, il
numero di passeggeri complessivi e quindi il rapporto medio delle
presenze dei passeggeri sui singoli voli. Voglio solo precisare che
per il 1999 e fino al maggio 2000 l’Air Vallée, in
qualità di vettore di linea, ha operato unicamente sulla linea
Aosta-Roma, quindi per tutto il 1999 e per metà del 2000 non ci
saranno dati di riferimento.
Le tratte per le quali abbiamo i dati, che poi posso fornire
all’interrogante, sono: Aosta-Parigi, andata e
ritorno; Torino-Reggio e Reggio-Torino; Torino-Lamezia con andata e
ritorno; Torino-Cagliari, Aosta-Palermo; poi ci sono alcuni voli
fra Torino-Bologna e Bologna-Torino, ma sono più voli di
spostamenti dell’aereo nella fase in cui sono stati
parcheggiati, quindi sono poco significativi dal punto di vista
delle presenze; poi c’è Bologna-Reggio;
Bologna-Lamezia; Torino-Pescara; oltre ad una serie di voli charter
che vengono anche questi evidenziati.
Dal punto di vista delle medie, si va dalla media di dieci
passeggeri per volo a medie di venti-ventidue passeggeri per volo
sottolineando che adesso gli aerei, soprattutto quando decollano
dall’aeroporto di Aosta, non possono decollare a
pieno carico, quindi c’è un limite massimo di
presenze. Se l’interrogante è
d’accordo, gli fornisco questa tabella che dovrebbe
essere esaustiva; faccio un esempio, prendendo il volo
Torino-Pescara nel 2001, 32 voli, 651 passeggeri, 32 voli nel
ritorno, 595 passeggeri. Chiaramente sui charter la presenza è a
pieno carico perché sono voli organizzati: ad esempio, il volo
Aosta-Olbia, 10 voli, 261 passeggeri in totale con 26 passeggeri
per volo.
Sul secondo quesito, possiamo al limite esprimere un giudizio
sul volo Aosta-Roma che è quello per il quale abbiamo una
convenzione come Amministrazione regionale, diventa più difficile
dal punto di vista della Giunta esprimere dei giudizi su delle
scelte che sono insindacabili dal punto di vista di quella che è
una strategia di azienda di Air Vallée, cioè fare dei voli che sono
in base anche ai dati molto redditizi oppure magari per lanciare un
collegamento fare dei voli che inizialmente anche dai dati possono
non portare degli utili all'azienda stessa. Noi non esprimiamo
giudizi su questa che è una strategia aziendale dove
l’autonomia di Air Vallée è totale, possiamo
esprimere invece valutazioni e giudizi sui voli dove noi abbiamo un
rapporto di convenzione.
Président
La parole au Conseiller Curtaz.
Curtaz (PVA-cU)
Prendo atto dei dati che
l’Assessore ha voluto fornirmi, la ringrazio se
vorrà darmi i dati indicati e se vorrà darmi anche i dati contenuti
nella risposta all'interpellanza del Consiglio scorso che mi aveva
annunciato che mi avrebbe dato, ma che poi si è dimenticato di
darmi.
