Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 61 del 13 marzo 1972 - Resoconto
OGGETTO N. 61/72 - Sostituzione del Consigliere regionale
dimissionario Signor Germano Pietro mediante attribuzione del
seggio vacante al Signor Chincheré Franco e convalida dell'elezione
del Consigliere neo-eletto.
Montesano (P.S.D.I.) -
A norma di legge, il Consigliere
dimissionario deve essere sostituito con il primo non eletto della
stessa lista e nella lista n. 1 del Partito Comunista risulta
susseguente ai 7 Consiglieri che siedono in questo Consiglio e in
sostituzione del Consigliere Germano, il Signor Franco Chincheré,
bisogna passare quindi alla convalida del Consigliere
Chincheré.
Io, per ragioni di dovere, comunico che il Signor Chincheré per
dichiarazione dell'Assessore ai Lavori Pubblici, Rollandoz, ha
fatto giungere una dichiarazione che io vi leggo, che esprime
appunto le proprie dimissioni da un incarico alla Regione, incarico
che poteva essere incompatibile con la carica di Consigliere
regionale.
"In data 9.3. - Dichiarazione.
Visti gli atti d'ufficio, si certifica che il Signor
Chincheré Franco, nato ad Aosta il 4 luglio 1942 e ivi residente in
Via Chambéry 108, in data odierna ha presentato le proprie
dimissioni da Assistente incaricato presso l'Assessorato ai LL.PP.
di questa Amministrazione, che pertanto è stato in tale data
sollevato dall'incarico affidatogli.
Si rilascia la presente dichiarazione su richiesta
dell'interessato per gli usi consentiti dalla legge".
Vi sono altre osservazioni da parte dei Signori Consiglieri?
Allora si passa alla convalida del Consigliere Chincheré Franco a
mezzo delle votazioni a scrutinio segreto. Si dà corso alla
votazione.
Risultato della votazione: presenti: 31, votanti: 31,
maggioranza: 17, favorevoli: 23, contrari: 8. Il Consiglio
convalida la nomina del Signor Franco Chincheré a Consigliere
regionale.
Si dovrebbe passare adesso al punto 5, sempreché il Signor
Chincheré sia presente e chiedo al Capo Gruppo comunista se il
neo-eletto è presente. Benone. E passiamo quindi al giuramento del
Consigliere Chincheré.
