Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 4 del 21 luglio 1983 - Resoconto
OGGETTO N. 4/VIII - ELEZIONE DEL PRESIDENTE DEL CONSIGLIO
REGIONALE.
PRESIDENTE
: Colleghi Consiglieri, prestato giuramento, il
Consiglio entra nel pieno delle sue funzioni ed è chiamato alla
trattazione dell'oggetto iscritto al punto c) dell'ordine del
giorno.
Prima di aprire la discussione su questo argomento, vorrei fare
presente che anche se il regolamento dà un certo tempo per
l'espletamento di questi obblighi, i Consiglieri sono sollecitati a
dichiarare la loro appartenenza al Gruppo e soprattutto, poichè può
essere necessaria una convocazione, anche nel corso della giornata
dei Capigruppo, a segnalare, per iscritto, al Presidente del
Consiglio il nominativo del Capogruppo e del Vice Capogruppo;
ovviamente per quei Gruppi che hanno più di un Consigliere.
Ha chiesto di parare il Consigliere Tonino, ne ha facoltà.
TONINO - (P.C.I.):
Signori Consiglieri, noi riproponiamo
ala carica di Presidente dei Consiglio il Consigliere Giulio
Dolchi, innanzitutto perchè riteniamo che le cariche istituzionali
che riguardano i lavori ed il funzionamento del Consiglio, che
interessano il rapporto fra le istituzioni ed i cittadini, come
pure le questioni di partecipazioni, siano questioni che riguardano
non la sola maggioranza, ma tutte le forze politiche presenti in
Consiglio regionale. Così è stato nel Paramento della Repubblica,
là dove sul piano istituzionale le varie forze politiche hanno
trovato un accordo che ha permesso ala compagna Nilde Jotti di
essere riconfermata alla Presidenza della Camera, senza alcuna
confusione con la futura maggioranza di governo che guiderà il
nostro paese.
Inoltre riproponiamo il nome di Giulio Dolchi perchè è stato nel
corso di ben due legislature un Presidente imparziale, il cui
operato nessuno ha mai avuto modo di criticare; un Presidente che
ha diretto questa Assemblea con efficienza e correttezza, che ha
rappresentato la Valle d'Aosta con prestigio, non solo sul piano
nazionale, ma anche sul piano internazionale, che ha curato con
scrupolo i collegamenti fra la Regione ed il Parlamento, che è
stato, rappresentando l'intero Consiglio, sempre in prima fila
nelle battaglie per l'autonomia della nostra Regione. E'
sottolineando questo incontestabile contributo di imparzialità e di
correttezza che noi riproponiamo anche per questa legislatura il
compagno Giulio Dolchi alla Presidenza del Consiglio regionale.
PRESIDENTE
: Ha chiesto di parlare il Consigliere Fosson,
ne ha facoltà.
FOSSON - (D.C.):
Dell'intervento del Consigliere Tonino
intendo sottoscrivere appieno - e penso che lo sottoscriveranno
tutti i Consiglieri che hanno appartenuto alla passata legislatura
- l'elogio di Giulio Dolchi quale Presidente corretto ed
imparziale, che ha saputo rappresentare il Consiglio regionale
della Valle d'Aosta in ogni situazione. Questo è un riconoscimento
che, fatto da un avversario politico del P.C.I. come il
sottoscritto, penso possa rappresentare effettivamente una
convalida di quella che è stata l'imparzialità di Giulio
Dolchi.
Ciò detto, ci sono motivi politici che a nostro avviso ci fanno
ritenere che sia passato il momento di dare aduna forza di
opposizione importante come il P.C.I. la Presidenza del Consiglio
regionale. Il P.C.I. ha perso nelle ultime elezioni voti ed ha
perso un seggio, noi riteniamo che debba esserci una continuità fra
quello che rappresenta la Giunta regionale e quello che rappresenta
il Consiglio regionale.
E' vero, lo diceva il Consigliere Tonino, che al Parlamento
nazionale la Presidenza della Camera è stata assegnata all'On.
Nilde Jotti, rappresentante del P.C.I., ma è altrettanto vero che,
ad esempio nella Regione Piemonte, la Presidenza del Consiglio
regionale è affidata ad un esponente del P.S.D.I., partito che fa
parte integrante della maggioranza di sinistra con il P.C.I. ed il
P.S.I.. Quindi non ci sono motivi istituzionali o formali per dare
la Presidenza di questo Consiglio ad una forza di opposizione.
Di conseguenza, a nome dei Gruppi di maggioranza, D.C., U.V.,
Fédération D.P.-U.V.P. e P.R.I., propongo per l'elezione a
Presidente di questo Consiglio regionale l'Avv. Giovanni
Bondaz.
PRESIDENTE
: Ha chiesto di parlare il Consigliere Pedrini,
ne ha facoltà.
PEDRINI - (P.L.I.):
Signor Presidente, solo due parole
per dire che l'amicizia che mi lega al Presidente Giulio Dolchi è
di vecchia e lunga data. Debbo dare atto, così come ha detto bene
il Consigliere Fosson, dell'imparzialità che il Presidente Dolchi
ha sempre dimostrato in questi anni in cui ha retto la Presidenza
del Consiglio; nello stesso tempo dirò che, a nome del P.L.I.,
scinderemo il nostro voto per la Presidenza del Consiglio da quello
per la Presidenza della Giunta. Farò dopo una dichiarazione in
questo Senso per la Presidenza della Giunta, affermando che per noi
liberali il Presidente del Consiglio, e quindi il Presidente
dell'Assemblea, deve essere come sua figura al di sopra di tutti i
partiti, quindi annuncio voto favorevole del P.L.I. a questa
elezione.
PRESIDENTE
: Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Riteniamo che, in questa particolare
situazione, anche l'elezione del Presidente del Consiglio ha una
sua precisa e specifica valenza politica. I giochi mi sembrano
ormai fatti, si tratta di concretizzarli in questa aula. Noi ci
collochiamo in una chiara posizione di opposizione a quella che è
la costituenda maggioranza, però abbiamo sempre sostenuto che la
Presidenza del Consiglio dovesse essere attribuita alle forze di
maggioranza. Questo per una nostra impostazione di tipo politico.
Siamo all'opposizione, giustificheremo il nostro atteggiamento al
momento dell'elezione dell'esecutivo, ci rendiamo conto che la
carica di Presidente del Consiglio è una carica prestigiosa, però
ci rendiamo conto che è pur sempre espressione di una volontà
politica. In questa situazione il P.S.I. voterà scheda bianca.
PRESIDENTE
: Ha chiesto di parlare il Consigliere
Riccarand, ne ha facoltà.
RICCARAND - (N.S.):
La proposta di assegnare la
Presidenza del Consiglio a Bondaz fa parte, evidentemente, di un
disegno di spartizione di posti fra le forze di maggioranza. Non
essendo stati sufficienti i posti in Giunta ed i posti del
cosiddetto sottogoverno, di cui discuteremo quest'autunno,
evidentemente è stato necessario estendere la presenza di membri
della maggioranza fino alla Presidenza del Consiglio; seguendo
questo criterio non si è certo tenuto conto di quelle che sono le
reali esigenze per un funzionamento corretto del Consiglio
regionale, di una Presidenza che sia all'altezza della situazione.
Ne credo che si possa considerare il Consigliere Bondaz un
esponente al di sopra delle parti: era fino a poco tempo fa, non so
se lo è ancora,. il Segretario regionale della D.C.. Quindi il
nostro voto sulla proposta che viene fatta è un voto contrario,
anche se dirò subito che se da questa scelta deriverà una
distinzione più netta e più chiara fra quelle che sono le
responsabilità delle forze di maggioranza e quelle che invece sono
le proposte alternative della minoranza o dell'opposizione, questo
può essere anche un elemento di chiarificazione non del tutto
negativo. Riteniamo infatti che si debba lavorare, in Valle
d'Aosta, per un Governo alternativo a quello che abbiamo avuto nei
cinque anni appena trascorsi e probabilmente alternativo rispetto a
quello che presumibilmente verrà nominato in questo Consiglio
regionale. Riteniamo che l'alternativa sia un processo lungo, che
vada costruita soprattutto ridefinendo un polo che sia veramente
diverso, che dia fiducia e convinzione nelle possibilità di
cambiamento fra la gente. Quindi, se da questo cambiamento possono
derivare elementi di chiarezza, pur non condividendo il metodo
attraverso il quale si vuole imporre Bondaz ala Presidenza del
Consiglio, può darsi che ne possano derivare anche frutti non
negativi.
PRESIDENTE
: Ha chiesto di parlare il Consigliere
Baldassarre, ne ha facoltà.
BALDASSARRE - (P.S.D.I.):
Noi socialdemocratici voteremo
a favore della Presidenza a Bondaz, anche perchè riteniamo che a
Presidenza del Consiglio debba andare ad una forza della
maggioranza, questo a prescindere dalla dichiarazione di voto che
farò al momento della formazione della Giunta.
PRESIDENTE
: Ha chiesto di parlare il Consigliere Aloisi,
ne ha facoltà.
ALOISI - (M.S.I.):
A nome del M.S.I. voglio distinguere
le due elezioni: quella del Presidente del Consiglio e quella del
Presidente della Giunta.
Per quanto riguarda la Presidenza del Consiglio, sono favorevole
all'elezione dell'Avv. Bondaz, anche se non è una richiesta che mi
è stata fatta; lo faccio volentieri perchè comunque una persona
deve andare a presiedere questa Presidenza. Quindi di fronte ad una
candidatura del P.C.I. ed a una candidatura della D.C., il M.S.I.
sa dove scegliere e sceglie a D.C..
Per quanto riguarda invece l'elezione del Presidente della
Giunta, è un discorso che valuteremo in seguito, al momento
dell'elezione del Presidente della Giunta, perchè sarà una presa di
posizione prettamente politica.
PRESIDENTE:
Ha chiesto di parlare il Consigliere Tonino,
ne ha facoltà.
TONINO - (P.C.I.):
L'ultimo intervento mi fa dire che c'è
una ragione di più per il nostro Gruppo di non votare l'Avv. Bondaz
a Presidente del Consiglio regionale, tuttavia il fatto che la
futura maggioranza che va a costituirsi abbia deciso
preventivamente di trattare la questione dell'incarico di
Presidente del Consiglio alla stregua di un posto come gli altri,
da lottizzare fra le forze di maggioranza, è da noi giudicato in
modo molto negativo. Naturalmente la cosa era nell'aria, era sui
giornali: per accontentare le varie pretese delle forze di
maggioranza mancava un posto e questo non poteva essere che la
Presidenza del Consiglio; Si portano, senza tuttavia spiegarli, dei
presunti motivi politici; confesso, caro Consigliere Torrione, che
non ho capito cosa vuole dire la valenza politica della Presidenza
del Consiglio; noi riteniamo che quella sia una istituzione che
deve essere trattata a livello istituzionale.
Riteniamo questa forzatura della maggioranza un sopruso, il
segno di una maggioranza che comincia a nascere con i vecchi metodi
di prepotenza e di arroganza. Non voteremo perciò a favore
dell'Avv. Bondaz, non tanto in modo preconcetto contro colui che
sarà il Presidente del Consiglio regionale, perchè da questo punto
di vista lo giudicheremo naturalmente dai fatti, nè perchè è
espressione della D.C., anche se questo già ci fa dire che ci
sarebbero alcune ragioni per votare contro, ma perché è nostra
opinione che sia sbagliato il metodo di concepire questi incarichi
come pura e semplice spartizione. La maggioranza di questo
Consiglio non ha accettato la nostra proposta di una trattativa di
carattere globale, per queste ragioni ritiriamo anche la
candidatura del compagno Dolchi e voteremo in quanto Gruppo scheda
bianca, come segnale del nostro voto negativo.
PRESIDENTE
: Ha chiesto di parlare il Consigliere Tamone,
ne ha facoltà.
TAMONE - (U.V.):
Al
la suite de l'intervention du
Conseiller Tonino, je prends la parole pour déclarer d'abord que
nous voterons en faveur de la Présidence à M. Bondaz, mais surtout
pour dire que ce n'est pas vrai que nous n'avons pas envisagé la
question de la Présidence du Conseil: dans les deux tournées que
nous avons eu avec tous les partis présents dans ce Conseil, nous
avons parlé aussi du problème de la Présidence du Conseil d'une
manière très claire. Nous en avons parlé car nous nous étions
aperçus qu'il s'agissait d'un véritable problème; à ce point-là la
majorité des partis que nous avons consultés, a déclaré - et
d'ailleurs M. Torrione vient de le dire - que la place du Président
du Conseil devait revenir à la majorité. Nous nous sommes inclinés
à cette volonté, parce qu'il n'y avait pas autre choses à faire. La
majorité des partis consultés a décidé, en nous le disant très
clairement, que la place du Président du Conseil devait revenir à
un des représentants de la majorité. Je ne veux pas faire des
considérations sur M. Dolchi, car mes considérations à cet égard
sont connues et je n'ai aucune autre chose à dire. Le choix a été
en ce sens et nous pensons être conséquents en votant aujourd'hui
M. Bondaz. Si d'autres forces après décident de s'agréger à cette
votation, ce n'est pas que nous demandons certains voix. Etant
donné que nous vivons dans un système démocratique, aussi certaines
voix, qui ne sont pas demandées, reviendront sur e candidature de
M. Bondaz, hélas!
PRESIDENTE:
Ha chiesto di parare il Consigliere Fosson,
ne ha facoltà.
FOSSON - (D.C.):
Nella mia dichiarazione di proposta
dell'Avv. Bondaz avevo detto chiaramente che tale proposta veniva
fatta a nome dei Gruppi di maggioranza ed avevo indicato anche
quali, perchè noi riteniamo che la maggioranza debba essere
delimitata, precisa, responsabile: siamo del parere che in questa
legislatura non ci debbano più essere delle forze che entrano o
escono dalla maggioranza a seconda delle convenienze. Quindi la
maggioranza, lo ripeto, è chiaramente delimitata; come tale ha
fatto la proposta dell'Avv. Bondaz alla Presidenza del
Consiglio.
Se poi, come ha già detto il Consigliere Tamone, altre forze
ritengono, non richieste, di aggregarsi autonomamente con noi alla
votazione del Consigliere Bondaz alla Presidenza del Consiglio,
questo non ci tocca, anche se intendiamo distinguere chiaramente
quella che è la nostra funzione di Gruppo della D.C. da altre forze
che a questa votazione dell'Avv. Bondaz si aggregano. Sicuramente
può essere, e lo sottolineava pesantemente il Consigliere Tonino,
un motivo di timore, un handicap per l'Avv. Bondaz avere il voto
del M.S.I.; tengo a precisare che è un voto che non abbiamo
richiesto e che tutto sommato non ci riguarda. Sicuramente l'Avv.
Bondaz sarebbe stato più imbarazzato se avesse avuto il voto
favorevole del P.C.I..
Ciò detto, mi sembra che possiamo continuare ad affrontarci come
ci siamo affrontati finora, a viso aperto; mi è piaciuta
l'interpretazione del Consigliere Riccarand, quella dove diceva,
ben venga a questa Presidenza un uomo della D.C. se questo può
servire a chiarire i rapporti fra la maggioranza e l'opposizione ed
a favorire la ricerca di un'alternativa, dal suo punto di vista,
perchè è vero che Dolchi nella passata legislatura si è comportato
correttamente ed imparzialmente, ma è anche vero che questa sua
Presidenza se non ha tarpato le ali a nessuno, può averle tarpate
all'opposizione del P.C.I. ed in questo senso mi pare anche che ci
sia la possibilità da parte dei comunisti di poter essere più
liberi nell'esprimersi in questo Consiglio regionale.
Ci spiace forse la scheda bianca del P.S.I., ma di questo avremo
modo di riparlare.
PRESIDENTE
: Se nessuno chiede la parola, passiamo alla
votazione, che avviene per schede segrete. Prima di procedere alla
votazione, chiederei ai gruppi più numerosi, come la consuetudine
vuole, di designare uno scrutatore.
Ha chiesto di parlare il Consigliere Mafrica,, ne ha
facoltà.
MAFRICA - (P.C.I.):
Per il P.C.I., il Consigliere
Bajocco.
PRESIDENTE
: Ha chiesto di parlare il Consigliere Voyat,
ne ha facoltà.
VOYAT - (U.V.):
Pour l'U.V., le Conseiller Attilio
Rolando.
PRESIDENTE
: Ha chiesto di parlare il Consigliere Fosson,
ne ha facoltà.
FOSSON - (D.C.):
Per la D.C., il Consigliere Lanièce.
PRESIDENTE
: Nella mia veste di Presidente provvisorio
dichiaro che per questa serie di votazioni gli scrutatori designati
sono i colleghi Bajocco, Rolando e Lanièce.
ESITO DELLA VOTAZIONE
Presenti: 35
Votanti: 34
Astenuti: 1 (Berti)
Sch. bianche: 11
Ha riportato voti:
- BONDAZ Giovanni: ventitrè.
PRESIDENTE
: Proclamo eletto Presidente del Consiglio
regionale, avendo superato la maggioranza prevista di diciotto
voti, il collega Avv. Giovanni Bondaz e lo invito a prendere posto
ala Presidenza.
PRESIDENZA DEL PRESIDENTE BONDAZ
