Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 428 del 3 aprile 1989 - Resoconto
OBJET N° 428/IX - COMMUNICATIONS DU PRESIDENT DE LA
JUNTE.
PRESIDENTE:
Ha chiesto la parola il Presidente della
Giunta, Rollandin; ne ha facoltà.
ROLLANDIN (UV):
Il y a eu, à Rome, une rencontre entre les
responsables de l'IRI (le président et l'administrateur),
l'Assesseur Lanivi et le sénateur Dujany. Pendant cette rencontre
on a eu la possibilité d'éclaircir toute une série de problèmes
concernant la DeltaCogne et, en partie, ils ont déjà été précisés,
étant donné aussi le fait qu'il y avait eu des nouvelles de presse
qui reprenaient l'ancien discours du passage de la DeltaCogne à
l'ILVA. A' ce propos je crois que les démentis du président de
l'IRI ont été assez clairs et le fait d'avoir fixé ce passage entre
la fin du mois d'avril et d'avoir confirmé dans son ensemble toutes
les indications et les engagements pris lors du protocole d'entente
est le signe du fait que, malheureusement, trop souvent les
nouvelles de presse ne correspondent pas à la réalité des
faits.
Je voudrais donner deux réponses à M. Mafrica pour ce qui est du
problème de la loi concernant les modifications du Corps forestier.
Il y a eu des problèmes techniques sur la réglementation qu'on
voulait insérer: on avait ajouté des normes à l'abrogation de
l'article concernant le rôle des femmes dans le Corps forestier et,
en même temps, il y avait des problèmes du point de vue du
financement, étant donné qu'on avait prévu l'augmentation du nombre
des forestiers mêmes. Par conséquent, le temps n'a pas été
suffisant. La loi, en tout cas, arrivera au Conseil dans le plus
bref délai possible.
Pour ce qui est de la Coinca, je crois que quelqu'un peut
m'aider car la mémoire me fait parfois défaut. Il me semble qu'on
avait déjà parlé de ce problème et décidé sur ce point avant la fin
de la législature précédente, à propos du fait que l'Administration
régionale avait porté plainte à la Coinca parce qu'elle avait
manqué aux engagements pris par la convention même. En effet, ce
problème est encore à l'examen des organes compétents.
Pour ce qui est de la disponibilité à participer, je pensais que
les documents qui avaient été présentés et les engagements pris par
le Gouvernement régional étaient suffisants, mais, en tout cas,
nous sommes encore disponibles, s'il est nécessaire, pour une
rencontre avec la Commission. Cependant, je veux dire, dès
maintenant, que je repousse entièrement ce que M. Aloisi dit et on,
aura la possibilité de démontrer que les faits ne coïncident pas
avec ce qu'il vient de dire au Conseil.
Je ne veux pas ouvrir à nouveau le débat, étant donné qu'il y
avait déjà une motion et qu'on avait dit qu'il y avait
l'opportunité de résoudre les problèmes à l'intérieur de la
Commission avec l'Assesseur compétent, mais je suis étonné de
certains passages et j'espère pouvoir les éclaircir au moment où on
aura la rencontre avec la Commission.
Je voudrais encore commenter le point concernant les difficultés
que le décret sur la santé a soulevé.
Le décret n'a pas encore été publié malgré le fait qu'on en a
déjà demandé l'application à l'hôpital et à l'USL et je crois que
vous tous avez lu des problèmes qu'il a créé un peu partout. A ce
propos on fera une rencontre avec l'Assesseur compétent et les
responsables de l'USL et, après, on en fera une autre avec les
chefs de groupe pour examiner les différentes possibilités à
adopter à ce sujet. étant donné que les problèmes sont très graves,
par rapport soit à ce qui est de l'hospitalisation, soit à ce qui
est des demandes d'examens de prévention.
Je crois qu'il faudra prendre une position précise et le Conseil
s'était déjà exprimé il y a quelques temps; on avait même approuvé
des lois qui ont été repoussées de la part des organes de contrôle.
Donc je crois qu'il est nécessaire de examiner à nouveau dans son
ensemble ce problème, même si le texte du décret est complexe. On
devrait donc en faire un examen préalable et après on demandera une
rencontre avec les différentes forces politiques, afin d'examiner
le problème dans son ensemble.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
Vorrei fare un breve commento o
un'osservazione rispetto alle comunicazioni del Presidente della
Giunta sull'incontro a Roma con i responsabili dell'IRI.
Dopo quell'incontro, avvenuto il 31 marzo, l'Ufficio Stampa
della Presidenza della Giunta ha emesso un comunicato in cui in
sostanza si diceva: "Va tutto bene. Sono stati riconfermati gli
impegni assunti a suo tempo sulla DeltaCogne e quindi la situazione
è sostanzialmente positiva...". Il senso di quel comunicato è stato
poi ripreso da vari organi di informazione, tant'è che su La Stampa
ho potuto leggere:
"Buone notizie per la Cogne. "
In realtà trovo piuttosto singolare il metodo di operare sulla
situazione industriale, da parte della Giunta, di emettere cioè
questi comunicati e di dare queste informazioni, anche perché dire
che sono stati confermati gli accordi con la Regione,
sostanzialmente significa dire molto poco in questa situazione,
visto che tutti gli impegni contenuti nel protocollo d'intesa e nel
successivo documento integrativo sono già clamorosamente
saltati.
La settimana scorsa, con i colleghi del Consiglio Mafrica e
Bajocco, ho avuto l'occasione di fare una visita all'interno della
DeltaCogne, dove ho potuto vedere direttamente come gli interventi
previsti a suo tempo nel protocollo d'intesa al TAF' alla Pressa
2500 ed al decapaggio, che sono i tre nodi cruciali dello
stabilimento, non sono stati assolutamente realizzati; eppure quei
tre nodi cruciali dello stabilimento sono ad un livello di
obsolescenza veramente preoccupante rispetto al futuro dello stesso
stabilimento.
Quindi, in tema di investimenti, niente di quello che era
previsto in quegli accordi è stato realizzato, per cui io mi chiedo
che senso abbia continuare ad emettere comunicati stampa
rassicuranti in una situazione che non è affatto rassicurante e che
anzi è fortemente preoccupante.
Mi stupisce poi che il Presidente della Giunta non abbia fatto
alcun accenno alla Blackstone, né ho visto alcun comunicato stampa
in merito, sebbene tutti su La Stampa del 1° aprile hanno potuto
leggere: "La Blackstone non apre". Ciò è esattamente il contrario
di quello che un mese fa ci è stato detto in Consiglio
dall'Assessore Lanivi, in risposta ad una interpellanza che io
avevo presentato proprio sulla Blackstone e nella quale avevo
chiesto: "E' vero che ci sono delle difficoltà? E' vero che ci sono
dei problemi?...". Allora mi venne risposto: "No, abbiamo avuto dei
ritardi nella consegna dello stabilimento, ma adesso tutto si
rimetterà a posto..."; tant'è vero che poi "La Sentinella del
Canavese" pubblicò un articolo intitolato: "Garanzie per la
Blackstone".
Dopo neanche un mese, invece, veniamo a sapere (ma attendo che
ce ne sia data conferma o meno) che la Blackstone non apre, che ha
messo su un'insegna, che poi l'ha rimessa giù e che è fallito
questo ulteriore progetto di insediamento industriale: eppure in
questo caso non abbiamo una parola e non abbiamo un comunicato.
Io protesto contro questo metodo scandaloso di operare e di
gestire l'informazione. Per una mezza iniziativa della Giunta si fa
un protocollo d'intesa, cui seguono comunicati stampa e articoli;
poi si fa la convenzione e di nuovo comunicati stampa e articoli
sullo stesso argomento; poi magari iniziano i lavori e quindi di
nuovo: comunicati stampa, articoli, foto...
Quando invece l'iniziativa fallisce, come purtroppo è successo
in molte occasioni nel corso di questi anni, non c'è una riga, non
si dice nulla e noi dobbiamo venire a conoscere da chissà quali
fonti non ufficiali che cosa è successo.
Prima delle elezioni regionali è stato presentato un quadro del
panorama industriale della Valle d'Aosta che era dei più
rassicuranti e dei più rosei: Lavazza e Blakstone a
Pont-Saint-Martin, Sorgenti Monte Bianco a Morgex, Tecdis e Conner
in procinto di partire nel 1988... Tutte queste scadenze sono
saltate: alcune sono addirittura morte e sepolte; altre viaggiano
nella nebbia più assoluta, tipo la Sorgenti Monte Bianco (sarà
interessante andare a verificare un giorno che cosa succede in
questa società); altre sono ridimensionate, come la
DeltaCogne...
Rispetto a queste cose, la Giunta non ci dice mai niente, ma
continua solo ad emettere comunicati rassicuranti: "Abbiamo fatto
quell'incontro... Arrivano questi... Adesso arrivano nuove
aziende...", e pone in atto una campagna di disinformazione e di
trionfalismo che non trova nessuna base reale nello stato delle
cose.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (PCI):
Credo che a questo punto sarebbe opportuna
una riflessione complessiva, in sede di Commissione, sui diversi
aspetti della politica industriale, perché in effetti esistono dei
problemi: una serie di impegni vengono prorogati, altri
saltano....
Tra le notizie che vorremmo conoscere ce ne sarebbe anche una
relativa alla Morgex Carbo, nel senso che vorremmo sapere se si è
conclusa negativamente La vicenda della cassaintegrazione.
PRESIDENTE:
Ha chiesto la parola l'Assessore
all'Industria, Commercio, Artigianato e Trasporti, Lanivi; ne ha
facoltà.
LANIVI (ADP): Per una questione di principio ho assunto
personalmente la decisione di non rispondere a domande su notizie
più o meno esatte o provocatorie, nel senso che, se vi sono organi
di informazione che tendono a creare problemi o a fornire una
visione inesatta della situazione, non intendo sprecare tempo a
fare continuamente rettifiche od altro. Quindi, io non rispondo di
tutte le affermazioni che sono apparse o che appaiono su certi
organi di informazione.
Vorrei comunque tranquillizzare i Consiglieri intervenuti e fare
alcune considerazioni. A coloro che vogliono dimenticare la
delicatezza del problema DeltaCogne e la circostanza che certe
notizie, apparse anche sui nostri organi di informazione, arrecano
danno (ed insisto nel dire che arrecano danno, perché ne ho le
prove), potrò segnalare come proprio certe notizie riescano ad
avere conseguenze negative sulla DeltaCogne. Si tratta di
conseguenze provenienti non solo dagli organi centrali nazionali,
ma anche dalla CEE ed infatti potrò far avere copia di telex che
abbiamo ricevuto da Bruxelles. Tutto ciò vale per dire che
l'operazione DeltaCogne va condotta con la massima attenzione e
delicatezza, tenendo conto dell'importanza del problema.
Il Presidente della Giunta ha ricordato che nell'incontro di
Roma con Prodi e Gambardella è stata fortemente confermata da parte
del Presidente dell'IRI l'attenzione al problema DeltaCogne e la
sua volontà, compresa quella dell'Amministratore delegato
dell'ILVA, del transito o del conferimento dello stabilimento
DeltaCogne di Aosta nell'ILVA, del nuovo assetto societario nello
stabilimento DeltaCogne di Verrès e del mantenimento della
maggioranza pubblica per queste attività in Valle d'Aosta. Punto e
basta.
Questi non sono trionfalismi, ma solo smentite al consolidamento
di situazioni di incertezza, che nuocciono alla vita dell'azienda
da un lato, mentre dall'altro torno a ribadire per l'ennesima volta
che, se certi atteggiamenti della Regione fossero maggiormente
esternati, probabilmente ne discenderebbero contraccolpi negativi
sia a Roma sia a Bruxelles. Quindi, non c'è alcuna volontà di
nascondere alcunché, né di fare il benché minimo trionfalismo, ma
non c'è neppure l'intento di voler creare delle situazioni di
incertezza che nuocciono all'andamento dell'azienda.
Veniamo ora alla Tecdis. Ho appena sentito una cosa
"raccapricciante", cioè che la Tecdis viene messa in discussione
come azienda. Vorrei osservare in merito che certi organi di
informazione hanno completamente sbagliato le date, perché parlano
del 1990, mentre basta passare lungo l'autostrada a Châtillon per
vedere che lo stabilimento è in corso di ultimazione: a giugno di
quest'anno arriveranno i macchinari e nel corso dell'autunno
inizierà l'attività della Tecdis. Non so che cosa si voglia dire
rimettendo in discussione un'attività che è prossima all'avvio
della produzione.
Voglio ricordare che 25 giovani sono in Giappone a seguire dei
corsi di formazione e che tra pochi giorni partirà un corso di
formazione per le persone che saranno assunte a tranches nei
prossimi mesi: è un corso di alta tecnologia, che non è rivolto
solo alla Tecdis, e che preparerà del personale in loco.
Stabilimento della Società Sorgenti Monte Bianco: è già stato
presentato il progetto per ottenere le autorizzazioni urbanistiche
a livello comunale. Ci sono state alcune settimane di ritardo.
dovute alla scelta positiva della Giunta di demolire alcune opere
in cemento armato situate nell'area in cui dovrà essere costruito
lo stabilimento. La demolizione di questo manufatto abbastanza
consistente ci è sembrata opportuna, perché una volta costruito il
nuovo stabilimento sarebbe stato assolutamente impossibile demolire
una simile quantità di cemento armato. La demolizione, tra l'altro,
migliora anche l'aspetto estetico dell'area.
E' già pronto il progetto esecutivo di questo stabilimento e tra
breve partiranno le procedure d'appalto. La Giunta ha approvato
anche il progetto esecutivo dello stabilimento Conner di
Pont-Saint-Martin, per cui tra breve si potranno avviare le
relative procedure d'appalto.
Veniamo alla Blackstone. Rispondendo ad un'interpellanza io
avevo detto che entro il 10 marzo tale società avrebbe dovuto
indicare dei programmi precisi circa l'avvio dell'attività ed il
piano occupazionale dello stabilimento di Hône che avrebbe dovuto
essere utilizzato prima della sistemazione definitiva dell'area di
Pont-Saint-Martin.
Poiché l'azienda ha chiesto un tempo, a nostro parere,
eccessivamente lungo per rispondere ai nostri interrogativi, ci
stiamo ora orientando, da un lato, verso l'utilizzo immediato dello
stesso stabilimento da parte di un'altra azienda e, dall'altro,
verso una ulteriore determinazione dei rapporti con la Blackstone
entro tempi già fissati.
Questa è la situazione delle iniziative industriali che la
Giunta regionale ha deciso e che si stanno realizzando. Io ritengo
che entro la fine del mese di aprile potremo già avere un quadro
definitivo dell'utilizzo dell'intera area di Pont-Saint-Martin.
Tale quadro potrà quindi essere presentato alla Commissione
competente.
BICH (Presidente del Consiglio):
Pregherei i colleghi
Consiglieri di attenersi strettamente allo spirito dell'articolo 43
del Regolamento interno.
Penso che in futuro non sarò più così flessibile, perché ho
notato che si è usufruito dell'art. 43 per avviare una serie di
domande e risposte che sono proprie dell'interpellanza; ritengo che
non possa essere accettata questa interpretazione del Regolamento
consiliare.
Vorrei quindi che i Consiglieri centrassero i loro interventi
proprio sul punto 4 dell'art. 43, che non consente certamente
interventi come quelli cui ho fatto cenno.
Ha chiesto la parola il Consigliere Aloisi; ne ha facoltà.
ALOISI (MSI):
Signor Presidente, cercherò di attenermi al
pieno rispetto del Regolamento.
Prendo atto con soddisfazione che il Presidente della Giunta ha
accettato di incontrarsi con la 3a Commissione consiliare per
chiarire tutta la vicenda. Faccio notare tuttavia che lo stesso
Presidente della Giunta e l'Assessore all'Industria, Commercio,
Artigianato e Trasporti, che erano già stati invitati a partecipare
ai lavori della 3a Commissione del 29 marzo, non si erano
presentati e così non abbiamo avuto modo di fare chiarezza.
Ricordo inoltre che non è stata data risposta ad una precisa
domanda, presentata tanto dal sottoscritto quanto dal Consigliere
Mafrica, tendente a conoscere se i termini fissati per la
restituzione del mutuo, scaduti il 31 marzo, sono stati prorogati
oppure no da parte della Giunta regionale. Ora, poiché tale
richiesta è stata formulata all'unanimità anche dalla Commissione
competente, vorremmo appunto sapere dal Presidente della Giunta se
è da considerare accolta oppure respinta, anche perché il termine
del 31 marzo è stato ormai ampiamente superato.
Grazie.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (PCI):
Prendo atto della volontà della Giunta di
presentare al più presto il disegno di legge per il Corpo
forestale, ma dico subito che, se tale disegno non sarà presentato
entro questa settimana, mi riserverò di presentare un'apposita
proposta di legge del Gruppo comunista.
