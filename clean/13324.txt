Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 4321 del 11 marzo 1993 - Resoconto
OGGETTO N. 4321/IX Rinvio oggetti.
Presidente
Si passa a discutere la proposta di legge
n. 455: "Norme in materia di risorse finanziarie dei comuni e delle
comunità montane della Valle d'Aosta", iscritta al punto 54
dell'ordine del giorno dell'adunanza.
Ha chiesto di parlare il Presidente della Giunta, ne ha
facoltà.
Lanivi (GM)
Chiedo ai proponenti un rinvio in
commissione di questa proposta di legge, in quanto un analogo
provvedimento è stato predisposto dalla Giunta e già trasmesso al
Consiglio, quindi la commissione potrebbe lavorare sui due testi e
verificare se è possibile arrivare ad un testo comune.
Presidente
Il proponente, Consigliere Riccarand, è
d'accordo al rinvio?
Allora la proposta di legge n. 455 è rinviata all'esame delle
Commissioni consiliari permanenti I e II.
Siamo al punto 55 dell'ordine del giorno: proposta di legge n.
460, "Misure urgenti per fronteggiare la crisi occupazionale
derivante dall'abbattimento delle barriere doganali all'interno del
Mercato Comune Europeo".
Ha chiesto di parlare il Presidente della Giunta, ne ha
facoltà.
Lanivi (GM)
Chiederei il rinvio al prossimo
Consiglio anche di questa proposta di legge, in quanto stanno
procedendo gli incontri e con la società Autoporto e con alcuni
imprenditori con le organizzazioni sindacali e con gli uffici
interessati.
Presidente
I proponenti sono d'accordo?
Allora la proposta di legge n. 460 è rinviata al prossimo
Consiglio.
Siamo al punto n. 56 dell'ordine del giorno: proposta di legge
n. 461, "Modificazioni alla legge regionale 7 maggio 1975, n. 16,
recante norme sui referendum previsti dallo Statuto speciale per la
Valle d'Aosta e sull'iniziativa legislativa del popolo valdostano,
come modificata dalla legge regionale 21 aprile 1981, n. 22".
Ha chiesto di parlare il Consigliere Ricco, ne ha facoltà.
Ricco (DC)
Chiedo il rinvio al prossimo Consiglio
di questa proposta di legge.
Presidente
La proposta di legge n. 461, su
richiesta del Consigliere Ricco, viene rinviata al prossimo
Consiglio.
Il Consiglio regionale prende atto, concordando sui
rinvii.
