Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2846 del 28 maggio 1987 - Resoconto
OGGETTO N. 2846/VIII - INIZIATIVE PER VIETARE L'USO DI
CONTENITORI IN PLASTICA INDISTRUTTIBILE E PER LA DIFESA
DELL'AMBIENTE. (Interrogazione con risposta scritta).
PRESIDENTE
: Do lettura dell'interrogazione con risposta
scritta presentata dal Consigliere Baldassarre:
INTERROGAZIONE CON RISPOSTA SCRITTA
VISTA l'iniziativa assunta in altre parti d'Italia allo scopo
di eliminare l'uso di indistruttibili contenitori di plastica con
l'impiego di altri materiali ed il tempo trascorso da una
precedente interrogazione;
CONSIDERATO che in Valle d'Aosta la grande e piccola
distribuzione utilizza materiale non bio-degradabile, dai sacchetti
ai contenitori che, dopo l'uso, finiscono non solo nelle discariche
pubbliche, ma anche in vari punti del territorio, soprattutto laghi
e corsi d'acqua provocando gravi forme di inquinamento;
RILEVATO che la massa di sostanze plastiche usate in Valle
d'Aosta raggiunge dimensioni quantitative considerevoli, pari a
decine di tonnellate l'anno;
OSSERVATO che contenitori di plastica sono abbandonati
ovunque da gitanti, escursionisti ed alpinisti sul territorio
valdostano a tutte le quote ed accumulate spesso in quantità non
indifferenti nei pressi di rifugi alpini e bivacchi;
Il sottoscritto Consigliere regionale
INTERROGA
l'Assessore regionale all'Agricoltura, Foreste ed Ambiente
Naturale per sapere:
a)
se non ritiene necessario affidare ad apposita
Commissione regionale il compito di elaborare un disegno di legge
regionale con il quale venga posto al bando l'uso in Valle d'Aosta
di qualsivoglia contenitore in materiale plastico;
b)
se non sia opportuno dar vita ad una campagna di
sensibilizzazione al problema sia tra i cittadini, sia tra gli
operatori economici interessati.
PRESIDENTE
: È stata data risposta scritta con lettera n.
650 in data 29 aprile 1987.
