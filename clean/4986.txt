Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 730 del 16 dicembre 1982 - Resoconto
OGGETTO N. 730/VII - RATIFICA DELLA DELIBERAZIONE N. 6672 IN
DATA 3.12.1982, ADOTTATA DALLA GIUNTA REGIONALE IN VIA
D'URGENZA.
PRESIDENTE:
Per dichiarazione di voto ha chiesto di
parlare il Consigliere Mafrica. Ne ha facoltà.
MAFRICA - (P.C.I.):
Credo che la discussione abbia avuto
un carattere abbastanza adeguato alla gravità del problema.
Dobbiamo dire però che a nostro giudizio non si è tenuto conto
di esigenze che riteniamo siano presenti ed abbastanza sentite nel
mondo sindacale ed anche fra i diversi interessati alla delibera
stessa. E' chiaro che si tratta di esigenze che guardano
all'immediato.
Il mantenimento dei livelli occupazionali è un problema che non
è ancora di prospettiva perché intervengono poi altre questioni,
come si fa la ristrutturazione, come si riesce a stare sul mercato.
Però non tenere conto di questi elementi significa fare una scelta
che riteniamo di non condividere.
Si tratta di passare attraverso la crisi, di andare a una
trasformazione anche dell'industria, riuscendo a proteggere i
lavoratori. Quindi per lo meno chiedere in un emendamento che si
mantengano i livelli di occupazione per noi è una garanzia
necessaria. Non si è voluto accettare questo, quindi ci asteniamo
perché ci sembra contraddittoria la scelta fatta dalla maggioranza,
nel senso che si dice di intervenire per mantenere lo status quo,
senza però voler condizionare in quanto poi l'azienda deve saper
stare sul mercato da sola, deve sapere con le sue energie far
fronte alle esigenze che ci sono. Questo secondo noi è un errore di
prospettiva in quanto se si trattasse di un'azienda privata che dal
'31 all'81 non ha mai chiesto soldi, che continua a rimanere ed a
rischiare capitali suoi, ci sarebbero ancora delle giustificazioni;
ma quando quella stessa azienda viene a chiedere l'intervento
regionale, credo che vedere le cose dal punto di vista liberistico
non sia corretto, perché è l'azienda che si è messa nelle
condizioni di poter essere condizionata. Secondo noi era necessario
condizionarla al momento della presentazione del piano al
mantenimento dei livelli occupazionali ed alla possibilità di
controllo.
Questa è una cosa che noi ci sentiamo in grado di spiegare
tranquillamente ai lavoratori, quindi ci asteniamo sulla
deliberazione in oggetto.
PRESIDENTE:
Metto in approvazione la ratifica della
deliberazione n. 6672.
ESITO DELLA VOTAZIONE
Presenti: 27
Votanti: 21
Astenuti: 6 (Bajocco, Carlassare, Cout, Mafrica, Péaquin,
Tonino)
Favorevoli: 21
Il Consiglio approva
