Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 111 del 26 ottobre 1983 - Resoconto
OGGETTO N. 111/VIII - SOLIDARIETA' DELLA REGIONE VALLE
D'AOSTA NEI CONFRONTI DEL POPOLO NICARAGUENSE. (Approvazione di
mozione).
PRESIDENTE:
Metto in votazione la mozione di cui al punto
n. 10, nel testo concordato di cui do lettura:
MOZIONE
PREMESSO che l'assemblea nazionale della Associazione
Italia-Nicaragua ha avviato l'iniziativa di realizzare entro il
1983 nuovi interventi di solidarietà con il popolo del
Nicaragua;
RILEVATO che tali interventi sono destinati al miglioramento
delle condizioni di vita, di salute e di istruzione di centinaia di
migliaia di bambini del Nicaragua;
CONSIDERATO che a questo obiettivo ha dato il proprio
appoggio il Comitato Valdostano di solidarietà con il
Nicaragua;
RITENUTO che tali interventi possano contribuire alla causa
della pace e della distensione in un'area particolarmente delicata
dei rapporti internazionali e possa rappresentare un sostegno alla
lotta dei popoli che si battono per l'autodeterminazione,
l'indipendenza e l'affermazione delle libertà democratiche;
RICORDATO che già in numerose occasioni la Regione ha
espresso concretamente la propria solidarietà al popolo
nicaraguense;
il Consiglio regionale della Valle d'Aosta
DELIBERA
l°) di esprimere, condividendone i fini, la propria adesione
alle iniziative a favore del Nicaragua;
2°) di impegnare la Giunta regionale a dare continuità,
attraverso contribuzioni finanziarie o l'acquisto di idonee
attrezzature, all'azione di solidarietà con l popolo
nicaraguense.
ESITO DELLA VOTAZIONE
Presenti: 24
Votanti: 24
Contrari: 1
Favorevoli: 23
Il Consiglio approva
