Classificazione
ENTI LOCALI
Comuni


Resoconto integrale del dibattito dell'aula
Oggetto del Consiglio n. 1392 del 14 giugno 1995 - Resoconto
SEDUTA POMERIDIANA DEL 14 GIUGNO 1995.
OGGETTO N. 1392/X Concessione di un contributo di Lire 5.130.000
all'Amministrazione comunale di Antey-Saint-André per
l'acquisizione di immobili da destinare a posa di infrastrutture
per il deposito di rifiuti solidi urbani, ai sensi della legge
regionale 27 giugno 1986, n. 27. Approvazione, impegno e
liquidazione di spesa.
Deliberazione Il Consiglio
Premesso che la legge regionale 27 giugno 1986, n. 27 ha
previsto l'intervento finanziario da parte della Regione, fino al
massimo del 90 percento, a favore dei comuni per la creazione di un
patrimonio immobiliare comunale;
Atteso che l'Amministrazione comunale di Antey-Saint-André ha
presentato richiesta per accedere ai relativi finanziamenti per
l'acquisto di immobili, siti in località Buisson, di proprietà
della ditta Gorret Francesco, contraddistinti al Catasto Terreni
del Comune censuario di Antey-Saint-André al Fg. VI, mappale 147,
da destinare a posa di infrastrutture per il deposito dei rifiuti
solidi urbani;
Considerato che l'acquisto in questione comporta una spesa
complessiva di lire 5.700.000;
Visto il parere dell'Assessorato regionale della Sanità ed
Assistenza Sociale;
Dato atto che l'acquisizione dell'immobile è inserita nella
relazione previsionale e programmatica del Comune;
Visto il parere favorevole rilasciato dal Capo di Gabinetto, ai
sensi del combinato disposto dell'articolo 72 della legge regionale
n. 3/1956 e successive modificazioni, e dell'articolo 21 della
legge regionale n. 18/1980 e successive modificazioni, in ordine
alla legittimità della presente deliberazione;
Richiamata la legge regionale 27 giugno 1986, n. 27;
Delibera
1) di approvare la concessione di un contributo di lire
5.130.000 (cinquemilionicentotrentamila), pari al 90 percento della
spesa complessiva, a favore dell'Amministrazione comunale di
Antey-Saint-André per l'acquisto di immobili, siti in località
Buisson, di proprietà della ditta Gorret Francesco, contraddistinti
al Catasto Terreni del Comune censuario di Antey-Saint-André al Fg.
VI, mappale 147, da destinare a posa di infrastrutture per il
deposito dei rifiuti solidi urbani, ai sensi della legge regionale
27 giugno 1986, n. 27;
2) di approvare ed impegnare la spesa di lire 5.130.000
(cinquemilionicentotrentamila) da imputare al capitolo 20620 del
bilancio di previsione della Regione per l'anno 1995 ("Contributi
ai comuni per la costituzione di un patrimonio comunale mobiliare")
che presenta la necessaria disponibilità;
3) di disporre che la somma venga liquidata ai sensi
dell'articolo 58 della legge regionale 27 dicembre 1989, n. 90, a
cura della Presidenza della Giunta regionale alla stipulazione di
regolare atto notarile dì compravendita, nel rispetto delle
condizioni generali di acquisto risultanti dalla domanda di
contributo;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente Qualcuno chiede la parola? Pongo in votazione la
delibera in oggetto:
Presenti, votanti e favorevoli: 30
Il Consiglio approva all'unanimità
