Classificazione
BENI CULTURALI
Interventi vari
Musei, biblioteche, archivi storici e aree di interesse archeologico



Oggetto del Consiglio n. 1093 del 25 marzo 2015 - Resoconto
OGGETTO N. 1093/XIV - Interpellanza: "Redazione di un piano
operativo per la valorizzazione del patrimonio archeologico
preromano".
Presidente -
Per l'illustrazione, la parola al
Consigliere Guichardaz.
Guichardaz (PD-SIN.VDA) -
Grazie Presidente.
Torno su un argomento che in questi giorni è di grande
attualità: parliamo del ritrovamento nel cantiere antistante
l'Ospedale Parini, lì dove dovrebbe essere costruita la famosa
"nuova ala est" dell'ospedale, ritrovamento della camera di
sepoltura di quello che oramai viene chiamato da tutti il
"guerriero celtico", e di una specie di
cromlech
, cioè di un
cerchio di cippi, di pietre, di steli...adesso non so se si può
definire
cromlech
...di grosse dimensioni, pare di circa 150
metri di diametro, probabilmente usato come luogo di culto dagli
antichi abitanti della
Plaine
. Non voglio rifare di nuovo
l'ennesimo
excursus
dettagliatissimo dei vari ritrovamenti,
abbiamo detto tante volte come si è giunti a questo scavo, quali
sono state le tappe, le scoperte via via fatte, questa mattina lei
ha risposto anche a un'interrogazione del collega Bertin.
Le riassumo rozzamente l'interpellanza, così, per inquadrarla ad
uso di chi ci ascolta. Un anno fa circa, si incominciava a scavare
nella piazza Caduti nei Lager Nazisti, scavi archeologicamente
assistiti, visti anche i risultati dei sondaggi fatti, mi pare nel
2011. Quasi subito venne alla luce il vecchio cimitero napoleonico
di Aosta, cimitero utilizzato fino agli anni '40 del secolo scorso.
Poi sono emerse alcune interessanti sepolture di epoca medievale e
romana e, scendendo di livello, sono state poi trovate tracce di
insediamenti salassi, anche tracce umane, segni di arature e
sistemi di irrigazione dell'Età del Ferro. Scavando ancora è stato
rinvenuto questo cerchio di pietre, questo cerchio di cippi, una
sorta di
cromlech
, ma - ci dicono gli esperti - di epoca
successiva a quella megalitica; qualche esperto ha azzardato che
potrebbe essere una ricostruzione postuma di un
cromlech
megalitico, già esistente in quel luogo, e gli scavi poi ci daranno
ulteriori informazioni. Infine, notizia recentissima, è stato
rinvenuto questo tumulo di 18 metri di diametro, probabilmente la
tomba di un capo guerriero di epoca salassa, visto anche il corredo
che è stato individuato. Dicevo che non voglio fare il dettaglio
della storia dello scavo, per non ripetere cose già dette e
ridette. È importante però ricordare che, a seguito dei vari
ritrovamenti, l'iter di realizzazione del nuovo ospedale si è
dilatato e oggi siamo qua ad assistere ad un'ulteriore proroga dei
tempi previsti. Vi ricorderete che la data dell'ultima proroga
avrebbe dovuto essere il 3 marzo 2015, mentre oggi apprendiamo che
andremo fino al 18 maggio 2015, con prospettive quasi certe di un
ulteriore rinvio. Nel corso della visita con gli organi di stampa,
il Sovraintendente, a quanto leggo, si è lanciato in alcune
previsioni che ritengo un po' azzardate. Il Soprintendente Domaine
ha dichiarato che i tempi del cantiere - l'ha dichiarato, è un
articolo riportato su
La Stampa
- si allungheranno, ma che
quel sito non diventerà mai un parco archeologico come quello di
Saint-Martin, anche per la mancanza di soldi, dice il
Sovraintendente. Certo, dopo il fallimento dell'altro parco
archeologico, quello che da 25 anni viene tenuto inspiegabilmente
in
stand-by
e nel quale è stata riversata una montagna di
soldi (il collega Bertin l'ha dettagliato), è ragionevole pensare
che non ci si può più buttare in un'impresa di quel genere.
Assessore, la invito a non affrettare decisioni che potrebbero
essere irreparabili. Non credo che nessuno qui dentro, in questa
sala, possa prendere una decisione così importante come quella di
proseguire i lavori dell'ospedale su quell'area, senza prima aver
compreso perfettamente la portata e l'importanza delle scoperte che
quotidianamente vengono alla luce. I ritrovamenti, lo hanno detto
chiaro gli esperti internazionali che hanno visitato il cantiere,
sono unici in Europa...ricordatevi che qui in Europa abbiamo
Stonehenge
, tanto per dire...ebbè, questi esperti hanno
detto che sono unici in Europa e qualcuno ha detto che forse è
anche un
unicum
a livello mondiale, e pertanto la loro
valorizzazione o il loro occultamento devono essere valutati con
attenzione, e non solo, lo ripeto, "non solo dalla politica". In
questo caso devono intervenire le Sovraintendenze, ma credo e spero
anche altri soggetti deputati alla tutela dei beni culturali, che,
non dimentichiamoci, ai sensi della costituzione del Codice dei
beni culturali, è di pertinenza esclusiva dello Stato (parlo della
tutela).
La mancanza di risorse - e qui lo voglio dire anche al
Sovraintendente che magari ci sta ascoltando - può trovare
soluzioni in altri modi, ad esempio attraverso il reperimento di
finanziamenti e fondi dedicati alla tutela del patrimonio
culturale, ad esempio fondi europei, fondi nazionali, possono
essere immaginate collaborazioni, Assessore, con soggetti privati e
istituzionali, anche università ad esempio, che potrebbero avere
interesse di valorizzare il sito, anche per il ritorno economico
che può avere un investimento del genere, sia da un punto di vista
turistico, sia di studio. L'interpellanza, infatti, suggerisce
proprio l'attivazione di un tavolo che veda coinvolti anche
operatori economici privati, in un'ottica di
partnership
, di
collaborazione ed interazione pubblico-privata. E d'altronde,
Assessore, lo stesso Codice dei beni culturali dice espressamente
che la Repubblica favorisce e sostiene la partecipazione dei
soggetti privati, singoli o associati, alla valorizzazione del
patrimonio culturale; non è un azzardo nostro, che siamo diventati
improvvisamente...diciamo dei "liberisti" per quanto riguarda il
patrimonio culturale. Certo, il ragionamento va esteso e non si può
non considerare che il sito dell'ospedale è parte di un sistema più
complesso che ricomprende anche l'area megalitica di
Saint-Martin-de-Corléans, e perché no? anche quella del Piccolo San
Bernardo. Non sono io ad ipotizzare questa idea di sistema, ma sono
studiosi molto più qualificati del sottoscritto. Insomma, la Valle
attualmente è il luogo in cui vi è una concentrazione di siti
preromani, di luoghi di culto stile
cromlech
- lo dico per
semplificare, poi lei magari ci dirà di che cosa si tratta - che
potrebbero diventare un richiamo incredibile per turisti e
appassionati della materia, al di là del valore anche storico e di
testimonianza che credo questi ritrovamenti e questi reperti hanno
per la nostra comunità.
Con la nostra iniziativa, quindi, vogliamo intanto sollecitare
la ricerca di partner, di sponsor, di risorse extra-regionali,
anche istituzionali, visto che la Regione non è più in grado di far
fronte da sola ad investimenti di questo genere, attraverso una
serie strutturata opera di
fund raising
, cioè di raccolta
fondi e poi vogliamo avere anche dei dati certi, colleghi,
sull'area megalitica di Saint-Martin. Credo che occorra un
refresh
, se così lo vogliamo definire, cioè vogliamo capire
a che punto sono i lavori, quanto ci sono costati fino ad oggi, se
il progetto è stato ulteriormente modificato e implementato o se
deve essere riattualizzato, se è in
stand-by
o se
prosegue.
Io credo che i cittadini abbiano diritto di sapere a che punto è
il progetto dell'area megalitica e quali sono le prospettive.
Insomma, vogliamo capire se dovremo aspettare altre decine di anni
per rendere fruibile al pubblico questo importantissimo sito
archeologico. Colleghi, non possiamo più permetterci - e qui
concludo - di tirare il brodo come è stato fatto fino ad ora, è
arrivato il momento di attivare i nostri migliori cervelli e, se
non ne abbiamo abbastanza, magari perché sono occupati a fare
altro, di andarne a reperire da fuori, perché dobbiamo trovare oggi
più che mai una soluzione a questa che oramai è diventata,
Assessore, una barzelletta, neanche tanto divertente, a dire la
verità. Grazie.
Presidente -
Per la risposta, la parola all'Assessore
Rini.
Rini (UV) -
Grazie Presidente.
Prima di passare al merito delle sue puntuali domande, vorrei
solo fare una precisazione, visto che il tema è lo stesso
affrontato dal collega Bertin con l'interpellanza di prima, dove ha
ricordato questi passaggi anche e soprattutto legati al sopralluogo
fatto con la commissione consiliare. Io vorrei davvero cogliere
tale occasione per fare chiarezza su questo: da parte
dell'Amministrazione regionale, e in particolare io parlo per
l'Assessorato della cultura, non c'è mai stata la volontà di non
dare le opportune e doverose informazioni su questo sito. Per delle
ragioni che poi ci hanno spiegato essere tecniche, non erano stati
invitati i giornalisti in quell'occasione, perché ci hanno spiegato
che vi è un numero massimo di partecipanti a queste visite per una
questione di sicurezza e di tutela del sito stesso. Noi abbiamo
allora immediatamente richiesto, congiuntamente al Presidente della
Regione, un incontro ad hoc per i giornalisti, e poi un incontro
con la commissione consiliare competente: questo per onestà e
ricostruzione anche a onor del vero di ciò che è accaduto.
Venendo al merito dell'interpellanza, per quanto riguarda la sua
prima richiesta, sulla base delle risultanze dell'indagine
archeologica attualmente in corso presso la zona antistante
l'Ospedale Umberto Parini, sarà redatta un'accurata relazione
scientifica che consentirà di avviare un opportuno confronto,
ovviamente anche con specialisti, non solo italiani, ma europei,
già peraltro in atto, in questo momento solamente informale, ma che
verrà formalizzato, sull'importanza delle testimonianze messe in
luce proprio nel sito di cui si tratta. Tali risultanze saranno la
base per una corretta valutazione sull'effettiva importanza dei
ritrovamenti di cui si tratta e nel contempo costituiranno un
significativo valore aggiunto, in termini ovviamente anche di
conoscenza, per l'elaborazione di uno studio di fattibilità per la
messa in rete e per la valorizzazione anche del patrimonio
preromano presente sul territorio della Regione. Nello studio di
fattibilità potranno essere analizzati anche importanti aspetti
quali quelli della sostenibilità degli investimenti, le ricadute in
termini economici sul tessuto sociale ed economico della Regione e
gli indotti che tale iniziativa di politica culturale potrebbe
ottenere, come lei giustamente ricordava, anche sotto un profilo
turistico. Elementi, questi, che potrebbero suscitare - lo speriamo
- l'interesse di operatori privati per la gestione economica di
tale patrimonio, anche se, ahimè, dobbiamo ammetterlo,
statisticamente tale fenomeno in Valle d'Aosta risulta essere molto
scarso, benché, se me lo consente, io credo che davvero sfonda una
porta aperta nel ricordare quanto sia importante, in un momento di
difficoltà, l'elemento della ricerca continua di collaborazioni
anche con il privato. Questa sinergia, questo nuovo modo di
pensare, questo nuovo modo di agire sul territorio che preveda una
forte interazione fra i soggetti pubblici e i soggetti privati, io
credo che sia - e lo è davvero - uno dei principali obiettivi
dell'azione che stiamo cercando di portare avanti. I
fund
raising
che lei ricordava...ci stiamo provando, come anche su
tante altre iniziative che adesso esulano dallo specifico caso, ma
devo dire la verità che effettivamente forse non c'è ancora questa
forte cultura in Valle d'Aosta, per una serie di ragioni che adesso
non sto ad elencare, che lei conosce meglio di me, ragioni anche
sociali, della nostra regione. Io credo che questa però debba
essere una sfida per noi, di provare ad investire, di creare
cultura anche per l'investimento, in quello che può essere un
progetto tra pubblico e privato, per le ricadute importanti che
un'operazione di questo tipo può avere, per i privati, da un lato,
per l'Amministrazione, e soprattutto, oserei dire, per la comunità
e per la Valle d'Aosta.
Venendo al punto 2:
"quando verrà aperta al pubblico l'area
megalitica"
, l'apertura parziale dell'area megalitica di
Saint-Martin-de-Corléans, nello specifico quello della navata
centrale e del centro di interpretazione del sito, situati per
capirci nel settore nord, è prevista per il primo semestre
dell'anno 2016. Con deliberazione della Giunta regionale 782 del 10
maggio 2013 è stato approvato il relativo progetto definitivo di un
primo stralcio funzionale dell'allestimento dell'area nord del
parco archeologico, e l'esecuzione di un primo lotto di lavori, con
un finanziamento previsto di euro 6 milioni per rendere fruibile
l'area con fondi POR FESR 2007-2013.
Punto 3:
"il progetto dell'area megalitica"
non ha subito
delle significative e sostanziali modifiche. Tuttavia, lo abbiamo
già ricordato in quest'aula e anche in commissione, per mancanza di
disponibilità di risorse finanziarie non è possibile allo stato
attuale procedere alla realizzazione complessiva dell'opera, e
pertanto si è provveduto all'elaborazione di stralci progettuali
successivi come quelli in corso di realizzazione. Per quanto sopra
esposto, la data di completa apertura del sito non è ipotizzabile
(quindi l'apertura totale), poiché l'approvazione della
progettazione relativa all'allestimento delle restanti aree del
parco è subordinata al reperimento delle necessarie risorse
finanziarie, che si auspica possa avvenire, così come il primo
stralcio funzionale, anche mediante il ricorso ad ulteriori fondi
strutturali dell'Unione europea (questa credo che debba essere
forzatamente la strada da perseguire). A tale proposito si precisa
che i tecnici della Sovraintendenza hanno già elaborato e inviato
una richiesta con una scheda di progetto per un importo complessivo
3.800.000 euro di un ulteriore stralcio funzionale, con fondi
europei POR FESR 2014-2020, che comprende tre nuove realizzazioni
già previste nel progetto definitivo del parco archeologico. In
particolare si tratta - tra l'altro ne avevamo parlato anche
durante la visita che avevamo fatto insieme alla V Commissione -
della "rampa del tempo" dove si accompagna il visitatore in un
viaggio culturale-temporale a ritroso nel tempo che dai giorni
nostri porta alla fine del IV millennio avanti Cristo, della sala
delle stele, dove le stele saranno esposte come vere e proprie
sculture lapidee, posizionate secondo gli allineamenti documentati
nella vasta area archeologica e, infine, della sala immersiva,
costituita da un ambiente circolare chiuso, attrezzato per una
proiezione a 360 gradi, dove con specifici filmati verranno
raccontati vari aspetti della vita quotidiana delle popolazioni che
hanno frequentato il sito e vissuto sul territorio afferente,
quindi con un'immersione nel luogo per rendere anche più
accattivante, più realistico e fruibile il sito stesso.
In conclusione, ritornando ai ritrovamenti dell'area antistante
l'ospedale, io credo che valga la pena cogliere quest'occasione per
ribadire ancora una volta che da parte nostra c'è l'assoluta
prudenza e mai è stato esternato da parte nostra che sia già stato
assunto alcun tipo di decisione; in tutte le sedi, quindi, ho
creduto opportuno ribadire l'assoluta prudenza che abbiamo in
questo caso e che pertanto attendiamo gli esiti dello studio che si
sta effettuando nel sito.
Si dà atto che dalle ore 11,46 assume la presidenza il
Vicepresidente Rosset.
Rosset (Presidente) -
Grazie Assessore. Per la replica,
ha chiesto la parola il Consigliere Guichardaz; ne ha facoltà.
Guichardaz (PD-SIN.VDA) -
Grazie per la risposta. Anche
in questo caso le chiedo se mi può consegnare la risposta che ci ha
dato, così la archivio, poiché è molto interessante, almeno abbiamo
fatto chiarezza sui tempi e sulle risorse.
Assessore, bene la prudenza, lei ha richiamato la prudenza da
parte dell'Amministrazione regionale...io vi inviterei anche ad
essere prudenti nelle dichiarazioni. Assessore Fosson, anche in
merito al prosieguo dei lavori dell'ospedale, siccome...no, no, ne
abbiamo parlato già più di una volta...io lo dico credo
all'Assessore Fosson, ma anche al Sovraintendente, e anche
all'Assessorato: non ci buttiamo in ipotesi che poi, tutte le
volte, vediamo che tramontano per questioni contingenti o per
chissà che cosa. Il fatto di dire che lì non si farà mai un parco
archeologico perché mancano i soldi, viene poi smentito dal fatto
che siamo alla ricerca di fondi e di soldi che, è vero, è difficile
trovare in questo momento, ma non è impossibile trovare.
I beni culturali, i beni archeologici, se ben valorizzati, anche
da un punto di vista diciamo di proposta, possono diventare un
importante richiamo di tipo turistico. Lei dice che i nostri
operatori valdostani non sono tanto interessati...beh, siccome è,
diciamo, un'opportunità a livello europeo e mondiale, io penso che
possiamo allargarci oltre. Se i nostri operatori valdostani non
sono in grado di cogliere, in questa scoperta, e anche nell'area
megalitica, e anche nelle potenzialità che esprime la Valle
d'Aosta...perché vorrei ricordare che Aosta è la seconda città
mondiale dopo Roma per presenza di reperti romani, vorrà dire
qualcosa! Come mai abbiamo questo complesso di inferiorità per cui
non siamo in grado di raccontare quello che siamo? Se un'altra
Nazione, un altro Stato, avesse le stesse cose, gli stessi gioielli
che sono racchiusi in un piccolo territorio come il nostro,
probabilmente avrebbe fatto un'azione di
marketing
e di
promozione incredibile! Adesso abbiamo probabilmente l'opportunità
di dire qualcosa all'EXPO, anche se la tematica non è proprio
quella della valorizzazione dei beni culturali, ma si può sempre
inserire, diciamo, quando spieghiamo quali sono le nostre
potenzialità.
Noi abbiamo la necessità di cercare delle alleanze in privati
che non vogliono speculare, perché guai al mondo se facciamo venire
qua dei faccendieri o dei manigoldi che utilizzano il nostro
patrimonio, che rimane sempre nostro, magari per fini personali,
magari Enti, istituzioni... perché non chiedere per esempio
all'area museale di
Stonehenge
o ad altre aree museali, di
creare una rete, di fare comunque un sistema per la valorizzazione
dei nostri beni? Noi abbiamo la necessità di rendere fruibile al
pubblico, di raccontare che cosa siamo stati, che cosa siamo, di
dare un'idea anche di capacità imprenditoriale, quindi ci dobbiamo
necessariamente allargare ad altre formule e ad altre proposte. Per
fare questo io credo che sia necessario anche investire in uffici,
in strutture che siano in grado di reperire dei fondi e dei
finanziamenti, con una maggior...non diciamo capacità, ma con una
maggior concentrazione. Lo vediamo...per esempio l'USL ha avuto per
un certo periodo il cosiddetto "Ufficio progetti innovativi", che è
stato in grado di recuperare parecchie risorse con le quali si sono
fatti il Progetto Orizzonte e altre iniziative sulla violenza
contro la donna, e via dicendo. Oggi l'abbiamo ripristinato, mi
pare, o abbiamo ripristinato una cosa simile...perché? Perché io
credo che sia necessario aprirsi all'idea che bisogna formare e
bisogna strutturare delle persone che sono in grado di andare a
cercare fuori delle
partnership
e delle collaborazioni. Tra
l'altro, lo dico tutte le volte, abbiamo la Regione più bella del
mondo, abbiamo 360 chilometri - l'abbiamo visto con il
Tor des
Géants
- di spettacolari paesaggi e panorami, abbiamo reperti
romani, reperti medievali, adesso megalitici, l'Età del Rame, l'Età
del Ferro, abbiamo delle chiese che sono una meraviglia! Ieri è
venuto Sgarbi, ci hanno fatto vedere le scelte che ha fatto per
esempio per rappresentare la Valle d'Aosta all'EXPO...insomma,
abbiamo un patrimonio, e probabilmente non siamo in grado di
comprendere che questo patrimonio dev'essere messo a disposizione
per aumentare il benessere dei cittadini valdostani e, soprattutto,
per dare un'immagine della Valle d'Aosta che sia l'immagine vera
che vogliamo rappresentare fuori di qua. Abbiamo coraggio!
Presidente -
Grazie. Punto 15 all'ordine del giorno.
