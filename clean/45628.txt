Classificazione
ASSISTENZA SANITARIA E OSPEDALIERA



Oggetto del Consiglio n. 2296 del 6 aprile 2023 - Resoconto
OGGETTO N. 2296/XVI - Ritiro di mozione: "Impegno a riferire
alla competente commissione consiliare in merito al piano di
riorganizzazione della medicina territoriale".
Bertin (Presidente) -
Con 29 Consiglieri su 35, possiamo
riprendere l'analisi dell'ordine del giorno. Punto n. 70. Illustra
la mozione il consigliere Marquis.
Marquis (FI) -
In questi due giorni di Consiglio si è già
intervenuti su questo tema con due iniziative, una del collega
Aggravi e l'altra del collega di gruppo Baccega, e sostanzialmente
in parte si è già trattato quest'argomento. Tenuto conto che
comunque l'argomento necessita di tutta una serie di
approfondimenti, ho già interloquito con l'Assessore competente e
se l'Assessore sarà disponibile a venire in Commissione, a tenerci
aggiornati e a dare illustrazione della delibera del piano di
riorganizzazione che è stata approvata dalla Giunta, per quanto mi
riguarda credo che possiamo ritirare l'iniziativa.
Presidente -
Assessore Marzi ne ha facoltà.
Marzi (SA) -
Assolutamente sì, come ha appena esplicitato il
collega Marquis, volentieri veniamo a rappresentare l'iniziativa
richiamata.Ci tengo solo a far presente - ma non al collega Marquis
ma ai colleghi -, quindi anche in una qualche maniera, a
rappresentare quello che sarà l'oggetto del contendere in
Commissione. Come da lui richiamato, ci sono state almeno due
iniziative, la 43 e la 55, sulle quali abbiamo ampiamente deciso di
trattare il tema, nel senso che nell'iniziativa 43 della collega
Guichardaz abbiamo fatto la scelta di anticipare dei dati, quelli
del 15 di marzo, che comunque erano peggiorativi rispetto a quelli
del 31 di dicembre; questa scelta fatta era sia per evitare che poi
giustamente la collega ci dicesse, visto che l'iniziativa di
riferimento era datata, che i dati li avrei dovuti aggiornare,
anche in una qualche maniera per mettere un punto fermo, dato che
il 15 di marzo era una settimana dopo rispetto all'avvio del
Governo Testolin.Secondo aspetto, nell'iniziativa 55 del collega
Baccega, che come ha richiamato il collega Marquis aveva chiesto
sempre nei precedenti appuntamenti un approfondimento sul tema
medicina generale, anche qui abbiamo volutamente ampliato lo
spettro della risposta.
Per cui accogliamo positivamente la richiesta di venire in V
Commissione a trattare il tema, sperando che ci siano ulteriori
novità, sperando siano belle ma comunque che ci siano ulteriori
novità.
Presidente -
La mozione è ritirata.
