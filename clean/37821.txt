Classificazione
CONSIGLIO REGIONALE
Attività consiliare d'aula



Oggetto del Consiglio n. 1483 del 20 ottobre 2015 - Resoconto
OBJET N° 1483/XIV - Communications du Président du Conseil
régional.
Presidente -
Punto 1 all'ordine del giorno.
Je vous communique que la suivante proposition d'acte
administratif a été déposée à la Présidence du Conseil:
- Parere sullo schema di decreto legislativo concernente norme
di attuazione dello Statuto speciale della Regione Valle
d'Aosta-Vallée d'Aoste in materia di ordinamento scolastico, à
l'examen de la I
e
Commission.
Je vous informe aussi que, à partir du 7 octobre, les réunions
suivantes ont eu lieu:
Bureau de la Présidence: 1
Conférence des Chefs de groupe: 1
II
e
Commission: 2
IV
e
Commission: 1
V
e
Commission: 2.
Nella giornata di ieri, il Capogruppo del Movimento Cinque
Stelle ha consegnato alla Presidenza del Consiglio copia delle
sentenze del TAR della Valle d'Aosta relative ai ricorsi promossi
dal Consigliere Ferrero nei confronti dei dinieghi alle richieste
di accesso agli atti formulate nei confronti della Casino de la
Vallée S.p.A., della Compagnie Valdôtaine des Eaux S.p.A. e
dell'Associazione Forte di Bard.
Une délégation du Conseil de la Vallée conduite par moi-même et
composée par les Conseillers Chantal Certan, Stefano Borrello et
Leonardo La Torre, membres de la section valdôtaine de l'Assemblée
parlementaire de la francophonie, a participé aux travaux de la
28
e
Assemblée régionale Europe de l'APF, réunie à
Saint-Hélier du 13 au 15 octobre derniers. Le débat de l'Assemblée
a porté sur la stratégie économique pour l'Europe francophone et
sur la liberté d'expression et de presse. En accueillant la requête
formulée par notre section d'approfondir concrètement le thème de
la stratégie économique francophone, l'Assemblée a décidé
d'élaborer une expertise qui sera traitée au cours de la prochaine
réunion de l'Assemblée régionale Europe de l'APF, dont les travaux
se tiendront à l'automne 2016 en Vallée d'Aoste.
In occasione del 15° anniversario dell'alluvione in Valle
d'Aosta, ricordiamo quei tragici giorni in cui l'evento calamitoso
ha segnato profondamente la nostra comunità e il nostro territorio.
Il pensiero mio personale e di tutto il Consiglio regionale va oggi
a quei momenti e soprattutto alle famiglie colpite duramente nei
loro affetti e a tutti coloro che hanno prestato la loro opera per
portare soccorso e consentire una più rapida ricostruzione.
La parole au collègue Ferrero.
Ferrero (M5S)
- Grazie Presidente.
Devo fare solo due rapide considerazioni riguardo alla questione
dei ricorsi. Il 13 ottobre il TAR della Valle d'Aosta, a cui noi ci
eravamo rivolti in seguito al fatto che la Casino de la Vallée e la
CVA ci avevano negato la possibilità di avere dei documenti, in
particolare delle fatture che riguardavano derrate alimentari in un
caso e turbine nell'altro, ha in pratica dato ragione alle società
partecipate. Io non ho intenzione di commentare la sentenza del TAR
perché le sentenze non si commentano, però devo ovviamente dire
qualcosa riguardo agli effetti di questa sentenza, alle conseguenze
di questa sentenza sul lavoro dei Consiglieri regionali, perché
quando io, Consigliere regionale, chiederò una fattura per sapere
se la Casino oppure un'altra società partecipata ha speso bene i
soldi dei valdostani, non potrò averla, non potrò sapere quanto
speso, non potrò sapere che cosa effettivamente hanno comprato, se
hanno magari pagato il doppio la cassetta delle albicocche o la
cassetta dei carciofi o la fontina. Io, poi, Consigliere regionale,
sono la stessa persona che, in aula, com'è capitato già in
precedenza, sarò poi costretto a votare magari una
ricapitalizzazione, cioè a dare dei soldi a una di queste società
partecipate, che magari ha un buco di 1, 2, 3, 4, 5 o più milioni
di euro. Allora capite bene che...come posso fare poi a valutare se
il voto mio deve essere favorevole o deve essere contrario? non lo
so, perché non gli elementi...qualcuno magari è abituato a
considerare le votazioni in maniera più disinvolta, ma penso che
noi non siamo abituati, non abbiamo questa abitudine, tanto più che
nell'audizione addirittura della società Monterosa ieri siamo
venuti a sapere, per esempio, che molte fatture o altre
documentazioni non venivano neanche protocollate, molti ordini
venivano fatti per telefono. Allora capite bene che qui la cosa è
molto più grave, le conseguenze di questa sentenza sono molto più
gravi.
Gli elettori, quindi, semplicemente devono sapere che
noi...ovviamente, adesso stiamo valutando se fare ricorso anche al
Consiglio di Stato...comunque saremo costretti a spendere tutti i
soldi che vengono assegnati al gruppo consiliare per le attività
istituzionali in avvocati: ne abbiamo già spesi circa 6-7mila e ne
dovremo spendere 7-8mila. È giusto questo? Non lo so! È giusto? Ma
lo chiedo a voi...a me pare di no, perché è un pregiudizio. In
pratica noi dobbiamo spendere dei soldi per ottenere i documenti
per poter lavorare, questa è una cosa abbastanza strana! Questo è
successo, però - dobbiamo dirlo e questo lo dico ovviamente al
Presidente della Regione - con la vostra complicità, perché
all'interno delle partecipate ci sono le persone che voi nominate,
ci sono i dirigenti di vostra fiducia, ci sono le persone che a
calci nel sedere sono entrate a fare i dipendenti, e quindi è
inutile nascondersi dietro a un dito! Non venitemi poi a fare
disquisizioni tecniche con il fatto che ci sono leggi primarie,
leggi secondarie, il Codice civile...i miei colleghi del Piemonte e
della Lombardia quando chiedono una fattura di una partecipata la
ottengono, e perché in Valle d'Aosta no? Io vi chiedo semplicemente
questo! Nelle partecipate la Corte dei Conti se vuole ci mette il
naso e allora la storia che la partecipata è un ente privato non
sta in piedi. L'Autorità anticorruzione nella partecipata ci mette
il naso...e il Consigliere regionale non può chiedere una semplice
fattura? Capite bene che siamo quasi al paradosso.
Io però non voglio nessun impegno e nessuna promessa da
voi...peraltro non mi fiderei delle vostre promesse e dei vostri
impegni...io voglio solo una risposta, non voglio la risposta che
fa comodo a me. Io voglio la risposta che è: vogliamo fare
qualcosa? La maggioranza vuole fare un provvedimento legislativo
che sgombri il campo da queste incertezze e consenta quanto meno di
avere una fattura da una partecipata a un Consigliere regionale
oppure no? Potete scegliere! Io non pretendo nulla, ma una risposta
penso che ho il diritto di averla...se poi non si vuole affrontare
la questione e ci si nasconde dietro al dito del ricorso, fate voi!
Però, guardate, la situazione, comunque, soprattutto in questo
momento in cui l'orientamento generale di indirizzo...dopo le cose
che sono successe a Roma sugli scontrini, dopo le fatture che anche
il Sindaco di Roma non voleva dare e poi sapete cosa è venuto
fuori...è un messaggio molto negativo che mandate alla popolazione
valdostana.
Presidente
- Grazie collega. La mia risposta come del
Presidente del Consiglio è questa: ieri, in sede di Conferenza dei
Capigruppo, il Consigliere Ferrero ha presentato questa istanza e
abbiamo deciso di approfondirla nella prossima Conferenza dei
Capigruppo...collega Bertschy, prego.
Bertschy (UVP)
- Sì, Presidente, chiedevo se c'è risposta
proprio perché ne abbiamo parlato ieri e abbiamo avuto occasione
ieri, come Capigruppo, di comunicare le nostre posizioni, quindi
pensavamo che aveste avuto modo anche voi di confrontarvi.
Quello che sostiene il collega Ferrero è quanto da inizio
legislatura chiediamo un po' tutti: poter operare nell'interesse
della comunità al meglio e con la massima trasparenza richiesta.
C'è stato questo ulteriore episodio del ricorso al TAR promosso dal
gruppo Cinque Stelle ed è comunque un passaggio che va nella
direzione di rafforzare quella che è un'esigenza. Oggi siamo noi
all'opposizione, abbiamo questa esigenza, ma è un'esigenza di
democrazia, niente più, quindi confermiamo quello che abbiamo detto
ieri. Quello che ho detto ieri a nome del gruppo UVP, che vi
chiediamo...il Capogruppo del Movimento Cinque Stelle non si fida
dell'impegno...trasmettetelo come volete, scrivetelo in qualche
maniera, ma che ci sia la volontà di trasferire ai dirigenti delle
partecipate, soprattutto quelle più importanti, l'esigenza che il
Consiglio regionale possa fare il suo lavoro in maniera
trasparente, che i Consiglieri possano svolgere le loro funzioni di
rappresentazione democratica all'interno di questo Consiglio nella
maniera migliore possibile, di modo che tutti siano tranquilli, che
non ci siano zone d'ombra, che non ci siano problemi. Chi governa
dovrebbe addirittura cercarla questa voglia di garantire la
possibilità di svolgere tutti al meglio le nostre funzioni, e
soprattutto lei, che come Presidente del Consiglio sa che a più
riprese abbiamo sollecitato la possibilità di compiere la nostra
attività di ispezione alle massime potenzialità.
Le chiediamo quindi, Presidente, se non c'è stata la possibilità
di confrontarsi, di farlo al più breve, ma di dare un ritorno alle
richieste fatte ieri all'interno della Conferenza dei Capigruppo.
Grazie.
Président
- La parole au collègue Chatrian.
Chatrian (ALPE)
- Sì, grazie Presidente.
Sono a portare il contributo del gruppo ALPE su questo tema, nel
senso che le sentenze si applicano e non si giudicano, si
commentano in questo momento, ma, al di là di quello, noi riteniamo
da parecchio tempo che il Consigliere, l'eletto e non il nominato,
debba avere la possibilità di espletare degnamente e dignitosamente
il proprio mandato. Noi pensiamo che, al di là della sentenza del
TAR Valle d'Aosta...abbiamo avuto modo ancora ieri mattina, udendo
un Consiglio di Amministrazione praticamente che ha decretato il
suo fallimento quest'anno per non aver avuto neanche gli strumenti
per poter scalfire, incidere all'interno di una società complicata
e complessa...immaginatevi se un Consigliere che vuole espletare il
proprio mandato degnamente non ha la possibilità di avere quelle
minime informazioni nelle società controllate, sovente al 100
percento, che determinano azioni importanti nella nostra società...
Quindi, per spazzare via subito ogni dubbio, se esistono zone
d'ombra, zone grigie o che cosa, noi riteniamo...e lo chiediamo,
l'abbiamo detto ieri al Presidente del Consiglio: vogliamo capire
da parte vostra, al di là di questa sentenza, se c'è la volontà
invece di farci avere comunque quelle informazioni, quegli
strumenti per poter operare, ripeto, "dignitosamente". Lo dobbiamo
ai nostri cittadini e ai valdostani il sapere che cosa sta
succedendo all'interno di colossi così importanti.
Apro solo una piccola parentesi, lo sapete meglio di me e di
noi: a livello nazionale si sta andando in un'altra direzione. La
direzione è che le società controllate al 100 percento devono
essere dei libri aperti, devono essere delle case di vetro e
qualsiasi informazione deve essere comunque alla portata di un
eletto, a maggior ragione di un Consiglio regionale di una Regione.
Il nostro non è quindi più un auspicio, è una necessità. Fra
qualche settimana andremo ad affrontare un bilancio risicatissimo,
un bilancio che comunque avrà una riduzione importante che si
avvicina agli 80 milioni di euro rispetto ai 1.000. Come possiamo
noi operare e poter prendere anche delle decisioni importanti nel
momento in cui non abbiamo la possibilità di accedere a quelle
minime informazioni per poter prendere anche delle decisioni
importanti e anche posizionarci all'interno di questo Consiglio,
quindi votare o no non solo un aumento di capitale, ma scelte
capitali di società che comunque hanno delle ricadute così
importanti nella nostra Regione?
Il nostro gruppo continua a fare delle richieste mirate e
puntuali con l'articolo 116. Ci sono società partecipate e
controllate che adempiono ai loro doveri, quindi rispondono
concretamente alle richieste che noi puntualmente facciamo, altre -
e sovente sono quelle più strutturate e dove c'è la ciccia, dove
c'è la trippa, dove ci sono ancora delle risorse - dalle quali,
ahimè, purtroppo, le risposte non avvengono. Ecco, la
giurisprudenza a livello nazionale sta andando in un'altra
direzione, che è quella della casa di vetro. Chiediamo anche ai
colleghi Consiglieri se non al Governo, ai colleghi Consiglieri che
sono in trincea come noi, in commissione e non solo...forse sono
interessati anche loro, perché certe cose passano sovente sulla
testa e magari è grazie ai Consiglieri di opposizione che vengono a
sapere cosa sta succedendo nei loro paesi, nelle loro comunità. Io
penso che non faccia piacere neanche a loro sapere che esistono dei
cittadini di serie A e cittadini di serie B. Grazie.
Presidente
- Grazie collega. Punto 2 all'ordine del
giorno.
Conseiller Secrétaire (Borrello)
- Communications du
Président de la Région...
Président
- La parole au Président...non, collègue
Laurent Viérin.
Viérin L. (UVP)
- Oui, merci. Je m'excuse, Président, je
n'arrivais pas à réserver mon intervention.
Sempre sulla questione che è stata in parte adottata dal collega
Ferrero e ripresa dai colleghi, su questa questione che non è nuova
e altri l'hanno ricordato: si parla di accessibilità agli atti, si
parla di trasparenza nel poter espletare un ruolo che è quello del
Consigliere regionale che dovrebbe, anche in modo propositivo,
poter portare all'attenzione delle commissioni di quest'aula una
sensibilità per poter svolgere appieno il mandato che i cittadini
gli hanno conferito. Dall'inizio di questa legislatura avevamo
denunciato il fatto della mancanza di informazioni con tutti i
limiti poi nell'utilizzo di queste informazioni (su questo siamo
tutti d'accordo); è chiaro che quando si parla di società
partecipate spesso esiste la concorrenza, esistono altre
sfaccettature che non collimano sempre con la nostra necessità di
sapere tutto, però noi crediamo che bisognerà...ed è per questo che
ci aspettavamo dal Presidente del Consiglio un intervento un po'
più articolato nel dire: "Benissimo, esiste un problema, se dei
Consiglieri si sono rivolti ad un tribunale per far riconoscere
qualcosa che dovrebbe invece essere un diritto riconosciuto del
Consigliere regionale, esiste un problema". Non è la prima volta
che in questa legislatura i tribunali, tra querele e richieste,
hanno avuto un ruolo così, che si è sovrapposto a quello del
Consiglio proprio perché, appunto, interpellato.
Al di là di questo, noi, Presidente, ci aspettavamo da lei un
intervento organico nel dire: "Benissimo, apriamo una riflessione,
al di là della riunione di ieri sul fatto contingente della
Conferenza dei Capigruppo, per capire se ha ancora un senso
effettivamente e che limite ha questo articolo 116". Le partecipate
regionali fanno parte del mondo...diciamo collegato alla politica
valdostana come linee di indirizzo, anche come nomine delle persone
che vanno a ricoprire questi ruoli o è il contrario? Perché noi
sappiamo che la politica viene spesso sollecitata quando è il
momento di dare indirizzi o, meglio, di essere nominati; dopodiché,
se nelle partecipate può succedere qualsiasi cosa senza che ci sia
un minimo di controllo,
in primis
da parte del Governo,
chiaramente, e poi anche da parte di chi ha un ruolo di
opposizione...ecco, noi crediamo che sia uno stimolo che vada
risolto. È chiaro che è un paradosso che dovrebbe essere affrontato
dalle istituzioni che qui sono rappresentate, e noi crediamo in
primis dall'Ufficio di Presidenza e dal Presidente del Consiglio,
perché crediamo che il messaggio che è uscito non sia stato molto
positivo e soprattutto che sia mortificante nell'espletamento del
ruolo che appunto il popolo e la gente ci ha conferito.
Presidente Marco Viérin, tra gli altri argomenti che noi abbiamo
sollecitato e solleciteremo in questo periodo...perché non
dimentichiamoci che siamo arrivati ad una nuova fase politica dopo
alcuni mesi di
vacatio
sulla Presidenza del Consiglio e che
certi temi sollevati dall'inizio della legislatura dalle forze di
opposizione rimangono sul tavolo... Lo scorso Consiglio si è chiuso
con la mancata accettazione di certe risoluzioni e sarà un tema da
affrontare; come vogliamo sviluppare questa questione dell'urgenza,
della presentazione in aula per darci una regola, in modo che la
volta dopo ci si riconosca in una regola che ci siamo dati, almeno
per questa legislatura? Poi nelle legislature future chi gestirà il
Regolamento del Consiglio o l'Ufficio di Presidenza darà uno stile
a quella che è una legislatura diversa.
Noi oggi non riconosciamo uno stile, Presidente Viérin, neanche
una linea di indirizzo, e crediamo che ci siano delle riflessioni
da intavolare, da aprire per capire che cosa stia succedendo. Ieri
abbiamo aspettato mezz'ora che la maggioranza finisse una riunione
a fronte di una riunione convocata per delle audizioni. Era stato
indirizzato un messaggio da portare alla
Scuola per la
Democrazia
che lei non ha portato nella sua completezza, esiste
questa questione delle risoluzioni, e oggi si aggiunge una pagina
che è stata sollevata sulla questione dell'accessibilità agli atti!
Ecco, noi chiediamo - e i nostri rappresentanti all'interno
dell'Ufficio di Presidenza lo stanno facendo in modo pressante -
che ci sia un
modus operandi
che sia riconoscibile,
soprattutto come l'abbiamo ricordato, che ci sia un arbitro che
cerca nel migliore dei modi di gestire quelle istituzioni che non
sono prerogativa di qualcuno, ma sono una risorsa per tutti quanti,
perché noi, qui, siamo tutti rappresentanti della comunità
valdostana, al di là del ruolo e delle funzioni che ricopriamo.
Presidente
- Grazie. Volevo solo ricordarle che abbiamo
fatto una riunione dei Capigruppo in cui abbiamo parlato di queste
questioni; oltretutto si è anche detto che nella prima decade di
novembre ci sarà la Commissione Regolamento, quindi potremo
affrontare tutte le questioni da lei sollevate (di questo ne
abbiamo parlato in Conferenza dei Capigruppo e abbiamo concordato
questo percorso). Sulla
Scuola per la Democrazia
lei ha
richiamato la lettera che mi avete inviato, è chiaro che io ho
fatto una comunicazione degna di quello che era il momento
istituzionale di quella giornata, quindi l'ho fatta con
tranquillità, ma se lei voleva, come si suol dire, "provocare",
sappia che non mi faccio provocare, cerco di fare il lavoro che va
fatto. Grazie.
Punto 2 all'ordine del giorno...Presidente, sul punto 1 o sul
punto 2? La parola al Presidente della Giunta...collega Bertschy,
ancora sul punto 1?
Bertschy (UVP)
- Guardi, ci eravamo tutti detti:
"Ricominciamo il Consiglio con un altro atteggiamento, perché
l'ultimo Consiglio è stato esplosivo per tutti", ma noi abbiamo
lamentato la vostra mancanza di democrazia. Ma cavolo, si torna in
Consiglio e in 20 minuti non si può mantenere fede a quelli che non
sono neanche gli impegni minimi che si vogliono tenere qui? Ma come
fa lei a dirci cosa è degno e cosa non è degno? Ma scusi,
Presidente, per cortesia! Noi abbiamo fatto una lettera, la può
considerare come vuole, ma la legge e non la giudica! Io non
capisco se lo facciamo apposta...
Ieri abbiamo fatto pazientemente la coda fuori dalla Sala
commissioni e abbiamo spiegato qual era il problema e lei ci ha
detto che avrebbe scritto una lettera al Presidente per dirgli:
"Mai più riunioni di maggioranza"; oggi non ne sentiamo parlare e
poi ci viene a parlare di dignità delle cose che dobbiamo fare
noi...ma io dico: "Ritorniamo tutti con i piedi per terra"! Mi pare
che il collega Viérin abbia fatto un intervento molto pacato, le ha
chiesto di portare a dei giovani che erano là, a sentir parlare di
democrazia (e c'erano anche dei giovani con magari le sensibilità
delle opposizioni), un messaggio: quello che noi ritenevamo che
nell'ultimo Consiglio non era stata rispettata la democrazia
all'interno, bon. Poi che lei porti il suo messaggio va bene, ma
non dia un giudizio al nostro! Ma come, il Presidente il Consiglio
giudica una lettera di tre gruppi di opposizione e ci dà la
pagellina...è degna, non è degna? Allora ritorniamo al punto di
partenza, anche perché qua ai Capigruppo si scarica sempre tutto,
poi quando si va in Conferenza dei Capigruppo si scarica la
maggioranza, poi si torna...no, qua è il giro dell'oca, perché io
poi non ci sto neanche a giocare la partita dei Capigruppo che non
decidono! I Capigruppo decidono quello che possono decidere nella
misura in cui qualcuno li porta a esprimere delle votazioni o
qualcosa, altrimenti se qualcuno riporta a casa il compitino e non
riporta mai il compitino fatto indietro non è colpa nostra, eh!
Perché poi qui passano dei messaggi che la Conferenza dei
Capigruppo è diventata il posto dove si può parlare di tutto, ma
non si decide mai niente... Se fate decidere a noi
dell'opposizione, noi vi diciamo: "Avanti tutta, che le fatture
tornino indietro e che i "116" funzionino". Il problema è che noi
non abbiamo i numeri per dire queste cose qua, li avete voi, e lei
rappresenta quei numeri lì! Quindi porti a casa il compitino lei
questa volta e ci dia una risposta, anche no, ma ci dia una
risposta! Perché i Capigruppo, ripeto, parlano per quello che
possono esprimere, noi siamo in 7, loro in 5 e i Cinque Stelle in
2, e non fa mai la maggioranza, e adesso poi è più difficile perché
siamo 21 a 14.
Riportiamo quindi tutto su un piano di correttezza e se ogni
tanto non c'è garbo lo faccia notare anche a noi, ma oggi era tutto
in termini molto politici, pacati, però che ci venga a dire cosa è
degno e cosa non è degno nel nostro lavoro, dopo che anche per noi
non è stato comunque piacevole prendere certe posizioni...ma era
per stimolare anche nel futuro dei lavori del Consiglio un
atteggiamento diverso da parte vostra, quindi se a questo si
reagisce con dei giudizi e delle pagelline...ecco, non ci
stiamo!
Presidente
- Grazie. La parola al collega Chatrian.
Chatrian (ALPE) -
Sì, grazie Presidente.
Solo un elemento in più, al di là dei voti che uno può dare agli
altri oppure no, la cosa non ci riguarda, non ci interessa.
L'elemento che vorrei aggiungere, Presidente Viérin, è questo: la
questione che abbiamo ribadito ieri in Conferenza dei Capigruppo -
e non solo ieri - non è legata ad andare a riformulare l'articolo
116, che oltretutto dal nostro punto di vista è chiarissimo e non
dà adito a delle interpretazioni; la richiesta che noi abbiamo
fatto ieri con i colleghi di opposizione a lei, Presidente del
Consiglio, a tutta la maggioranza, al collega Farcoz e al collega
Marquis, verteva su un secondo piano ed era di natura politica:
fateci sapere se c'è da parte vostra la volontà di dare gambe e
corso all'articolo 116, che è un'altra cosa. L'articolo 116 è
scritto molto bene: noi avremmo diritto a qualsiasi informazione
all'interno delle società partecipate e controllate. C'è però solo
una questione e non è una questione di natura giuridica, non è una
questione di regolamenti, ma è una questione di volontà. La domanda
che noi vi abbiamo posto è: al di là di convocare la Commissione
Regolamento, fateci sapere nelle prossime settimane se c'è la
volontà politica di dare gambe e corso alle richieste che noi
facciamo per poter espletare, come dicevo prima, al meglio il
nostro ruolo di eletto e di Consigliere regionale. Tutto qua.
Grazie.
Presidente -
Grazie collega. Punto 2 all'ordine del
giorno.
Conseiller Secrétaire (Borrello)
- Communications du
Président de la Région...
Presidente -
...prego, collega Viérin.
Viérin L. (UVP) -
Sì, Presidente, per chiudere sulle
comunicazioni del Presidente del Consiglio.
Vorrei dire che siamo molto dispiaciuti per questo suo
atteggiamento. Se un punto all'ordine del giorno prevede un
dibattito, anche di pochi minuti, noi crediamo che ci sia il
diritto per tutti di poter esprimere ciò che si pensa e ciò che si
crede senza nessun tipo di provocazione. Abbiamo cercato in modo
organico di chiederle, Presidente, di essere il garante di
quest'Assemblea, l'abbiamo chiesto al Presidente Rini all'inizio di
questa legislatura, l'abbiamo chiesto a lei quando ha sostituito
l'ex Presidente Rini in questo ruolo e non abbiamo mai fatto delle
questioni personali; abbiamo sempre cercato di riconoscere nel
ruolo del Presidente del Consiglio quella figura che potesse
tutelare un po' tutti, sia che uno appartenesse alla maggioranza,
sia all'opposizione. Non è la prima volta, e non ci è piaciuto il
ruolo che lei ha giocato nell'ultimo Consiglio sulla questione
della mancata iscrizione delle nostre risoluzioni, c'è
un'iniziativa che arriverà da parte del collega Rosset su questo,
perché noi non crediamo che dicendo agli uni certe cose e agli
altri il contrario si risolva la questione cercando di stare a
galla. Il ruolo del Presidente del Consiglio dovrebbe tutelare
tutti noi e quindi non crediamo in quest'aula di accettare di
limitare il dibattito, un dibattito che abbiamo cercato di portare
in modo molto pacato, si vede che questo si aggiunge a tensioni che
probabilmente ci sono, ma che non fanno parte delle discussioni che
oggi sono state intavolate.
Abbiamo semplicemente chiesto certe assicurazioni. Prendiamo
atto che queste assicurazioni non vengono e non arrivano, anzi, si
rimanda sempre ad un'altra riunione, ad un prossimo mese, e intanto
tutto rimane come prima, e qui, in quest'aula, continuiamo a
dibattere di certi temi, ma non giudichiamo consono ciò che oggi ci
è stato rimproverato. Ci scusiamo per aver voluto portare un
elemento al dibattito, Presidente Marco Viérin, probabilmente non è
obiettivo vostro portare il dibattito in questo Consiglio, ma
piuttosto di cercare di dribblare in altre stanze. Noi abbiamo
sempre cercato di affrontare la discussione qui, in quest'aula,
perché crediamo che questo sia il centro e il cuore della politica
e non rinunceremo mai a portare avanti le nostre idee, soprattutto
in quest'aula. Grazie.
Presidente -
Grazie. La parola al collega Ferrero.
Ferrero (M5S) -
Grazie Presidente.
Solo per dire che avrei preferito sentire qualcosa di più
chiaro; comunque se c'era il film
Il silenzio degli
innocenti
qui c'è "Il silenzio dei conniventi", che è un altro
film a cui stiamo assistendo da tempo. Nonostante tutto io vi
proporrei, se non altro dal punto di vista tecnico, dato che noi
paghiamo fior fiori di assicurazioni per la tutela legale dei
Consiglieri, quanto meno la possibilità di ricorrere al TAR quando
c'è la tutela dell'attività, che è del Consigliere...mettetela in
polizza, perché sennò a questo punto facciamo una cosa: la parte di
polizza che noi paghiamo magari ce la teniamo, e paghiamo gli
avvocati quando dobbiamo fare i ricorsi. Grazie.
Presidente -
Grazie collega. Punto 2 all'ordine del
giorno.
