Classificazione
TURISMO E INDUSTRIA ALBERGHIERA



Oggetto del Consiglio n. 297 del 10 febbraio 2021 - Resoconto
OGGETTO N. 297/XVI - Interrogazione: "Informazioni sulla
realizzazione di strumenti pubblicitari per condurre campagne di
comunicazione dell'offerta turistica regionale".
Bertin (Presidente) -
Punto n. 4 all'ordine del
giorno. Per la risposta, ha chiesto la parola l'assessore
Jean-Pierre Guichardaz, ne ha facoltà.
Guichardaz J. (PCP) -
Alla prima domanda: "in che cosa
consiste la "realizzazione di strumenti pubblicitari coordinati per
condurre campagne di comunicazione dell'offerta turistica""
rispondo precisando che consiste nello sviluppare un
concept
, ossia un'idea creativa di base, definendo un
claim
o uno
slogan
e declinandolo poi in una serie di
strumenti da utilizzare nella comunicazione. Questi strumenti
specifici per i diversi
media
possono essere, a seconda dei
casi,
spot
televisivi e cinematografici, annunci
radiofonici,
banner
con diversi formati e altri tipi di
soluzioni per il
web
, inserzioni su quotidiani o riviste e
così via. Nell'ambito della stessa campagna i diversi strumenti
impiegati concorrono a conseguire gli obiettivi della comunicazione
in modo coerente e coordinato proprio perché il concept di partenza
e il claim sono comuni a tutti. Nel caso specifico, il servizio
affidato comprendeva, per la campagna dell'inverno 2020-2021, la
produzione di uno spot televisivo a partire dal girato in parte
fornito dal committente. Il risultato è lo spot con il claim: "ci
sono cose che più le aspetti e più le desideri", che nel dicembre
scorso è stato veicolato dalle principali emittenti italiane e dai
siti web selezionati e che si può visionare anche ora, tra l'altro,
sulla
homepage
del sito turistico regionale. La produzione
dello spot includeva: speakeraggio, musica, esportazione del video
su
master
e nei formati richiesti dalle emittenti e consegna
del video a emittenti per la messa in onda.
Per la campagna 2021, è previsto l'adattamento e l'affinamento
del concept di comunicazione e la realizzazione di due soggetti per
spot. La produzione degli spot televisivi comprende, tra l'altro,
ripresa video, speakeraggio, diritti sulle musiche, esportazione
dei video su
master
nei formati per le emittenti, consegna
alle emittenti per la messa in onda. Inoltre è prevista la
declinazione della campagna in tre soggetti adattati a mezzi stampa
e
on-line
.
Ai quesiti n. 2, n. 3 e n. 4 è opportuno rispondere
congiuntamente: il servizio è stato affidato all'operatore
economico White, Red & Green S.r.l. ai sensi del decreto-legge
16 luglio 2020 n. 76 recante: "Semplificazione in materia di
appalti pubblici", il quale prevede la possibilità di ricorrere
all'affidamento diretto per lavori, servizi e forniture di importi
inferiori a 75 mila euro anche senza previa consultazione di due o
più operatori economici. In questo caso l'affidamento diretto era
la sola procedura compatibile con l'obiettivo di produrre un nuovo
spot ideato ad hoc per funzionare nonostante il perdurare della
pandemia e di pianificare e avviare una campagna televisiva e web,
il tutto in meno di due settimane.
È opportuno segnalare che a queste straordinarie condizioni di
urgenza hanno concorso diversi fattori: l'amministrazione ordinaria
della Giunta regionale nei mesi precedenti, che ha impedito, per
motivi tecnici, di disporre delle risorse necessarie per
pianificare la produzione di nuovi strumenti comunicativi; la
necessità, per attuare una campagna nella situazione contingente,
di produrre un nuovo spot idoneo a promuovere la notorietà della
marca "Valle d'Aosta" senza rischiare di incorrere in incidenti
comunicativi legati alle sensibilità e alle particolari condizioni
del momento; la prospettiva di un prossimo avvio della stagione
sciistica, che era previsto per il 7 gennaio e che suggeriva di
sostenere la desiderabilità della Valle d'Aosta con una campagna
emozionale evocativa da pianificare prima delle festività
natalizie, così come hanno fatto i nostri diretti
competitor
, quindi Alto Adige e Trentino.
Di tali fattori si è tenuto conto anche per individuare
l'operatore economico affidatario. Occorreva, infatti, selezionare
un operatore economico in grado di garantire, in condizioni
d'urgenza, il raggiungimento degli obiettivi prefissati,
realizzando i prodotti di qualità e, soprattutto, assicurando la
puntuale tempestiva distribuzione degli spot alle emittenti
televisive incluse nella pianificazione pubblicitaria. L'operatore
è stato perciò selezionato sul mercato elettronico della Valle
d'Aosta Me.Va. e nel rispetto dei principi di rotazione, comparando
le competenze e le esperienze pregresse, con particolare riguardo a
marketing
turistico e territoriale applicato a destinazioni
montane e alpine, promozione e comunicazione turistica e di
prodotti locali, definizione di piani, mezzi,
cross channel
on-line
e
off-line
, ideazione e realizzazione di
campagne pubblicitarie nazionali e internazionali.
Dalle ore 09:48 assume la Presidenza il vicepresidente
Marguerettaz.
Marguerettaz (Presidente) -
La parola al collega
Baccega.
Baccega (PA) -
In realtà, eravamo proprio incuriositi
dall'impostazione della delibera: la n. 1249 del 27 novembre, dove
si parlava di strumenti pubblicitari coordinati per condurre
campagne di comunicazione. Noi abbiamo sempre pensato e continuiamo
a pensare che gli strumenti sono i mezzi di comunicazione, dai
giornali alla possibilità di fare affissioni, quindi circuiti
affissionali, quotidiani e settimanali, televisioni, radio e
ovviamente i
social
, tutti strumenti che vanno pianificati
secondo gli indirizzi della campagna pubblicitaria. In questo caso
quindi, come lei mi conferma, si è trattato di realizzare uno
spot
video da 30 secondi che ho avuto modo di vedere, anche
molto carino e performante, quindi l'agenzia che ha realizzato lo
spot è stata l'unica che è stata invitata di fatto, una sola
struttura invitata quindi un affidamento diretto.
È un po' questo il motivo che ci ha spinti anche a predisporre
un'interrogazione di questo tipo, perché riteniamo che in Valle
d'Aosta ci siano agenzie di comunicazione, di pubblicità, di studi
di grafica e di
web designer
, di
film maker
e tutte
le importanti professionalità della comunicazione in genere che
sono in grado di realizzare supporti pubblicitari audio, video e
grafici di ottima e buona qualità. È un settore che probabilmente
"urla" poco, non si fa sentire, non viene in piazza ma vi assicuro
che è un settore che conosco bene ed è fortemente in difficoltà, è
un grido d'allarme al quale bisogna sicuramente rispondere e
consentire anche alle imprese di comunicazione e di pubblicità
della Valle d'Aosta di poter partecipare alle gare.
L'invito quindi che faccio a lei ma un po' a tutta la Giunta, ne
parleremo anche dopo in occasione di iniziative di comunicazione
dell'agricoltura... perché questo è fondamentale, in fase di grande
difficoltà che hanno avuto e che continueranno ad avere nei
prossimi mesi... una manifestazione di interesse sarebbe stata più
trasparente e avrebbe dato un'opportunità anche alle aziende
locali. In realtà, sulla base delle sue dichiarazioni, comprendo la
fretta e quindi, da questo punto di vista, recepisco le esigenze
che sono sorte rispetto a questo. Un messaggio quindi di carattere
generale che va sia alla Giunta ma anche ai coordinatori e ai
dirigenti affinché ci sia la giusta attenzione a questo mondo, che
è un mondo fatto di professionisti importanti, di professionisti
preparati che possono dare, conoscendo il territorio della Valle
d'Aosta, dei messaggi molto forti e molto performanti.
