Classificazione
UNIONE EUROPEA E RAPPORTI INTERNAZIONALI


Resoconto integrale del dibattito dell'aula
Oggetto del Consiglio n. 1173 del 15 marzo 2000 - Resoconto
OGGETTO N. 1173/XI Stato di attuazione del programma
regionale Leader II. (Interrogazione con risposta scritta)
Interrogazione r.s. Richiamate le deliberazioni di Giunta
regionale n. 5862 del 20 dicembre 1996 e n. 4430 del 6 dicembre
1999 che rispettivamente avevano in oggetto "Determinazione
dell’acconto del contributo per
l’attuazione del piano di azione locale proposto
dall’Associazione Vallée d’Aoste
Leader ai sensi del programma operativo Leader II, di cui al
regolamento CEE n. 2082/93. Impegno di spesa" e " Rideterminazione
del contributo da erogare all’Associazione Vallée
d’Aoste Leader per l’attuazione del
piano di azione locale (PAL - versione aggiornata al mese di
Novembre 1999), presentato ai sensi del programma regionale Leader
II, di cui al regolamento dell’Unione Europea n.
2082/93. Impegno di spesa";
Riportate le intenzioni di tale progetto che si prefiggeva di
"raggiungere uno sviluppo equilibrato attraverso
l’integrazione tra le diverse attività esistenti e
l’introduzione di attività innovative che
favoriscano la diversificazione produttiva, il recupero di contesti
ambientali, paesaggistici e storico-culturali e il potenziamento
del turismo e dei servizi";
Preso atto che l’Amministrazione regionale ha
erogato, al momento, contributi per oltre due miliardi di lire
all’Associazione Vallée d’Aoste
Leader;
Considerato che non ci sono giunte notizie su eventuali altri
progetti presentati all’Associazione Vallée
d’Aoste Leader per la realizzazione degli obiettivi
del programma regionale Leader II;
I sottoscritti Consiglieri regionali
Interrogano
la Giunta regionale per conoscere:
1) quali e quanti obiettivi, del programma regionale Leader II
sono stati raggiunti, anche parzialmente, con
l’ausilio dell’Associazione Vallée
d’Aoste Leader, e che tipo di valutazione può
emergere dall’attuazione di tale programma nella
nostra regione;
2) quali sono i progetti presentati e approvati dal G.A.L. e
quanti, terminato l’iter burocratico, sono giunti a
conclusione;
3) quali progetti hanno subìto delle variazioni nella fase
dell’istruttoria e quali e quanti progetti, invece,
non sono giunti al termine, indicando in entrambi i casi, progetto
per progetto, le relative motivazioni;
4) quali sono i tempi mediamente occorrenti tra la presentazione
del progetto al G.A.L. e l’erogazione del contributo
ai richiedenti, rispettando le eventuali scadenze, poste in essere
del reg. CEE n. 2082/93.
F.to: Lanièce - Collé - Viérin M.
Président
Les collègues ont reçu la réponse écrite.
