Classificazione
ENERGIA
Energia idroelettrica
FINANZA REGIONALE E LOCALE
Partecipazioni azionarie regionali



Oggetto del Consiglio n. 691 del 24 settembre 2014 - Resoconto
OGGETTO N. 691/XIV - Interpellanza: "Mancata partecipazione
della società C.V.A. alla gara di appalto indetta dalla Comunità
montana dell'Evançon per la fornitura di energia
elettrica".
Presidente -
La parola al collega Gerandin.
Gerandin (UVP) -
Merci Président.
Non c'è stata nessuna regia, ma il caso ha voluto che questa
interpellanza sia una conseguenza di quella che il collega Chatrian
ha precedentemente illustrato...poi qualcuno si preoccupa...
Detto questo, il Presidente ha già risposto prima
all'interpellanza del collega citando tutta una serie di passaggi
che, peraltro, sono molto ben evidenziati nella lettera agli
azionisti nel bilancio consolidato del 2013. Ha aggiunto alcuni
passaggi, ma diciamo che ha già dato, nella risposta al collega
Chatrian, il grosso dei dati. Dicevo che è una diretta conseguenza,
perché se quanto lei Presidente ha confermato, vale a dire che
tutte queste difficoltà - torno a dire: molto ben evidenziate nel
bilancio consolidato 2013 - dove si parla di un calo di domanda a
livello nazionale, con addirittura delle previsioni per il 2018 che
sarà di ulteriori cali, con la prospettiva 2014 di CVA che parla di
un calo ulteriore di quello che può essere l'utile aziendale, su un
prezzo assestato del calo del 16,6 rispetto al 2012, ora io chiedo
come mai una società, che è di totale partecipazione pubblica, non
abbia partecipato all'aggiudicazione e all'appalto per la fornitura
di energia elettrica (bando emesso dalla Comunità montana che
prevede la fornitura di energia elettrica per 19 mesi a partire
dalla data del 1° giugno 2014) proprio in questo periodo di grande
difficoltà, come lei ha evidenziato. È un bando che riguarda la
fornitura sia per la Comunità montana, ma anche per 6 Comuni che
hanno aderito, con un importo di 1.650.000 euro, esclusi oneri di
IVA. Tutto questo tenuto conto che - lo leggiamo molto bene a
pagina 10 del bilancio consolidato - si dice che nel 2013 il
livello di
over capacity
(vale a dire di sovrapproduzione),
è del 35 percento rispetto ad un 2008 in cui si parla di
over
capacity
strutturale pari al 20 percento.
Ora, con un 15 percento di sovrapproduzione, viene difficile
capire perché una società totalmente partecipata, che dovrebbe fare
anche gli interessi della Regione - perché è chiaro che se questa
fornitura viene erogata da una società regionale anche la parte dei
tributi è un'entrata in più per la Regione - come mai non abbia
neanche partecipato...poi gli appalti si possono vincere e perdere,
ma neanche partecipare veramente ci pare un po' assurdo! Ora è
interessante capire quali sono i veri motivi per cui CVA non ha
partecipato a questa gara d'appalto. Perché dico questo? Perché non
mi si venga a rispondere che CVA non lo sapeva, ecco, non ditelo,
perché io ero ancora Presidente del CELVA quando CVA, preoccupata
dal fatto che i Comuni valdostani non potessero più fornirsi
direttamente per l'ovvio problema legato al discorso CONSIP, chiese
un incontro e, su quel tavolo, disse: "bene, predisponiamo dei
capitolati tipo, in modo che possiamo partecipare". Perché
l'assurdo era questo: era che già a quella data i prezzi di energia
elettrica forniti da CVA erano comunque inferiori a CONSIP; però,
per un meccanismo che chiaramente a livello nazionale è stato
applicato e che è difficile da spiegare in una razionalità e in una
logica di dire "i Comuni devono spendere meno", non bastava che si
pagasse meno, per cui sarebbe stato sufficiente che CVA avesse
garantito gli stessi prezzi che garantiva allora, sarebbero stati
prezzi più economici rispetto alla CONSIP e si sarebbe garantita la
fornitura. Ora è difficile, dicevo, capire come mai una strategia
di questo...come mai la cosa non abbia avuto un seguito, come mai,
se CVA ha cambiato idea in merito a questo, se questa è la
strategia aziendale oppure se l'Amministrazione regionale era a
conoscenza di queste scelte che danneggiano sicuramente gli Enti
locali, ma anche le entrate tributarie regionali e il bilancio
della Valle d'Aosta. E, ultimo quesito che pongo, è capire qual è
l'intendimento dell'Amministrazione regionale, se ha eventualmente
intenzione di dare delle disposizioni diverse, ecco...poi non ci
illudiamo sicuramente che possa essere questo Consiglio a dare
eventualmente delle indicazioni di questo genere, perché abbiamo
sentito prima, nella risposta, che addirittura la valutazione se
entrare in Borsa o meno si sta decidendo su tavoli molto ristretti.
Ma, attenzione, può darsi che questa strategia di decisioni tra
pochi, decisioni che non vengono condivise da quest'assemblea, può
darsi che poi, alla fine, cozzi anche con alcune disposizioni che
stanno emergendo a livello nazionale (parlo del "114" del mese di
agosto), che daranno un taglio diverso alla gestione di queste
società. Allora è meglio prepararsi, è meglio prepararsi, è meglio
evidentemente provare a condividere quei passaggi prima che siano
la legge o l'imposizione dello Stato o le decisioni dello Stato a
imporlo. Grazie.
Presidente -
La parola al Presidente della Regione.
Rollandin (UV)
- Grazie Presidente.
Vorrei solo sottolineare che il sistema di vendita della CVA
Trading è legato a delle programmazioni annuali, cioè non è che non
ha venduto l'
over
di produzione, è che aveva venduto tutto,
aveva già venduto prima; il problema che abbiamo spiegato è che il
mancato ricavo o la riduzione è legata al prezzo che è stato
ridotto del 16,6 percento, perché le vendite sono aumentate del 20
percento. Solo per spiegare che il meccanismo era collegato con il
sistema dei prezzi, che non è a nostra disposizione...
Venendo alle domande più puntuali che lei ha posto. Per quanto
riguarda la prima, la società di vendita CVA Trading, il 21 ottobre
2013, quindi precedentemente all'indizione della gara della
Comunità montana, si è iscritta alla piattaforma informatica del
mercato elettronico valdostano, al MEVA. Essendo ben noto che la
società INVA, in quanto Centrale Unica di Committenza regionale per
l'acquisto di beni e servizi, avrebbe indetto una gara per
l'acquisto complessivo di energia per tutti gli Enti locali,
attualmente ancora in fase di espletamento (era ancora in fase di
espletamento alcuni giorni fa), CVA Trading, al fine di ottimizzare
la propria attività commerciale, si era appunto iscritta al MEVA e
sapeva che ci sarebbe stata questa gara. Al fine di evitare
sovrapposizioni, ha ritenuto non opportuno partecipare alla gara
della sola Comunità montana, che riguardava un quantitativo di
energia - come lei ha ricordato - di 5,3 GWh ma di attendere la
pubblicazione del bando di INVA e dedicarsi a quest'ultima gara che
comprende anche i Comuni della Comunità Evançon. Per completezza,
si fa presente che, come risulta dal bilancio 2013, CVA Trading ha
realizzato ricavi dalle vendite - come avevo già ricordato - per 1
miliardo 132 milioni di euro, per un totale di energia venduta di 4
milioni e 500 GWh, di cui 157 sul mercato di maggiore tutela e, il
resto, sul mercato libero. Tra i clienti del mercato libero
figurano primari gruppi, come le banche, le società appartenenti
alla grande distribuzione che garantiscono profili di solvibilità
elevati; tali profili fanno sì che la società abbia una percentuale
limitatissima di perdite su crediti. Naturalmente il mantenimento
dei rapporti commerciali con questa tipologia di clientela richiede
un'impegnativa e attenta gestione del cliente da parte della
società, ragion per cui, al fine della suddetta ottimizzazione
della propria attività commerciale e al fine di evitare inutili
sovrapposizioni, si ribadisce la scelta che è stata fatta, quindi
non per rinunciare, perché si sapeva che c'era questa gara...quindi
con l'intenzione di partecipare.
"Se non partecipare alla gara di fornitura di energia
elettrica per gli Enti faccia parte di una strategia e da chi è
decisa"
: la scelta di partecipare alla gara indetta da INVA
dimostra che non esiste nessuna strategia aziendale finalizzata a
non partecipare alle gare di fornitura di energia elettrica per gli
Enti locali della Valle d'Aosta. Si fa presente che attualmente CVA
Trading sta rifornendo circa il 57 percento delle pubbliche
amministrazioni della Valle d'Aosta, come lei sa sicuramente.
Per quanto riguarda le altre due domande:
"se
l'Amministrazione era a conoscenza"
e
"se, e come, intende
procedere"
, allora, una società di vendita che opera sul
mercato della concorrenza non è che informa l'Amministrazione
regionale sulla sua partecipazione, quindi personalmente non ero a
conoscenza se avesse o no partecipato, anche perché non sono
tenuti, com'è normale, a dare queste informazioni. Si fa presente
che la mancata partecipazione al bando non risulta che abbia
danneggiato in alcun modo le entrate tributarie della Regione,
perché sono state versate dal gruppo - come ho già ricordato al
collega - le imposte per più di 100 milioni, e così via, quindi non
c'è stato nessun danneggiamento.
Infine, a proposito di Enti locali e di entrate tributarie,
vorrei segnalare che ieri, martedì 23 settembre, è stata
aggiudicata in via provvisoria a CVA Trading la gara indetta da
INVA per la fornitura di energia elettrica alle pubbliche
amministrazioni valdostane, quella gara che, dicevo, si stava
svolgendo, è terminata quindi con l'aggiudicazione provvisoria, e
credo che sia una buona notizia, che va nella logica che lei
auspicava, quindi sotto questo profilo il problema per fortuna è
risolto. CVA Trading si è aggiudicata la gara con un ribasso del
4,52 percento rispetto ad un ribasso dell'1,43 proposto da Edison e
al ribasso di 0,20 proposto da Gala (Gala è quella che aveva vinto
temporaneamente per questo periodo l'altra gara). Quindi credo che
questo sia sicuramente quello che lei auspicava, è la migliore
risposta all'attenzione nei confronti giustamente del fatto dei
Comuni che lei ricordava, già prima si era preoccupato, e quindi
credo che ci sia da parte di CVA tutta l'attenzione necessaria
sulla gestione collegata con gli Enti locali e le differenti
Amministrazioni. Grazie.
Presidente
- La parola al collega Gerandin.
Gerandin (UVP)
- Merci Président. Parto dall'ultima buona
notizia, che indubbiamente è assolutamente una buona notizia.
Io sono ben felice, ecco, che sia CVA Trading ad essersi
aggiudicata la fornitura per gli Enti locali; ciò non toglie che
gli appalti in essere rimangono, Presidente! Ebbè, 19 mesi di
fornitura per noi sono 19 mesi di fornitura persa, per cui 1
milione e 650 mila euro, più IVA, sono forniture perse! Forniture
perse perché...lei ha detto che CVA si è dotata di un ufficio
sviluppo...probabilmente, se si prestava un po' più di attenzione
da parte dell'ufficio appalti avremmo anche questa fornitura,
perché era sufficiente...lei l'ha ben ricordato che il ribasso di
gara è stato inferiore rispetto al ribasso di CVA...era sufficiente
che presentasse l'offerta e portava a casa anche questa fornitura!
Io penso che in questa situazione che sta vivendo la Valle d'Aosta,
in questo momento, anche 1 milione e 650 mila euro, più IVA, per 19
mesi, non siano delle risorse così insignificanti! Questo è per
dire che...e non mi tranquillizza neanche il fatto che dica che al
momento CVA fornisce il 57 percento delle pubbliche
amministrazioni...significa che l'altro 43 percento, in questo
lasso di tempo, fino a quando sarà a regime la fornitura che è
stata aggiudicata ieri, questo 43 percento comunque viene fornito
da altri, sono forniture fuori Valle! Ora, se 6 Comuni di una
Comunità montana, per 19 mesi, incidono per 1 milione e 650, bene,
il resto del 43 percento probabilmente sono delle risorse
importanti in questo momento!
Per la carità, è vero che CVA versa imposte importanti, ma se
avesse anche queste forniture, probabilmente queste imposte che
versa alle casse regionali sarebbero anche superiori, perché
sappiamo bene che per le forniture di fuori Valle, comunque, il
discorso di tutta una parte di fiscalità...non viene riversata
nelle casse regionali. Ecco, questo era il senso
dell'interpellanza. È che a volte sono le piccole gocce che,
magari, riempiono un recipiente. Noi, queste piccole cose...ormai
siamo grandi, non importa! E noi, in questo lasso di tempo, per
poca attenzione di CVA, abbiamo perso - e lei l'ha confermato - il
43 percento! Auguriamo e sono ben felice che lei ce l'abbia detto
oggi, in diretta, in Consiglio, che ci sia questa fornitura,
ma...ma, e lo sottolineo, attenzione, perché gli appalti in essere
fino alla scadenza vanno rispettati. E mi dispiace sinceramente,
ecco, perché l'ho sempre detto: ritengo che CVA sia un gioiello, un
gioiello da mantenere, un gioiello che può veramente essere una
delle ancore di salvezza per le risorse in Valle d'Aosta.
Mi dispiace che ci sia questa poca attenzione, poca attenzione,
perché, per la carità, lo ribadisco, ben felice dell'esito
dell'appalto, ma ritengo che in questo periodo sia stato fatto
comunque un danno agli Enti locali perché hanno pagato più caro, ma
comunque un danno anche all'Erario regionale e comunque un danno
anche alla CVA, ecco, perché quando parliamo di
over
capacity
mi dispiace, ma viene detto come...non è che ha
venduto tutta l'energia, perché l'
over capacity
significa
che ha un
over
produzione...almeno, così è stato detto,
perché, quando si parla di...ma non lo so, può darsi che abbia
svenduto il resto, non lo so, ecco, può darsi, immagino...però
avere delle forniture.
Mi dispiace anche che si parli di Enti solvibili. Io penso che
più solvibili degli Enti locali valdostani non ce ne siano, ecco,
attenzione! Su questo almeno mettiamoci tutti d'accordo, che non è
un problema di solvibilità, è un problema di scarsa attenzione e, a
nostro modesto parere, di fatto che la situazione sia stata
sottovalutata. Tenete conto, e concludo, che, per quello che
riguarda gli Enti locali, la possibilità di appaltare con delle
aggregazioni superiori a 5.000 abitanti è stata resa possibile fino
a fine anno. Questo è quanto, per cui è stato modificato nella
legge di assestamento, la n. 8. Quanto dovevo dire è questo: mi
dispiace, mi dispiace che delle risorse vadano fuori Valle per
scarsa attenzione. Grazie.
Presidente
- Punto 16 all'ordine del giorno.
