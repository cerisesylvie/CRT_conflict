Classificazione
ASSISTENZA SOCIALE
Politiche giovanili



Oggetto del Consiglio n. 1000 del 27 gennaio 2010 - Resoconto
OGGETTO N. 1000/XIII - Interpellanza: "Programmi della
Regione per la partecipazione all'iniziativa di "Torino capitale
europea"".
Interpellanza
Richiamata la mozione discussa nell'adunanza consiliare del
24 marzo 2009 con la quale si chiedeva l'impegno del Governo
regionale a verificare la possibilità di una concreta
partecipazione della regione nell'ambito di "Torino capitale
europea" dei giovani nel 2010;
Ricordato il ritiro della mozione stessa in seguito
all'impegno assunto dall'Assessore alla sanità, salute e politiche
sociali a cogliere favorevolmente quella opportunità;
i sottoscritti Consiglieri regionali
Interpellano
l'Assessore competente per conoscere quali sono le intenzioni
ed i programmi in merito alla partecipazione della Regione alla
iniziativa sopra richiamata.
F.to: Rigo - Patrizia Morelli
Président
- La parole au Conseiller Rigo.
Rigo (PD)
- Grazie, Presidente.
Torino 2010, capitale europea dei giovani: Torino è stata scelta
per ospitare l'evento dell
'European Youth Forum
,
organizzazione composta dai consigli nazionali della gioventù e da
associazioni internazionali non governative, costituita per
rappresentare gli interessi dei giovani di tutta Europa. Il titolo
viene assegnato ad una città che, negli ultimi anni, si è distinta
sia per le iniziative e le opportunità organizzative per i giovani,
sia per l'intenzione di lavorare insieme ai giovani per la
realizzazione di idee e progetti innovativi.
Ma cosa succederà a Torino in questi mesi? Il programma prevede
eventi internazionali di discussione fra i giovani sui temi scelti
da loro: forum, incontri, scambi internazionali, giochi di ruolo,
simulazioni del Parlamento europeo dei giovani; festival della
creatività giovanile dedicato a tutte le arti performative: teatro,
danza, video, graffiti; eventi culturali di musica, teatro e
cinema: edizione speciale dei festival Traffic, Paganella non solo
rock, Emersione, Movement-Torino Music Festival, Club to Club,
Teatro di Strada, Torino Film Festival, Sottodiciotto, workshoop al
Museo del Cinema con registi internazionali. Alcuni esempi, per
comprendere meglio: a luglio, in collaborazione con ESOF
(
EuroScience
Open Forum
),
giovani torinesi e piemontesi si confronteranno con i loro coetanei
italiani e quelli provenienti da paesi europei in un incontro su
"Scienza, energia, sviluppo sostenibile futuro". Si tratterà di un
campus estivo, uno spazio di confronto realizzato attraverso lo
scambio di conoscenze, basato sull'utilizzo di metodi interattivi
(laboratori, simulazioni, giochi di ruolo). I partecipanti potranno
confrontare i loro punti di vista, sfruttando come ulteriore
elemento le opportunità di incontro con alcuni scienziati di fama
mondiale. Il Campus sarà un evento non solo rivolto ai giovani che
vi prenderanno parte direttamente, ma anche a tutte le città, le
province e i paesi di loro provenienza; gli esiti dell'incontro
saranno infatti consegnati ai politici e alle comunità di origine
per lasciare traccia di questa discussione e di questo
confronto.
Dal 7 al 14 febbraio si svolgerà l'
Erasmian European Youth
Parliament
: studenti di scuole medie superiori, suddivisi in
commissioni, avranno la possibilità di adottare procedure di lavoro
simili a quelle attuate nel Parlamento europeo. Le delegazioni di
giovani e le commissioni di lavoro avranno il compito di trovare
soluzioni realistiche alle diverse tematiche che verranno
affrontate nel corso dei vari incontri. Quest'anno la sessione
tratterà, per lo più, questioni legate alla sostenibilità dello
sviluppo - è un tema che viene ripreso nei vari incontri -, alla
qualità della vita ed alla salvaguardia dell'ambiente.
A maggio ci sarà spazio e visibilità per la creatività dei più
giovani, in particolare della fascia fra i 10 e i 20 anni. Nella
nuova piazza creata dalle opere olimpiche davanti al Palasozaki, si
terrà lo
Student Performing Festival
, che raccoglierà le
performance
musicali, teatrali, di danza, di arti circensi e
ogni altra forma di creatività giovanile degli studenti delle
scuole superiori e non.
Murarte e sport
: un progetto che prevede il
coinvolgimento di società sportive, ma anche di scuole di calcio
del territorio che si articola in diverse azioni. C'è anche spazio
e tempo per le bande musicali con l'obiettivo di promuovere e
sostenere l'adesione dei giovani alla vita dei complessi
bandistici, attraverso iniziative di formazioni che favoriscano la
loro crescita artistica, unitamente alla diffusione di buone prassi
tecnico-strumentali e della partecipazione alla vita associativa.
Come vedete, iniziative e programmi molto interessanti, molto
diversi, molto stimolanti.
Proprio per questo con la collega Morelli avevamo, a marzo 2009,
presentato una mozione per impegnare l'Amministrazione regionale,
la Regione tutta, a prendere contatti con il Comune di Torino, con
la Regione Piemonte e verificare così la possibilità di una
concreta partecipazione della Valle d'Aosta, dei giovani della
Valle d'Aosta, delle loro esperienze promosse in Valle d'Aosta -
ricordavo la Cittadella, per esempio - a questa manifestazione. In
quell'occasione l'Assessore Lanièce, a nome del Governo regionale -
perché la mozione era indirizzata a più assessorati e ha risposto a
nome di tutti - aveva manifestato l'interesse per l'iniziativa e
l'impegno di contattare sia la città, sia la Regione, per una
collaborazione, per definire nel concreto la partecipazione dei
giovani valdostani all'evento e la possibilità anche di fare sì che
i giovani, di varie parti dell'Europa, potessero anche trovare sedi
di incontro in Valle d'Aosta; avevamo richiamato, per questo, il
Forte di Bard.
Attraverso questa interpellanza la collega Morelli ed io
vogliamo quindi conoscere gli sviluppi, gli aspetti organizzativi
messi in campo dall'Amministrazione regionale per la nostra
partecipazione a questo importante avvenimento. Grazie mille.
Président
- La parole à l'Assesseur à la santé, au
bien-être et aux politiques sociales, Albert Lanièce.
Lanièce A.
- Grazie, Presidente. Ringrazio il Consigliere
Rigo per darmi la possibilità di ricordare alcune tappe di questo
percorso che stiamo facendo con il Comune di Torino per portare
alcune iniziative per i giovani sia a Torino che da Torino nella
nostra Regione.
Ricordo come già all'inizio dello scorso anno l'Assessorato,
appena avuta la notizia della designazione di Torino città europea
dei giovani per il 2010, avesse già avviato i primi contatti
informali con il Comune, dichiarando fin da subito la propria
disponibilità a collaborare alla realizzazione dell'evento in
stretta sinergia con la città torinese. Ai contatti informali ha
fatto seguito una comunicazione scritta in data 6 maggio 2009, con
la quale il sottoscritto confermava la disponibilità del proprio
Assessorato ad avviare i necessari contatti per una collaborazione
nell'ambito del programma di iniziative e di attività previste
dall'evento Torino capitale europea dei giovani, per il 2010, che
sono state ricordate nel dettaglio dal Consigliere Rigo nella
presentazione dell'interpellanza.
Nel mese di settembre vi è quindi stato un primo incontro tra il
sottoscritto, il Direttore delle politiche sociali, dr. Gianni Nuti
per la Regione Valle d'Aosta, l'Assessore alle politiche giovanili
del Comune di Torino, Marta Levi e il Direttore del settore
politiche giovanili, dr. Vittorio Sopetto, per il Comune di Torino,
nel quale sono stati presi ulteriori accordi in merito alla
partecipazione della Regione all'iniziativa "Torino capitale
europea". Abbiamo colto l'occasione per sottolineare l'importanza
delle politiche giovanili all'interno delle politiche sociali
regionali e ribadire la necessità di porre l'attenzione alla
costruzione di rapporti significativi fra le differenti realtà
regionali che operano a favore dei giovani, in un'ottica di
confronto e di crescita continui, ma anche di sinergia delle azioni
poste in essere.
Nel mese di dicembre 2009 c'è stato un secondo incontro fra
l'Ufficio minori e politiche giovanili dell'Assessorato alla sanità
della Valle d'Aosta e il settore politiche giovanili del Comune di
Torino, nel corso del quale sono state definite le possibili aree
di collaborazione, eventi internazionali di discussione fra
giovani, forum, incontri, scambi internazionali, eventi collegati
alla creatività giovanile e dedicati a tutte le arti performative:
teatro, danza, video, graffiti, eventi culturali di musica, teatro
e cinema. Dopo l'incontro nel mese di dicembre... con questo
incontro si è voluto confermare il pieno interesse e la propria
disponibilità ad intervenire e a partecipare concretamente
all'evento, sia in termini di collaborazione alle iniziative
realizzate sul territorio piemontese, sia nella progettazione ed
attuazione di azioni sul territorio valdostano.
Ad oggi si è formalmente in attesa di un ulteriore contatto con
il Comune di Torino che dovrebbe avvenire entro la prima metà del
prossimo mese - in questa settimana, insomma - per la definizione
pratica e per stilare un calendario degli eventi che sono stati
citati prima; quindi azioni concrete che la Regione potrà porre in
essere nell'ambito della calendarizzazione delle iniziative
previste. Nello specifico si è concordato di individuare azioni da
porre sul territorio regionale a supporto di quelle realizzate in
Piemonte, si definiranno la tipologia e la modalità di
collaborazione fra la Regione e il Comune di Torino e si
programmeranno, con il coinvolgimento dei giovani valdostani,
Consulta regionale degli studenti, associazioni e gruppi informali,
iniziative da realizzare sul territorio regionale.
Si segnala infine che le azioni già avviate dall'Assessorato nel
corso degli ultimi anni in materia di politiche giovanili, quali ad
esempio il piano di intervento per l'attuazione di progetti in
favore dei giovani, il seminario regionale per amministratori
locali, potranno trovare nell'evento "Torino capitale europea" un
orientamento specifico ed entrare a far parte delle iniziative che
l'Amministrazione regionale porrà per il 2010.
Président
- La parole au Conseiller Rigo.
Rigo (PD)
- Non ruberò tutto il tempo per dare modo anche
alla collega Morelli eventualmente di integrare cose non dette.
Innanzitutto ringrazio l'Assessore per le informazioni che ha
voluto dare a noi - ma, attraverso noi, all'intero Consiglio -
sullo stato dell'arte, sulle iniziative intraprese fra
l'Assessorato e la città di Torino, per un'azione sinergica
rispetto a questo importante evento.
Prima le cose ... che ritengo positive dal mio punto di vista:
riconoscimento dell'importanza delle politiche giovanili
all'interno delle più grandi politiche sociali; sembra un dato per
scontato, ma io non lo darei per scontato, perché fino a poco tempo
fa le politiche giovanili erano sicuramente le politiche di serie
C, non di serie B, rispetto a questo grande dipartimento che è
l'Assessorato alle politiche sociali. Invece, se vogliamo parlare
di sviluppo della regione, dobbiamo parlare di politiche giovanili,
quindi è importante questo riconoscimento e, sempre più a livello
politico e a livello degli uffici, questo messaggio viene portato
avanti. Il secondo fatto positivo è la collaborazione con realtà
differenti. Erano nicchie le aree di collaborazione fra le Regioni
Piemonte e Valle d'Aosta rispetto alle politiche giovanili; adesso
mi sembra che si voglia perseguire sulla strada della sinergia fra
realtà differenti, ma con comuni obiettivi: credo questo un fatto
importante.
Le cose meno positive riguardano invece un ritardo nella
definizione di una proposta organica, di una collaborazione attiva
e fattiva rispetto allo specifico momento che è quello della
"Torino capitale europea" dei giovani. Il prossimo incontro
definirà la nostra presenza nel calendario degli eventi, con più
precisione andrà a definire la realtà nostra in collegamento con la
realtà del Piemonte, quali e quanti saranno i giovani che
parteciperanno e che potranno concretamente prendere parte a questa
iniziativa. Credo che su questo ci sia un ritardo... l'anno è
composto di 12 mesi, adesso ne è passato già uno... speriamo che
gli altri 11 mesi siano molto più proficui! Grazie.
Président
- La parole à la Conseillère Patrizia
Morelli.
Morelli (VdAV-R)
- Merci, M. le Président. Je n'ai pas
grand-chose à ajouter à la réplique du Conseiller Rigo, sauf pour
dire que, pour nous, cette importante initiative a deux finalités:
une, celle de pouvoir donner la possibilité à nos jeunes de
participer à cet évènement qui, comme le disait justement le
Conseiller Rigo, se déroule sur toute l'année 2010, nous sommes à
la fin du mois de janvier et nous sommes encore dans la phase de
programmation, donc permettez-moi quelques perplexités. L'autre
finalité était la retombée positive que cette initiative aurait sur
la Vallée d'Aoste; de ce point de vue, pour le moment, je crois
qu'il n'y a encore pas grand-chose, dans le site officiel de la
Vallée d'Aoste ne parait nulle part.
Je me souhaite donc que dorénavant notre Assesseur voudra bien
se faire charge de cet engagement.
