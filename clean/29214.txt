Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 241 del 24 ottobre 1967 - Resoconto
OGGETTO N. 241/67 - Applicazione nella Regione Valle d'Aosta
della legge 27 ottobre 1966, n. 910, recante: "Provvedimenti per lo
sviluppo dell'agricoltura nel quinquennio 1966/1970".
Maquignaz (D.C.)
- Questo provvedimento si rende
necessario per consentire all'Assessorato Agricoltura e Foreste di
utilizzare i fondi del secondo piano verde adottando
nell'istruzione delle pratiche gli stessi criteri che si adottano
per i provvedimenti regionali.
Inoltre, di approvare le integrazioni che si rendono necessarie
in vista delle diverse percentuali stabilite dalla legge statale e
dai nostri provvedimenti; per esempio all'articolo 16 sono previsti
dei contributi per le opere irrigue, per i fabbricati rurali e per
le strade poderali e interpoderali, con delle percentuali, nei
nostri provvedimenti, del 70% nel primo caso, del 33% nei
fabbricati e fino all'87% nelle strade poderali e interpoderali,
mentre l'articolo 16 prevede solo un contributo massimo fino al
50%; quindi è chiaro che noi con questo provvedimento possiamo fare
le integrazioni del piano, dei fondi del piano verde con i fondi
regionali.
Ciò allo scopo di garantire lo stesso trattamento a tutti gli
agricoltori della Valle indipendentemente che i contributi vengano
impiegati sia sui fondi derivanti dallo Stato, o sia sui fondi
derivanti dai provvedimenti regionali.
Questo provvedimento si è già reso necessario per l'applicazione
del primo piano verde, come risulta dalla deliberazione n. 47 del 5
aprile 1963. Preciso inoltre che questa facoltà è già inserita
anche nel Decreto Ministeriale n. 117 riguardante le direttive per
l'applicazione della legge del secondo piano verde alla Regione
della Valle d'Aosta.
Infatti, qui la circolare, il decreto dice appunto, "sulle
direttive di intervento in particolare gli interventi previsti
dalla legge 27 ottobre 1966, n. 910 e quelli della Regione previsti
dagli speciali provvedimenti saranno fra loro coordinati e
integrati allo scopo di assicurare unitarietà e massima efficacia
all'azione pubblica, nonché di riservare identico trattamento a
tutti gli aventi diritto".
Quindi si tratta né più né meno di un provvedimento normale che
si è già adottato per il primo piano verde.
Fosson (U.V.)
- Nous sommes parfaitement d'accord
d'approuver les lignes directrices d'application du deuxième Plan
Vert et ce n'est pas en polémique, certainement avec l'Assesseur,
parce que l'Assesseur a écrit très clairement dans cette relation,
mais c'est une petite réponse à toutes les accusations qui ont été
faites dans le passé, soit dans cette salle, soit hors de cette
salle, dans les différents petits journaux valdôtains où on disait
qu'on faisait des choses qui n'allaient pas.
Je voulais seulement souligner un passage de la relation: "In
relazione a quanto sopra si rende necessario che il Consiglio
regionale ribadisca e convalidi i concetti già espressi in sede di
discussione e di approvazione della deliberazione consiliare n. 47
del 5 aprile 1962".
Ceci démontre que ce qui avait été fait alors était ce qui était
nécessaire de faire pour harmoniser les contributions de l'Etat
avec les contributions de la Région et je pense qu'il n'y a pas à
changer dans ce système et la proposition qui nous vient faite
aujourd'hui, qui nous vient soumise c'est justement de continuer
dans cette ligne. Je n'ai rien d'autre à ajouter.
Andrione (U.V.)
- C'était simplement pour présenter, en
relation au "Piano Verde" qui est appliqué chez nous d'une façon
régionale, par la Région, c'était pour présenter un ordre du jour,
pour avoir l'attaché, pour présenter un ordre du jour de nature
plutôt politique, qui voudrait condamner l'obstructionnisme que les
droites sont en train de faire au Parlement; malheureusement les
représentants de cette droite ne sont pas présents en ce moment et
l'ordre du jour dirait:
"Il Consiglio regionale, considerato che l'attuazione delle
Regioni a Statuto ordinario, in applicazione al dettato
costituzionale destinato a trasformare la struttura dello Stato
Italiano in un senso più democratico;
considerato che le Regioni a Statuto ordinario rafforzeranno
l'istituto regionalistico e permetteranno alle Regioni a Statuto
speciale di ottenere più facilmente, dopo 20 anni dalla loro
formazione, la completa attuazione del loro Statuto;
considerato che in Valle d'Aosta l'autonomia regionale è
stata una innegabile fonte di progresso, materiale e sociale, e una
prova di buona amministrazione fatta dagli eletti popolari,
condanna l'ostruzionismo della destra in Parlamento contro la legge
elettorale regionale;
ricorda che l'aspirazione ad un nuovo, ad uno stato nuovo,
decentrato e regionalista, è prezioso retaggio della lotta di
Resistenza;
auspica che nel più breve tempo possibile il Parlamento
approvi le leggi concernenti l'ordinamento regionale che
costituisce una non rinunciabile garanzia di libertà e di
democrazia per il popolo italiano".
Bionaz (D.C.)
- Io vorrei chiedere al Consigliere
Andrione cosa c'entra questa con l'applicazione del ...
Andrione (U.V.)
- Le "Piano Verde" est appliqué en Vallée
d'Aoste par la Région, l'Institut régional. Comme à l'avenir il
serait appliqué dans toutes les régions par l'Institut régional, et
comme évidemment à l'ordre du jour il n'y avait pas un point pour
pouvoir s'attacher et faire un ordre du jour de nature politique,
j'ai choisi ce premier numéro, 8, où l'on parlait de quelque chose
de concret pour m'attacher de cette façon.
C'est du reste ce que j'ai dit au début.
Marcoz (U.V.)
- Signor Presidente, io volevo dire che,
naturalmente, ad un certo momento, agganciandoci a questo o un
altro argomento è opportuno farlo perché se aspettiamo che la
battaglia in Parlamento sia finita, allora sarà perfettamente
inutile fare gli ordini del giorno. Il Consigliere Andrione ha già
detto, è vero, che si è agganciato ad uno degli argomenti che si
poteva prestare e questo si presta indubbiamente, è vero, perché si
tratta di dire che effettivamente la Regione, è vero, da noi
funziona bene, che la Regione ci permette di amministrare bene, il
progresso, al quale anche i ciechi devono inchinarsi è dovuto al
fatto che esiste l'istituto regionalistico. Ora di fronte a questa
lotta cui assistiamo, lotta sorda, lotta per cui è vero si siede
giorno e notte, per cui deputati che non erano presenti nelle
sedute ordinarie sono condannati a stare lì anche alla domenica,
pur di tirare innanzi la carretta, è vero, io dico, dobbiamo pure
agganciarci a qualche cosa. Se il Presidente della Giunta dice che
ci sembra che non ci sia connessione, noi lo invitiamo e lasciamo
la scelta a lui, eventualmente, in un altro argomento per cui, è
vero, ci sia una connessione, ma per noi la connessione c'è. Ogni
argomento è buono; noi stiamo assistendo ad una lotta che è contro
il dettame della Costituzione, noi sappiamo...
(si sente in
lontananza il Consigliere Pedrini )
...sì, lo sappiamo, solo
Lei non dice delle balle; Lei passerà alla storia per i cunettoni
della Val Veny...
(richiami e scampanellate del Presidente)
...Lei passerà alla storia per i cunettoni della Val Veny  ...
se non gliel'ho detto mai, glielo dico oggi, e quindi quando parlo
io cerchi di non interrompere, perché per quanto Lei sia un buon
oratore, se io mi metto a fare della polemica, Pedrini non mi fa
paura, ma io odio la polemica, sono sempre delle balle quelle che
diciamo noi, ci sono soltanto le sagge interpellanze che fa lui a
voi per potervi fare le lodi reciproche, è vero, per "épater les
bourgeois" questo di saggio di questo Consiglio; perché noi
assistiamo a delle interpellanze banali e sciocche ed è vero, i
grandi ringraziamenti che Pedrini fa alla Giunta. Naturalmente ogni
tanto, perché la gente non se ne accorga dice "non sono
soddisfatto" ma lui è soddisfattissimo; lui dice che gli assessori
non sono all'altezza del loro compito, ma è lui che li ha
appoggiati, è vero, queste non sono balle ...
Caro Pedrini, noi ci conosciamo, è vero, anche dietro ai suoi
occhiali affumicati, è vero, noi ci conosciamo, stia tranquillo,
stia tranquillo, che io conosco gli uomini con i miei capelli
grigi, quanto Lei, come Lei è in grado di valutare me; quindi
Presidente, insomma, se Lei desidera trovare un altro argomento lo
trovi pure.
Certo che assistiamo ad una lotta, è vero, che è contro tutti i
dettami della Costituzione, altro che Stato di diritto, qui, è
vero; la Costituzione, della Costituzione si cerca di fare uno
strame, oggi al Parlamento in ordine all'istituto regionalistico, e
non fa bisogno di essere avvocati per capire queste cose, non fa
bisogno, e non comprendiamo la posizione di chi è un feroce
antiregionalista a Roma e qui, per delle convenienze personali fa
il regionalista, regionalista,
outré
, è vero, per delle
convenienze personali. Si butti l'ipocrisia, si cessi e si strappi
questo velo; ma noi l'abbiamo strappato da tempo questo velo;
questo diciamo noi, quelli che dicono che noi diciamo delle balle,
bisogna avere il coraggio di dire pane al pane vino al vino. Io se
sono antiregionalista non divento regionalista perché mi si dà la
Presidenza dell'autostrada, Signori del Consiglio, io rimango
antiregionalista. Questi sono gli uomini con cui dobbiamo fare la
pasta e il pane, e con cui dobbiamo fare la politica in Valle
d'Aosta; se lo tenga per detto, caro Commendatore Pedrini, senza,
senza acrimonia, perché Lei fa i suoi interessi e forse è molto più
furbo di tutti noi che siamo dei fessi che seguiamo le farfalle
degli ideali, ma comunque gli uomini sono fatti come sono
fatti.
Quindi io insisto, è vero, insisto perché ci si agganci a
qualche cosa e si faccia questo ordine del giorno, e quando i buoi
saranno usciti dalla stalla, è vero, sarà perfettamente inutile che
noi chiudiamo le porte.
Pedrini (P.L.I.)
- A me piace tanto, mi è simpatico, mi è
sempre stato simpatico anche quando era Presidente, l'avvocato
Marcoz, io l'ho detto più di una volta, anche da questo banco; però
quando esce a parlare di ipocrisie... Ma io prima di tutto devo
dire che coloro che votarono lo Statuto speciale per la Valle
d'Aosta, in quella determinata commissione vi erano due Liberali,
glielo ricordo, caso mai se lo fosse dimenticato, l'On. Villabruna
di Torino e il Sen. Sabba Raudaccio di Cagliari. Ma a parte questo,
quando mi parla di ipocrisia a qualcuno che voleva l'annessione
della Valle d'Aosta alla Francia, Perdio, io queste lezioni da
certi avvocati non le prendo, non le prendo, da certi, e non parlo
di Lei, Lei sa benissimo chi voglio dire... e quindi io prima di
sentire parlare di ipocrisia penso che Lei debba meditare quattro
volte, non una sola, prima cosa, perché qua se ipocrisia ci fosse
quella non è da parte nostra, abbiamo sempre detto chiaramente che
cosa volevamo e abbiamo ripetuto che noi qui in Valle siamo per
l'autonomia della Valle. Abbiamo avuto dei liberali che hanno
votato per questa autonomia, e siamo contro le Regioni a Statuto
ordinario, perché proprio voi dell'Union Valdôtaine dovreste essere
i primi contro le Regioni a Statuto ordinario perché faranno sì che
la nostra Regione Valle d'Aosta diventi una regione a Statuto
speciale dei fichi secchi. Questa è la verità, e dovreste essere
contro le regioni a Statuto ordinario, perché snatureranno quella
che è la nostra essenza dell'autonomia regionale; questo dovreste
dire, ma siccome vi piace fare della demagogia facile, certo,
buttare proprio a "épater les bourgeois", come dice bene Lei,
allora è comodo, dire che i Liberali sono contro l'autonomia,
l'avete detto dal 1945. È venuto qua l'allora segretario nazionale
del Partito Liberale Villabruna, a dire "io personalmente ho
firmato per l'autonomia della Valle d'Aosta", lui sulla Piazza,
nessuno dell'Union è venuto a smentirlo, egregio avvocato Marcoz, e
quindi io ancora una volta Le dico, che quando Lei parla così
racconta delle balle, delle enormi balle, perché Lei si deve
documentare prima. E poi questo io rispondo in campo nazionale e
non qua, questo è un quantum; e sì, io capisco, capisco un'altra
cosa avvocato, la sua alleanza coi comunisti fa effetto. Lei non
vuole il dibattito parlamentare, Lei non vuole la libertà della
Costituzione; Lei non vuole che ognuno in Parlamento faccia il suo
lavoro e il suo dovere quando pensa in una determinata maniera. Lei
questo non lo vuole, Lei vuole la dittatura, Lei vuole soltanto che
tutti filino diritto, che tutti siano ai suoi comandi, questo Lei
ha in testa, e io capisco che queste giuste idee, per Lei
evidentemente, Lei le abbia prese da poco tempo, ma che Le siano
state inculcate molto bene; su questo ci creda, io sono convinto di
quello che dico, perché una affermazione da Lei che i Liberali, in
questo momento, in sede di Camera, alla sede di Montecitorio stiano
facendo una lotta piena di ipocrisia, ecc. ecc. come ha detto Lei,
questo Lei non lo deve perché noi battiamo e combattiamo per le
nostre idee, e abbiamo il diritto di farlo in clima di libertà,
quella libertà che Lei vagheggia probabilmente, ma che in realtà
non vuole perché schierandosi contro questo dibattito Lei dimostra
la sua vera essenza.
Montesano (P.S.D.I.)
- Un attimo, ci sono Colombo,
Germano e Fosson. Però io devo rappresentare al Consiglio che siamo
usciti un po' dal seminato, cioè dall'oggetto n. 8, a parte il
fatto che l'ordine del giorno è stato presentato e quindi dovrà
avere il suo sviluppo, lo sviluppo, io inviterei il Consiglio, se
non vi sono altri interventi sull'oggetto n. 8, a votare l'oggetto
n. 8 e poi riprendere la discussione... come volete? Vuole fare
prima la discussione? ... sì, ma la discussione, siccome mi accorgo
non che verte sull'oggetto n. 8, votiamolo e poi facciamo ... ad
ogni modo ...
Colombo (P.S.I.)
- Io volevo subito dire che, in quanto
appartenente al Partito Socialista, in quanto impegnati in questa
lotta, che naturalmente si conduce in Parlamento sulla questione
delle Regioni, essendo direi, ad un certo momento, anche gli
animatori di questa grossa riforma in campo nazionale, sono
praticamente d'accordo sulla sostanza dell'ordine del giorno.
Vorrei che qui, trovandosi di fronte qui, così, ad una iniziativa
non prevista, ci sia concesso da parte del Consiglio una
sospensione di cinque minuti per vedere questo ordine del giorno
nella sua formulazione e come può essere eventualmente proposto per
essere portato all'unanimità alla sua votazione.
Montesano (P.S.D.I.)
- La proposta dell'Assessore
Colombo, non so se taglia un pochino le richieste di parola, è
vero, va bene... allora, il Consigliere Germano.
Germano (P.C.I.)
- Direi che senza gridare tanto forte,
perché il gridare forte non è indice di aver ragione, si deve
affermare che il concetto di ostruzionismo è una questione valida
quando si tratta di scelte che decidono della vita, dell'avvenire o
di importanti categorie o anche dello stesso paese; ma il concetto
dell'ostruzionismo quando è volto contro la Costituzione, che è la
legge fondamentale dello Stato, allora non è più ammissibile. Qui
abbiamo articoli della Costituzione dal n. 114 al n. 133, quindi
una bella fetta di articoli, che regolano l'istituzione della
Regione. Ora, l'ostruzionismo contro l'applicazione del dettato
costituzionale, non è più una cosa, una cosa concepibile, quindi il
problema che il Partito Liberale, il missino, i monarchici siano
antiregionalisti è ancora una cosa che può essere ammessa nel senso
che ognuno è libero di essere quello che vuole. Fa strano che qui
poi siano dei regionalisti accesi, dicendo là, ma qui sì; però il
fatto di essere contro la Costituzione, questo è il fatto, il fatto
che non è ammesso. L'altro ragionamento fatto dal Consigliere
Pedrini, che non è giusto, è quello di dire che se fanno le regioni
a statuto ordinario nel paese, noi siamo indeboliti: è vero
esattamente il contrario, perché? Ma è facile da spiegarsi, oggi,
non la nostra Regione, ma tutte le Regioni a statuto speciale,
qualsiasi sia la loro colorazione politica, sono in difficoltà con
lo Stato, perché? Ma perché lo Stato è ancora uno stato accentrato,
tutti gli uffici, la burocrazia sono impostati in questo senso.
Parecchie volte, membri stessi della Democrazia Cristiana dicono a
Roma, ci siamo trovati di fronte a queste cose: è la struttura
dello Stato che c'era prima del fascismo, che era uno Stato
accentrato e non decentrato. È chiaro che domani, col decentramento
dello Stato, e con la costituzione delle Regioni a Statuto
ordinario la posizione delle Regioni a Statuto speciale viene
rafforzata, viene rafforzata. Quindi non è che noi dobbiamo essere,
anche così, per motivi tattici, piccolini, essere contro, ma
dobbiamo essere a favore perché favorisce lo sviluppo
dell'autonomia in Valle d'Aosta, come favorisce lo sviluppo delle
autonomie delle Regioni a Statuto speciale.
Per questa ragione io sono d'accordo per la sospensione di
cinque minuti, per coordinare l'ordine del giorno, però non potevo
fare a meno, di fronte a delle affermazioni che sono al di là del
buon senso e della regola democratica, perché si può essere tutto
quello che si vuole a questo mondo, però come uomini politici,
quando la Costituzione è il documento che regola la vita del nostro
Paese, essere contro la Costituzione, non siamo più a posto.
Fosson (U.V.)
- Noi accettiamo la proposta dell'Assessore
Colombo di sospendere per vedere esaminare insieme questo ordine
del giorno; questa è la prima cosa. Vorrei aggiungere qualche cosa,
non per prendere le difese dell'Avvocato Marcoz, perché non ne ha
certamente bisogno, però abbiamo sentito qui il Consigliere Pedrini
che quando vuole sostenere le sue tesi si mette a gridare; io non
risponderò gridando anche se noi anche abbiamo un po' di sangue
caldo, di sangue caldo nelle vene. Però quando vuole darci dei
consigli, e vuole dare dei consigli all'Union Valdôtaine dovremmo
essere contro le regioni a statuto ordinario perché con questo noi
salvaguarderemmo meglio la Regione Valle d'Aosta che ha uno Statuto
speciale. Dico, sta lui dicendo delle balle, perché mi ha già
preceduto il Consigliere Germano; qui si tratta, prima di tutto di
difendere la Costituzione italiana, quindi noi che al momento in
cui è stato dato, è passato lo Statuto della Valle d'Aosta, non
eravamo completamente soddisfatti di come è stato varato questo
Statuto speciale però ad un certo momento ci siamo inchinati alla
volontà dei costituenti e abbiamo detto: "bisogna che questo
Statuto sia applicato", e tutte le grandi discussioni che sono
state fatte in questa aula, e nell'altra aula prima, sono sempre
quelle dell'attuazione di questo Statuto. Statuto approvato con
legge costituzionale, quindi che si ricollega all'applicazione
della Costituzione, anche per le regioni a statuto ordinario, noi,
per quel principio generale che vogliamo che lo Statuto sia che la
Costituzione sia applicata, noi votiamo coerenti e diciamo che le
regioni a statuto ordinario devono essere varate nello Stato
italiano. E con questo non veniamo a diminuire nessun potere delle
regioni a statuto speciale, perché per le regioni a statuto
ordinario, per le regioni ordinarie, ci sono certe leggi che
funzionano in un senso, per quelle a statuto speciale ci sono gli
statuti speciali che dovrebbero essere applicati e non lo sono,
perché l'eterna questione che noi denunciamo e in quest'aula e in
pubblico e forse se domani, nello Stato italiano, attraverso
l'applicazione delle regioni a statuto ordinario si creasse
effettivamente quella mentalità regionalista autonomista e di
decentramento che non esiste oggi, perché noi in Italia siamo per
l'europeismo, tutti per l'Europa unità, però non pensano a quella
che è, non siamo dei federalisti, perché si vuole una Europa, non
si sa come la si vuole, e si dice, una è la facciata e una invece è
quello che si pensa effettivamente.
Il Consigliere Pedrini ha voluto ricordare Villabruna, noi non
abbiamo niente da dire contro Villabruna, però vorrei ricordarLe
che ad un certo momento, proprio l'Avv. Villabruna è uscito dal
Partito Liberale sbattendo le porte ed è passato al Partito
Radicale ed è passato al Partito Radicale forse perché Villabruna
era ancora uno di quei vecchi liberali che era convinto delle sue
idee, era per uno stato accentrato, ma non era uno di quei Liberali
trasformisti che certamente hanno ben poco dei vecchi Liberali che
si sono battuti in Italia ad un certo momento.
Quindi, su questo punto, noi concordiamo con la sospensione di
un momento, per vedere questo ordine del giorno, ma diciamo al
Consigliere Pedrini che ad un certo momento non si può, e questo
glielo ripetiamo, non si può essere regionalisti solo in parte, o
si è regionalisti tout court, e allora bisogna essere per
l'applicazione della Costituzione e per le regioni a statuto
ordinario, o altrimenti non si è dei veri regionalisti. Questo va
detto.
Marcoz (U.V.)
- Signor Presidente, senza chiedere la
parola per motivi personali io dico che se ho alzato la voce l'ho
fatto perché anch'io ho sangue nelle vene. Chiedo scusa se ho
alzato la voce, ma certo è un linguaggio insolito quello di
sentirsi dire, quando un Consigliere parla, che racconta delle
balle, è vero, questo è un linguaggio insolito; io non mi sono mai
permesso, è vero, di rivolgere a colui che ha detto a me che io
dicevo delle balle e quindi per questo unicamente io ho alzato la
voce, perché pur essendo di temperamento molto vivace io sono anche
abituato a condurre una discussione pacata.
Secondo, l'avvocato Villabruna è quella esimia persona di cui
posso dire che mi ha onorato della sua amicizia, perché abbiamo
fatto, come colleghi, diversi processi penali insieme, con
l'avvocato Villabruna, e lo conosco talmente bene
intus et in
cute
che vi posso dire che l'avvocato Villabruna non sarebbe
mai uno di quegli individui che fa il regionalista a Roma, o meglio
ad Aosta, e fa l'antiregionalista a Roma, l'avvocato Villabruna, va
bene per l'avvocato Villabruna. Signori, si discute se l'istituto
regionalistico, attuato in campo nazionale, rafforzerà o diminuirà,
è vero, l'istituto della Regione, è vero, lo rafforzerà o lo
diminuirà nella sua esplicazione, nella sua espansione, nel suo
"rayonnement", come direbbero i francesi.
Ebbene, allora, per non contare più delle balle, mi servirò di
dati di fatto; io ho avuto occasione di leggere una rivista,
signori, una rivista giuridica, e vi posso dire che avendo visto
l'elenco delle sentenze della Corte Costituzionale, io ne trovavo
una per cento che dava ragione, che accettava le tesi della Regione
Sicilia, Sardegna, Valle d'Aosta, una per cento, tutte le altre
erano a favore dello Stato. Non vi dice niente questo fenomeno qui?
Voi pensate che continui questo fenomeno il giorno auspicato,
auspicabile in cui ci saranno le regioni Italia. Ho partecipato,
Signori, le poche volte, io non sono andato né nel Niagara né nel
Mississippi, ma sono soltanto andato una sola volta ad un convegno
di studi regionalistico a Riva del Garda. Ebbene, Gasparri, il
grande costituzionalista sardo che ha preso la parola per le
Regioni, e anche nell'interesse della Valle d'Aosta, è arrivato a
fare un progetto, e questo progetto ha avuto ancora il suo seguito
perché mentre era Presidente del Consiglio, l'avv. Caveri,
Presidente della Giunta, abbiamo ricevuto ancora questo progetto,
forse il Presidente della Giunta ne ha avuto sentore, forse ne
avrete avuto sentore anche voi, si è addirittura trattato del
problema di inserire nel Collegio della Corte Costituzionale dei
rappresentanti delle Regioni, di inserire in questa Corte, è vero,
che è quella che è, dei rappresentanti delle Regioni, ma per fare
finalmente convinta questa gente che in sostanza le regioni
esistono e che non bisogna dare torto alle regioni soltanto perché
si ha il concetto di difendere, ad ogni costo, è vero, lo Stato, la
centralizzazione, ecc.. è vero, ma certo, a questo linguaggio
Pedrini, il Comm. Pedrini, pardon, sarà certamente, è vero, sordo,
perché lui dice che siamo noi i dittatori, noi siamo i dittatori,
difatti abbiamo fatto il Presidente della Giunta e del Consiglio, e
vi ho trattato sempre da dittatore, è vero signori, voi sapete che
vi ho sempre trattati da dittatori, ho sempre detto "comando io,
quello che penso fa legge, quello che mi dite voi non ne tengo
nessun conto". Tutti quelli che sono venuti da me hanno sempre
visto che ero un grandissimo dittatore, quindi ha ragione lui, non
se ne parli, lui è la voce del Vangelo, e quando parla lui bisogna
inchinarsi.
Signori, io penso che l'argomento è molto più importante di
queste varie interpellanze in cui si leggono i risultati della
burocrazia, la pratica tale, è vero, è stata spedita, è ritornata,
tornerà, la vedremo esaurita, non la vedremo esaurita, siamo una
Regione speciale, ci sentiamo di poter dire "l'istituto
regionalista ha portato dei grandi progressi alla Valle d'Aosta";
siamo d'accordo su questo punto? Non siamo d'accordo? Allora non
facciamo niente, ma se siamo d'accordo fra persone leali ed oneste
su questo punto, malgrado tutti gli inconvenienti che ci sono
stati, che ci saranno ancora, se siamo d'accordo su questo punto,
perché dobbiamo esitare solo un istante, in questo momento
delicato, particolare, in questo momento per cui, per tutti gli
eventi deprecabili che sono avvenuti potrebbero anche pensare che
anche la Valle d'Aosta non è più entusiasta dell'istituto
regionalistico, potrebbero anche pensare questo, invece noi diciamo
"no", malgrado tutto e contro tutto, noi sappiamo che fatto un
bilancio generale, il bilancio resta ancora enormemente attivo, ed
essendo il bilancio enormemente attivo, noi facciamo pervenire
questa voce. Mi sembra che questo, è vero, non debba suscitare le
ire di nessuno, è vero, queste non siano delle balle, con buona sua
pace Comm. Pedrini, perché poi, a parte, è vero questi battibecchi
che abbiamo in Consiglio, tra di noi abbiamo avuto anche occasione
di parlare tante volte in tono pacato di tante questioni; quindi
non se l'abbia se a me è scappata quella parola "ostruzionismo". Io
l'ho letta sui giornali, io non sono un politico, io sono un uomo
così, alla buona, leale, che crede ancora che i giornali dicano il
vero. Lei ha ragione quando mi dice "ma come, Lei ha detto la
parola ostruzionismo", forse ho detto di troppo, ma io sono ancora
abituato a credere nei giornali come il buon contadino delle nostre
Valli che dice "il giornale ha pubblicato questo", e mi è scappata
quella parola "ostruzionismo", ma non credo che io abbia commesso
un delitto per questo, pieno diritto di libertà dei Liberali,
possono discutere, soltanto io debbo però rilevare che hanno
discusso, è vero, di domenica, mica per gli altri problemi, ma per
l'istituto regionalistico, questo è un dato di fatto, per gli altri
problemi, si trattasse di dichiarare guerra all'America, state
tranquilli che i nostri deputati sono tranquilli anche di dire
"dichiariamo guerra all'America", ma non discutono di domenica,
questo ve lo posso dare per certo; ma per l'istituto regionalistico
bisogna discutere anche di domenica; questo è un dato di fatto! E
allora signori, signori, io dico, facciamo il nostro dovere, niente
altro che il nostro dovere.
Chamonin (U.V.)
- Nous sommes d'accord sur la substance
de l'ordre du jour présenté par le Conseiller Andrione sur les
débats actuellement en cours à la Chambre des Députés pour la
constitution des régions à statut ordinaire.
Nous concordons aussi avec la proposition de l'Assesseur Colombo
pour une interruption, une suspension de cinq minutes de la séance,
pour pouvoir éventuellement concorder un ordre du jour unitaire et
dans ce sens je prierai Monsieur le Président du Conseil de bien
vouloir adhérer à cette proposition.
Berthet (D.C.)
- Moi aussi je m'associe à la proposition
faite par l'Assesseur Colombo pour avoir la possibilité de
concorder un ordre du jour, afin que le Conseil puisse le voter à
l'unanimité.
Montesano (P.S.D.I.)
- Altri che chiedono la parola?
Allora io proporrei al Consiglio di votare l'oggetto n. 8, dopo si
sospende la seduta per cinque minuti. Mi pare che non ci siano più
interventi sull'oggetto. Allora chi è favorevole sull'oggetto n. 8
alzi la mano. Contrari? Astenuti? Il Consiglio approva con 30
voti.
La seduta è sospesa per cinque minuti.
Pedrini (P.L.I.)
- Il Partito Liberale si riserva di
presentare un ordine del giorno.
Montesano (P.S.D.I.)
- Ma gli ordini del giorno possono
essere sempre presentati.
Pedrini (P.L.I.)
- No, sull'argomento, glielo do subito,
abbia pazienza un secondo.
La seduta è sospesa dalle ore 11,09 alle ore 11,45.
