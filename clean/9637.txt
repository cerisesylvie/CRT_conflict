Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 717 del 25 settembre 1989 - Resoconto
OGGETTO N. 717/IX - CONCESSIONE DI UN CONTRIBUTO DI £.
93.674.000 ALL'AMMINISTRAZIONE COMUNALE DI SAINT-NICOLAS PER
L'ACQUISTO DI IMMOBILI AI SENSI DELLA LEGGE REGIONALE 27 GIUGNO
1986, N. 27 APPROVAZIONE ED IMPEGNO DI SPESA.
PRESIDENTE:
Do lettura della proposta di deliberazione in
oggetto, iscritta al punto 30 dell'ordine del giorno.
IL CONSIGLIO
- Premesso che la l.r. 27 giugno 1986, n. 27, ha previsto
l'intervento finanziario da parte della Regione, fino al massimo
del 90%, a favore dei Comuni per la creazione di un patrimonio
immobiliare comunale;
- Atteso che l'Amministrazione comunale di Saint-Nicolas ha
presentato richiesta per accedere ai relativi finanziamenti per
l'acquisto di immobili di proprietà di ditte varie contraddistinti
al Catasto Terreni del Comune censuario di Saint-Nicolas al fg. 35
mappali 184 - 187 - 844 - 183 parte - 185 parte - 189 al fine di
realizzare un centro per incontro anziani, biblioteca e sale
conferenze, e museo etnografico;
- Dato atto che con l'acquisizione dei suddetti immobili
l'Amministrazione comunale di Saint-Nicolas diviene proprietaria di
un intero corpo di fabbrica, di cui una parte era già stata
acquisita sempre con il ricorso ai finanziamenti della l.r.
27/86;
- Considerato che l'acquisto in questione comporta una spesa
complessiva peritata di lire 104.082.000 esclusa la parte che sarà
acquistata mediante esproprio;
- Visti i pareri dei competenti Assessorati;
- Dato atto che l'acquisizione dei terreni è inserita nella
relazione previsionale e programmatica del Comune;
DELIBERA
1) di approvare la concessione di un contributo di lire
93.674.000 (novantatremilioniseicentosettantaquattromila) a favore
dell'Amministrazione comunale di Saint-Nicolas per l'acquisto degli
immobili di cui in premessa, al fine di realizzare un centro per
incontro anziani, una biblioteca e sale conferenze ed un museo
etnografico;
2) di imputare la spesa di lire 93.674.000, al residuo passivo
22870 del Bilancio preventivo della Regione per l'anno 1989
"Contributi ai Comuni per la costituzione di un patrimonio comunale
immobiliare", che presenta la necessaria disponibilità - (fondo di
£. 5 miliardi di cui alla l.r. 27 del 27.06.1986, proveniente
dall'esercizio finanziario 1987);
3) di disporre che la somma venga liquidata ai sensi dell'art.
57 della legge regionale 7 dicembre 1979, n. 68, a cura della
Presidenza della Giunta regionale alla stipulazione di regolare
atto notarile di compravendita, nel rispetto delle condizioni
generali di acquisto risultanti dalla domanda di contributo.
PRESIDENTE:
Ha chiesto la parola il Presidente della
Giunta, Rollandin; ne ha facoltà.
ROLLANDIN (UV):
Même pour ce qui concerne cet achat dans
la Commune de Saint-Nicolas, il faut dire qu'il s'agit de
poursuivre une série d'initiatives qui ont déjà été prévues il y a
quelques années et qui ont été conduites avec l'aide et l'accord
des Assessorats compétents.
Par la suite il y a eu l'occasion de cet achat qui va compléter
l'ensemble des disponibilités de Saint-Nicolas par rapport à une
attention spécifique aux problèmes de l'ethnographie; il y aura
aussi une salle pour les personnes âgées.
PRESIDENTE:
Se nessuno chiede la parola, pongo in
votazione la deliberazione in oggetto.
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
