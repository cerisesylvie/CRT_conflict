Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 50 del 28 febbraio 1972 - Resoconto
OGGETTO N. 50/72 - Lavori di ricerca e valorizzazione del
Ponte romano di Pondel. (Interpellanza)
Savioz (P.C.I.)
- Io vorrei solo brevemente riepilogare.
Dunque, in Consiglio, penso che abbiamo già parlato altre volte di
questo famoso monumento che risale a 33 o 40 anni prima di Cristo,
che è l'unico esemplare in tutto il mondo - non ne esiste un altro
- che delle importanti ricerche sono state fatte nel '54, nel '56 e
nel '58 ed è venuto alla luce un qualche cosa che ha finalmente
determinato la ragione d'essere di questo ponte, ma che c'è ancora
un qualche cosa da scoprire, in quanto che il manufatto esiste,
sappiamo che era una acquedotto: abbiamo ritrovato il canale
originale lungo più di 50 metri - in perfette condizioni. Abbiamo
scavato e trovato, nella roccia d'Aberio, il canale tagliato
completamente nella pietra viva per la profondità di cinque metri a
scalpello. Abbiamo fatto dei ritrovamenti anche sulla montagna che
c'è sulla sinistra orografica della Grand Eyvia, a Chevril, dove
c'era un canale fatto in tavole, in legno e quindi sappiamo con
certezza che il Ponte di Pondel era adibito ad acquedotto. Per
quello che ancora rimane da sapere, siccome non poteva essere un
acquedotto a carattere irriguo, in quanto che si trova a una
livelletta inferiore ai pascoli e ai prati di Pondel, non poteva
essere trasportata l'acqua da Aymavilles, perché c'è un profondo
vallone dove, per poterlo attraversare, bisognava fare altre opere
nella roccia viva e lì non si è riscontrato niente. Quindi, ancora
rimane da vedere se il Ponte di Pondel non è stato costruito a suo
tempo per lo sfruttamento della miniera di Cogne, cosa che è in
forse, ma che specialisti in materia mi hanno detto che una volta
il trasporto del minerale macinato avveniva anche mediante corsi
d'acqua, in quanto che la pirite o il minerale di ferro, a un certo
punto, galleggia. Questo è un problema molto delicato, dove io non
mi addentro, dico soltanto così,
en passant
... Specialisti
in materia mi hanno assicurato che questo è possibile e che quindi
potrebbe darsi che le vasche di decantazione che ci sono nel ponte
stesso e che abbiamo scoperto nel ponte, le altre vasche di
decantazione che ci sono prima e dopo il ponte possono anche dare
un'affermazione del genere. Negli scavi fatti nel 1956, negli
ultimi scavi fatti nel 1956, si è trovato una specie di volta che
potrebbe essere la struttura di un vecchio forno, potrebbe, non è
detto che sia, potrebbe, però dal 1956 sono stati interrotti questi
lavori bruscamente, non si è fatto più niente, si è lasciato,
abbandonando i lavori senza neanche nessuna paratia per impedire
alla gente di precipitare nel burrone, poi dopo solleciti,
finalmente l'Assessorato al Turismo si è poi degnato di mettere
delle ringhiere per gli eventuali inconvenienti sia al bestiame che
alla gente.
Ora io dico: se questo ponte fosse in mano a qualche altra
nazione, ne avrebbe fatto non un monumento, ma ne avrebbe fatta una
speculazione fino in fondo, perché ripeto, è l'unico esemplare che
abbiamo in tutto il mondo.
È triste dover constatare che nel 1956 questi lavori sono stati
abbandonati e non sono più stati ripresi.
Quindi... (
voce
) ...1966, grazie, quindi io dico,
vogliamo riprendere questi lavori? Vogliamo comperare quelle
piccole parcelle di terreno che ci interessano per poter fare gli
scavi? Ancora, aggiungo, che negli scavi fatti a suo tempo abbiamo
reperito degli scheletri, scheletri che risalgono a millenni,
addirittura, quindi tutte cose che devono essere studiate per poter
determinare quale era la vita in quella località e poter avere un
indizio per sapere cosa facevano i nostri antenati.
Io prego l'Assessore competente in materia di voler prendere di
petto questa situazione. Per quanto mi concerne, per l'ennesima
volta, dico di essere a disposizione per le eventuali
possibilità... non dico di aiuto, perché non avete bisogno del mio
aiuto, ma posso esservi utile, in qualche modo, tenuto conto che
Pondel è la mia patria d'origine, dove io conosco il ponte, pietra
per pietra, e dove, non da oggi, ma da decenni, prima mio padre,
poi il sottoscritto, ci stiamo battendo per questo ponte.
E l'unico che mi è venuto incontro - io lo devo qui riconoscere
- è stato l'Assessore Deffeyes, poi, dopo, le cose sono precipitate
e non c'è stato più verso di avere nessun aiuto.
Milanesio (P.S.I.) -
Io ringrazio il Consigliere Savioz
per avere fatto una appassionata esposizione sul problema che si
riferisce al Ponte romano di Pondel, che è un notevolissimo
monumento della romanità della Valle d'Aosta e devo dire che quanto
ha detto Savioz è vero, almeno nella misura del 90%.
Quindi, devo dare atto che questa sua interpellanza giunge
opportuna e che i suoi suggerimenti ci trovano consenzienti.
Io darò una risposta breve al Consigliere Savioz, gli farò
pervenire alla fine della risposta una documentazione, abbastanza
esauriente su quanto è stato fatto in questi ultimi anni e su
quello, soprattutto, che resta da fare, data l'importanza
eccezionale di questo monumento.
Devo dire, a giustificazione dell'operato della Sovrintendenza,
e quindi non solo di questa Giunta, ma anche di Giunte precedenti,
che, purtroppo, dal 1966 ad oggi, sono venuti alla luce, qui in
Valle d'Aosta, e accidentalmente, numerose testimonianza
dell'antichità, a cominciare dalla necropoli di Vollein, al
giacimento di cultura celtica di St. Martin de Corléans, alla villa
tardo-repubblicana della zona della Consolata, ad altri resti e
reperimenti che si sono trovati nella città di Aosta, durante
l'attività di scavo e di edificazione di imprese.
Ora, tutto questo, ha bloccato, ha paralizzato praticamente
l'attività della Sovraintendenza. Sovraintendenza che, come voi
sapete, ha un certo numero di tecnici e di operai, però questo
personale, seppure qualificato, non può certamente fare dei
miracoli e, quindi, la ragione di certi ritardi, di certe apparenti
trascuratezze, è dovuto semplicemente alla impossibilità di fare
tutto e tutto nello stesso tempo.
Ora, io voglio dare delle assicurazioni al Consigliere Savioz ed
è stato già predisposto - è in via di ultimazione - proprio un
piano di interventi preciso per il Ponte di Pondel, che si
riferisce intanto 1) all'arretramento del punto di osservazione del
ponte, con conseguente ampia visuale da ottenersi con
l'abbattimento delle case ex-sorelle Abram e adiacenti; 2)
ripristino del percorso antico, anche all'esterno del ponte, in
modo da rendere agevole e sicuro il suggestivo attraversamento
interno; 3) scavo completo del condotto interrato alla spalla
sinistra del ponte; 4) adeguata illuminazione notturna del
monumento; 5) sistemazione dei tratti intagliati nella roccia del
canale di Chevril e conseguente creazione di una passeggiata con
partenza da Pondel per la visita di tali resti.
Questo è quello che è nelle nostre intenzioni, così,
sommariamente. Devo anche dire che, finalmente, abbiamo concluso
l'acquisto dalle sorelle Abram, solo che le aree non sono ancora
disponibili, in quanto i comproprietari devono ancora procedere ad
alcune divisioni ereditarie con la presenza di minori. L'atto di
acquisto è già stato fatto, vi sono ancora degli impedimenti,
diciamo, materiali, a prendere possesso di questi beni.
Quindi io do ampia assicurazione al Consigliere Savioz che
questo problema verrà ripreso con la maggiore sollecitudine
possibile, tenuto conto della grande importanza. E, per sua
maggiore conoscenza, gli allego questa relazione della
Sovrintendenza, di cui faccio grazia al Consiglio, perché bisogna
cercare di essere sintetici nelle risposte.
Savioz (P.C.I.)
- ...per dichiararmi soddisfatto e
ringraziare l'Assessore se mi passa quella questione lì. Vorrei
aggiungere che la questione Abram è molto più complicata in quanto
ché quel fabbricato è stato costruito assieme a un altro fabbricato
che dovrà essere demolito anche quello, ma quello lo vediamo in
seguito.
Fosson (U.V.)
- Allora passiamo al punto 8.
