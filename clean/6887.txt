Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1390 del 6 giugno 1985 - Resoconto
OGGETTO N. 1390/VIII - DISEGNO DI LEGGE CONCERNENTE: "NORME
IN MATERIA DI SANATORIA DI OPERE EDILIZIE ABUSIVE".
PRESIDENTE:
Ha chiesto la parola l'Assessore al Turismo,
Urbanistica e Beni Culturali Borbey; ne ha facoltà.
BORBEY (D.C.):
La legge statale n. 47 del 28 febbraio
1985, "Norme in materia di sanatoria delle opere edilizie abusi
ve", prevedeva che le Regioni potessero legiferare in base alle
loro possibilità e competenze. La Giunta regionale aveva intenzione
di presentare un disegno di legge completo in materia di controllo
dell'attività urbanistico-edilizia, ma, poiché i tempi erano
piuttosto ristretti in quanto si deve comunque legiferare entro il
16 di questo mese, altrimenti entra in vigore la legge nazionale,
ecco che la Giunta ha ritenuto opportuno presentare subito quanto è
inerente al capo 4° della legge statale, che essendo prossimo alla
scadenza ha diritto di precedenza e che si riferisce alle opere
sanabili e alla conservazione dei rapporti sorti sulla base di
decreti legge non convertibili. Questo disegno di legge quindi
integra il capo 4° della legge anzidetta. Riteniamo di presentare
in Consiglio regionale, non più tardi del prossimo mese di
settembre, tutta la legge quadro sul controllo dell'edilizia che
dovrebbe incorporare le leggi regionali n. 10 e n. 14, al fine di
dare al cittadino un unico testo inerente alla possibilità
edificatoria ed al controllo dell'attività urbanistico-edilizia in
Valle d'Aosta.
Questo disegno di legge garantisce maggiori possibilità rispetto
a quelle offerte dalla legge statale, specie per quanto concerne le
sanzioni pecuniarie e quelle penali. Queste ultime sono di
competenza della magistratura, quelle pecuniarie sono di competenza
dello Stato, ma noi potremmo eventualmente aumentare le pene di
carattere pecuniario previste dalla legge Statale e che sono
incamerate direttamente dall'erario, facendo sì che anche la
Regione possa trarne qualche beneficio.
L'art. 2 del disegno di legge parla di "Organi della Regione
competenti per esprimere il parere ai fini della sanatoria".
Pertanto i Comuni, per concedere la sanatoria su alcune opere
abusive, in alcuni casi dovranno chiedere l'autorizzazione agli
organi competenti della Regione e cioè: all'Assessorato al Turismo
per tutti quegli immobili che sono sottoposti alla sua tutela per
effetto della legge dello Stato n. 1089 del 1°giugno 1939, della n.
1497, della legge regionale del 10 giugno 1983 che ci siamo dati in
materia di beni culturali ed inoltre anche dell'art. 2 della legge
n. 14 sull'attività edificatoria nei centri storici;
all'Assessorato ai Lavori Pubblici per quanto concerne le distanze
minime dalle strade regionali e all'Assessorato Regionale
all'Agricoltura e Foreste per quanto concerne la tutela dei boschi
e dei terreni montani, nonché, sempre in base alla legge regionale
n. 14, per quanto concerne i terreni ubicati entro 10 metri dalle
rive o assoggettati comunque alla sorveglianza dell'Assessorato.
Pertanto il Comune, prima di rilasciare il provvedimento di
sanatoria, deve avere il parere favorevole di questi tre
Assessorati nei oasi previsti dalle norme già citate.
All'art. 3, inerente al nulla-osta dell'Assessorato regionale
competente, necessario per gli interventi nei centri storici,
abbiamo inserito un'innovazione. La legge statale dice che il
Comune può rilasciare il provvedimento di sanatoria per l'opera
abusiva, salvo il parere favorevole dell'Assessorato competente,
nelle zone indicate come centri storici. Noi invece diciamo che il
Comune può concedere il provvedimento di sanatoria a condizione che
vengano apportate delle migliorie ai fabbricati. Nei centri storici
infatti ci posso no benissimo essere dei piccoli fabbricati abusivi
in muratura (baracche, concimaie o garages) per i quali è possibile
concedere il provvedimento di sanatoria a condizione che il
proprietario vi apporti delle migliorie.
La legge statale prevede che tutte le piccole opere interne
siano sanabili previa presentazione in catasto della nuova
planimetria dell'edificio, mentre in un primo momento la legge
statale prevedeva che il proprietario dovesse richiedere la
sanatoria. Già la legge statale, in questo caso ha quindi
provveduto a semplificare l'applicazione del provvedimento di
sanatoria eliminando l'obbligo della domanda per quegli interventi
interni che non modificano la destinazione d'uso e che possono
riunire due unità immobiliari in una unica. Noi diciamo che non c'è
bisogno di presentare domanda di sanatoria per tutte quelle opere
interne anche nel caso che abbiano costituito unità immobiliari
diverse o per le quali sia stata prevista una destinazione d'uso
diversa da quella originaria. Quindi, ad esempio, il privato che
fino alla data del 1967 ha trasformato un fienile in alloggio, non
ha bisogno di presentare la domanda di sanatoria.
Per quanto riguarda l'art. 6 diciamo che già la legge nazionale
per determinati fabbricati, quali quelli artigianali, commerciali,
industriali ed in modo particolare i fabbricati adibiti ad uso
agricolo, prevedeva delle agevolazioni particolari che però erano
ridotte del 50% se l'opera abusiva era stata realizzata in zone
agricole in funzione della conduzione del fondo. Noi invece
all'art. 6 specifichiamo che cosa intendiamo per fabbricato sito in
zona agricola ai fini dell'attuazione in Valle d'Aosta di quanto
previsto dal la lettera e) dell'art. 34 della legge statale: "Si
intendono zone agricole tutte quelle zone nelle quali è
autorizzabile la costruzione di un fabbricato agricolo". Quindi non
ci riferiamo solo alle zone E, ma anche a quelle C dove, nella
maggior parte dei casi, i piani regolatori prevedono anche la
possibilità di edificazione di un fabbricato rurale. Lo stesso può
dirsi per le zone A. Abbiamo aggiunto inoltre che l'Assessorato
competente a rilasciare la dichiarazione di imprenditore agricolo è
l'Assessorato all'Agricoltura e Foreste e non la Camera di
Commercio, come previsto dalla legge nazionale.
Queste sono le spiegazioni che dove vo fornire per far capire
che le nostre proposte adeguano alla situazione locale la normativa
nazionale, per rendere un miglior servizio al cittadino valdostano.
Ci scusiamo per l'urgenza ma sia mo costretti ad approvare questo
provvedimento entro il 16 di questo mese, altrimenti il cittadino
dovrebbe richiedere il condono secondo la legge statale e non
secondo le nostre norme di variazione e di adeguamento.
Si dà atto che alle ore 12.54 assume la Presidenza il Vice
Presidente DE GRANDIS.
PRESIDENTE:
Ha chiesto la parola il Consigliere Tonino;
ne ha facoltà.
TONINO (P.C.I.):
I Consiglieri hanno vi sto che noi
abbiamo distribuito un emendamento, però prima di passare alla sua
illustrazione vorrei fare due considerazioni di carattere generale.
La materia è purtroppo complessa e avrebbe bisogno di una
trattazione più approfondita e a questa conclusione siamo arrivati
anche durante lo svolgimento dei lavori in sede di Commissione. Il
fenomeno dell'abusivismo dovrebbe essere affrontato intervenendo
anche sulle cause che l'hanno determinato e una certa ambiguità
presente nella legge nazionale deriva appunto da un'insufficiente
analisi delle cause che lo hanno prodotto.
L'emendamento che ho presentato riguarda una questione che mi
sembra ancora molto complessa e cioè la possibilità ed il modo di
sanare interventi abusivi realizzati in zone soggette a vincoli di
qualsiasi tipo: vincoli dovuti alla presenza di fasce di rispetto,
vincoli di inedificabilità per ragioni idrogeologiche, vincoli
dovuti alla presenza di zone sottoposte a tutela per il loro
interesse storico, naturalistico e paesaggistico. A me sembra che
la legge nazionale su questo punto sia abbastanza ambigua, nel
senso che pur dando all'art. 32 la possibilità di chiedere la
sanatoria, all'art. 33 fa un elenco delle costruzioni non
suscettibili di sanatoria nel caso che le stesse sia no in aperto
contrasto con le esigenze di tutela ambientale. La stessa legge
regionale infatti riconosce questo aspetto quando dice che le opere
possono essere oggetto di sanatoria e la Regione può introdurre la
condizione delle migliorie al fine di far rientrare l'abuso
nell'ambito della caratteristica ambientale di quel sito. Ora il
"potere" che spetta alla Regione è molto delicato e io ho chiesto
espressamente al funzionario della Regione che ci ha illustrato la
proposta di legge regionale se l'obiettivo della Regione era
appunto quello di voler sanare tutto. Il funzionario ha risposto
che non tutto è sanabile; pertanto in alcuni casi si dovrà
procedere a demolizioni e l'art. 33 dice che, nel caso le opere non
siano sanabili, si applica il capo 1° della legge che tratta di
demolizioni e di multe fino a 20 milioni.
Noi riteniamo quindi che la scelta se un'opera necessiti o meno
del nullaosta da parte dell'Assessore, e questo non è un caso
personale nei riguardi dell'Assessore Borbey perché si riferisce
anche agli altri Assessori, debba perlomeno essere suffragata da
alcuni pareri o da alcune valutazioni di carattere tecnico,
altrimenti a noi sembra eccessiva la discrezionalità di carattere
politico che è nelle mani dell'Assessore. Nel caso poi che la
decisione assunta dai singoli Assessori sia diversa rispetto a
quanto consigliato dai tecnici a quel punto si aprirebbe una
questione molto delicata. La mia opinione è che in quel caso la
decisione dovrebbe essere assunta dalla Giunta nel suo complesso e
del caso dovrebbe essere tempestivamente informato anche il
Consiglio. Questo è il senso dell'emendamento che noi abbiamo
presentato.
La nostra opinione è che in una materia delicata come questa,
nella quale gli interessi sono tutt'altro che marginali, sia
importante che le decisioni assunte siano confortate da una seria
istruttoria. Pertanto io ripeto anche alla Giunta la domanda che ho
già fatto al funzionario e cioè se l'intenzione è quella di sanare
tutto ed in ogni caso quali sono i criteri di giudizio che la
Giunta od i singoli Assessori adotteranno nel valutare se un'opera
è sanabile o meno.
PRESIDENTE:
Ha chiesto la parola il Consigliere Viberti;
ne ha facoltà.
VIBERTI (N.S.):
Vorrei solo aggiungere due parole a
quanto detto dal Consigliere Tonino. L'illustrazione fatta
dall'Assessore Borbey fa cambiare radicalmente il nostro
atteggiamento nei confronti di questo disegno di legge perché egli
ha dichiarato che la Giunta vuole finalmente arrivare a predisporre
un testo unico su tutta la materia dell'edilizia e dell'urbanistica
nella nostra Regione. Di questo testo c'è assolutamente bisogno
perché nella nostra Regione le leggi si susseguono e si accavallano
nel modo più disordinato e addirittura dal confronto tra la legge
n. 47 e parecchie altre leggi regionali appaiono evidenti alcuni
contrasti. Infatti l'intervento che io avrei dovuto fare verteva
appunto su questi aspetti, però ho scoperto che la Giunta, al
contrario di quello che pensavo, sta lavorando in questa direzione,
pertanto in questo momento non faccio commenti sul mancato
intervento della Giunta in mate ria di potestà legislativa primaria
del la Regione perché capisco che il provvedimento viene preso per
non superare i tempi previsti dalla legge nazionale n. 47
sull'approvazione di determinate norme.
Ciò non toglie che il nostro giudizio sulla legge nazionale
resta gravemente negativo perché permette di sanare i reati edilizi
di chi ha agito in dispregio di tutta la legislazione vigente e,
tra l'altro, con delle spese del tutto irrisorie. Inoltre è lo
Stato che si prende la maggior parte dei soldi, mentre ai Comuni
resterà solo l'one re previsto dalla legge di provvedere
all'urbanizzazione primaria alla quale non aveva adempiuto in
precedenza: questo è un fatto gravissimo.
Io mi auguro che la nostra legge possa in qualche modo limitare
la diffusione dell'abusivismo in Valle d'Aosta magari anche, come
diceva l'Assessore Borbey, aumentando le pene pecunia rie, benché
il fenomeno qui da noi non raggiunga ancora i livelli del quartiere
della Magliana a Roma, dove un intero quartiere è stato costruito
senza le necessarie infrastrutture primarie: si tratta quasi di
situazioni da terzo mondo. Per fortuna che nella nostra Regione
l'abusivismo si limita a necessità di carattere agricolo e solo in
certi casi interessa il settore delle abitazioni.
Concordo con l'emendamento presentato dal Gruppo Comunista anche
perché, oltre alle ragioni addotte dal Consigliere Tonino, noi
potremmo un domani trovarci con un Assessore che non ha la
competenza dell'Assessore Borbey; questo emendamento è quindi
un'ulteriore garanzia affinché i pareri vengano dati con cognizione
di causa e non siano frutto di errori di valutazione dovuti magari
anche alla scarsa conoscenza del le norme vigenti. Dichiaro che ci
sarà una astensione da parte mia perché non sono a conoscenza delle
intenzioni della Giunta in merito, ma invito la Giunta a far valere
le competenze primarie della nostra Regione, di cui si parla forse
troppo, mentre invece bisognerebbe avere il coraggio di affrontare
più concretamente il problema. Col testo unico che farà riferimento
alla legge n. 47 e che è in preparazione potremo dimostrare di
essere attaccati alla nostra autonomia e di saperla gestire.
Invito pertanto la Giunta ad utilizzare questa occasione per far
sentire a livello nazionale che l'autonomia ha un suo senso e che
noi siamo convinti assertori della sua difesa. Facciamoci valere
specie quando non ci sono argomenti di estremo interesse, come ad
esempio nel caso del Parco del Gran Paradiso, ed è quindi più
facile affrontare con serenità una discussione. Nel caso del Parco
infatti si innesta una situazione di tensione ed intervengono a
favore o contro persone che magari non hanno mai visto la nostra
Regione; nel nostro caso invece è possibile fare una discussione
serena e perciò invito la Giunta a far valere le nostre
ragioni.
PRESIDENTE:
Ha chiesto la parola l'Assessore al Turismo,
Urbanistica e Beni Culturali Borbey; ne ha facoltà.
BORBEY (D.C.):
Voglio assicurare al Consigliere di Nuova
Sinistra che la legge quadro è già pronta, grazie al lavoro fatto
dal Segretario Generale e dall'architetto Bellone. Questa proposta
di legge quadro volevamo sottoporla all'Associazione dei Sindaci e
alle varie organizzazioni di categoria, per avere dei pareri. A
seguito del primo impatto con le varie categorie, ci è stato
praticamente detto che è meglio se non facciamo niente; la cosa ci
ha un po' raggelati, ma ciò è avvenuto un mese fa. Per questo
abbiamo ritenuto di dover soprassedere per due o tre mesi, allo
scopo di approfondire meglio il discorso nella Commissione
consiliare competente e poi in Consiglio regionale, ma per
settembre la legge inizierà senz'altro il suo iter.
Mi permetto di fare un'osservazione sull'emendamento proposto
dal Consigliere Tonino: secondo il mio punto di vista questo
emendamento non è accettabile, non per cattiva volontà da parte
nostra o perché non vogliamo che l'Assessore perda del potere. Lo
spirito del nostro disegno di legge fa riferimento all'art. 32
della legge statale, il quale recita che "il rilascio della
concessione o dell'autorizzazione in sanatoria per opere eseguite
in aree sottoposte a vincolo, ivi comprese quel le ricadenti nei
Parchi Nazionali, è subordinato al parere favorevole delle
amministrazioni preposte alla tutela del vincolo stesso". Le
amministrazioni preposte quali sono?
Noi abbiamo detto che sono gli Assessorati competenti e gli
Assessori che devono firmare questo atto. Tuttavia a monte di
queste firme c'è sempre l'istruttoria degli uffici: è vero che è
l'Assessore che firma, ma la lettera la preparano gli uffici. E'
chiaro che se un domani ci fosse un contrasto tra la volontà
politica di firmare una lettera e quella, per esempio, del
sovraintendente dell'ufficio, sarebbe il sovraintendente stesso a
mandare per iscritto il parere sfavorevole dell'ufficio. In tutti
gli atti amministrativi che vengono fatti c'è sempre l'istruttoria
da parte degli uffici e poi la firma dell'Assessore. Quindi
riteniamo inutile questo emendamento perché corrispondente ad una
prassi consolidata.
PRESIDENTE:
Do lettura dell'articolo 1:
Art. 1
(Sanatoria delle opere abusive)
1. Le opere eseguite in contrasto o in difformità con le
norme legislative, regolamentari ed esecutive in materia di
trasformazione urbanistico-edilizia del territorio sono sanabili
nei limiti di cui alle disposizioni del capo IV della legge dello
Stato 28 febbraio 1985, n. 47, integrate dalle disposizione degli
articoli seguenti.
PRESIDENTE:
Se nessuno chiede la parola, metto in
approvazione l'articolo 1 testé letto:
ESITO DELLA VOTAZIONE
Presenti: 27
Votanti: 20
Favorevoli: 20
Astenuti: 7 (Bajocco, Cout, Dolchi, Mafrica, Millet, Tonino e
Viberti)
Il Consiglio approva.
PRESIDENTE:
Do lettura dell'articolo 2:
Art. 2
(Organi della Regione competenti a esprimere parere ai fini
della sanatoria delle opere abusive e casi per i quali il parere
medesimo non è richiesto)
1.
Ai fini del rilascio di concessione o
autorizzazione in sanatoria per opere eseguite su aree sottoposte a
vincolo, ai sensi dell'articolo 32 della legge dello Stato 28
febbraio 1985, n. 47, il parere ivi previsto è rilasciato, per i
casi di competenza della Regione, dall'Assessore regionale
competente a vigilare sull'osservanza del vincolo stesso, e
precisamente:
a)
dall'Assessore regionale al turismo, urbanistica e
beni culturali per opere interessanti immobili assoggettati alla
tutela:
1)
della legge dello Stato 1° giugno 1939, n. 1089,
sulla tutela delle cose di interesse artistico e storico;
2)
della legge dello Stato 29 giugno 1939, n. 1497,
sulla protezione delle bellezze naturali;
3)
della legge regionale 10 giugno 1983, n.
56,
in materia di beni culturali;
4)
dell'articolo 2 della legge regionale 15 giugno
1978, n. 14, come modificato dall'articolo 2 del la legge regionale
9 giugno 1981, n. 32, in ordine alle condizioni per l'edificazione
negli agglomerati di interesse storico, artistico e di particolare
pregio ambientale;
a)
dall'Assessore regionale ai lavori pubblici per
opere interessanti immobili assoggettati alla tutela:
1)
dell'articolo 8 della legge regionale 15 giugno
1978, n. 14, in materia di distanze minime e protezione delle
strade regionali, per i comuni sprovvisti di piano regolatore
generale;
2)
dell'articolo 8, primo comma, lettera b), e commi
seguenti, della legge regionale 15 giugno 1978, n. 14, in materia
di distanze minime a protezione delle strade regionali fuori dagli
insediamenti previsti dal piano regolatore generale
comunale;
3)
del regolamento regionale 28 maggio 1981, n. 1, in
materia di tutela delle strade e della viabilità regionali;
c)
dall'Assessore regionale all'agricoltura, foreste e
ambiente naturale per opere interessanti immobili assoggettati alla
tutela:
3
del regio decreto 30 dicembre 1923, n. 3267, in
materia di boschi e di terreni montani;
4
del capo I della legge regionale 15 giugno 1978, n.
14, come modificato dall'articolo 1 della legge regionale 9 giugno
1981, n. 32, in materia di divieto di attività edificatoria. Nei
casi in cui le opere riguardino terreni ubicati a distanza
inferiore di metri dieci dalle rive dei corsi d'acqua pubblici
assoggettati alla sorveglianza dell'Assessore regionale ai lavori
pubblici, il parere è rilasciato d'intesa con l'Assessore
medesimo.
2. Agli stessi fini di cui al comma precedente, il parere non è
richiesto per le opere che non abbiano modificato l'aspetto esterno
delle costruzioni nei casi di cui ai punti 2 e 4 della lettera a)
del comma precedente, o abbiano anche comportato mere modificazioni
del l'aspetto esterno, senza riflessi sulla superficie coperta e
sul volume emergente nei casi di cui alla lettera b) e alla seconda
parte del punto 2 della lettera c) del comma precedente.
PRESIDENTE:
Se nessuno chiede la parola, metto in
approvazione l'articolo 2 testé letto:
ESITO DELLA VOTAZIONE
Presenti: 28
Votanti: 21
Favorevoli: 21
Astenuti: 7 (Bajocco, Cout, Dolchi, Mafrica, Millet, Tonino e
Viberti)
Il Consiglio approva.
PRESIDENTE:
Do lettura dell'articolo 3:
Articolo 3
(Nullaosta dell'Assessore regionale per opere in aree libere di
agglomerati di interesse artistico, storico o di particolare pregio
ambientale)
1. Fermo restando quanto disposto dall'articolo 32 della legge
dello Stato 28 febbraio 1985, n. 47 e dall'articolo 2 della
presente legge, il rilascio di concessione o autorizzazione in
sanatoria per opere eseguite senza titolo nelle aree libere di un
agglomerato di interesse artistico, storico o di particolare pregio
ambientale, di cui all'articolo 2 della legge regionale 15 giugno
1978, n. 14, come modificato dal l'articolo 2 della legge regionale
9 giugno 1981, n. 32, nonché nelle aree libere di una zona di cui
alla lettera A dell'articolo 2 del decreto ministeriale 2 aprile
1968 pubblicato nella Gazzetta Ufficiale n. 97 del 16 aprile 1968,
è subordinato al nullaosta dell'Assessore regionale competente in
materia di beni culturali e ambientali in merito alla compatibilità
delle opere stesse con le esigenze di tutela dei valori storici,
artistici o ambientali della zona o dell'agglomerato in cui sono
situate.
2. L'Assessore anzidetto, allorché ritenga che un'opera abusiva
possa essere resa compatibile con le esigenze di tutela della zona
o dell'agglomerato in cui è situata mediante l'esecuzione di opere
di adeguamento e di completamento, subordina il rilascio della
concessione o dell'autorizzazione in sanatoria all'esecuzione di
opere determinate. Tali opere devono essere eseguite dal
responsabile dell'abuso nel termine stabilito dal sindaco comunque
non oltre otto mesi dalla ricezione della co
municazione del
parere di cui al primo comma. Decorso inutilmente detto termine, la
concessione o l'autorizzazione in sanatoria è denegata.
PRESIDENTE:
Se nessuno chiede la parola, metto in
approvazione l'articolo 3 testé letto:
ESITO DELLA VOTAZIONE
Presenti: 28
Votanti: 21
Favorevoli: 21
Astenuti: 7 (Bajocco, Cout, Dolchi, Mafrica, Millet, Tonino e
Viberti)
Il Consiglio approva.
PRESIDENTE:
Do lettura dell'emendamento aggiuntivo,
proposto come art. 3 bis, presentato dal Partito Comunista:
Art. 3 bis
I pareri ed i nullaosta rilasciati, ai sensi degli articoli
precedenti, dagli Assessori regionali dovranno essere corredati da
una relazione tecnica che riporti in modo argomentato il parere
tecnico dei dirigenti dei vari Assessorati e, nel caso di opere
eseguite in zone di interesse artistico, storico o di pregio
ambientale, dal parere della Commissione di cui all'art. 2 della
legge regionale 10 giugno 1983, n. 56.
Nel caso di valutazioni degli Assessori regionali difformi
dai pareri tecnici il nullaosta potrà essere rilasciato solo previa
deliberazione della Giunta regionale sentita la Commissione
consiliare permanente per l'Assetto del territorio e la Tutela
dell'ambiente.
PRESIDENTE:
Se nessuno chiede la parola, metto in
approvazione l'emendamento testé letto:
ESITO DELLA VOTAZIONE
Presenti: 28
Votanti: 9
Favorevoli: 9
Astenuti: 19 (Beneforti, Bondaz, Borbey, Chabod, De Grandis,
Faval, Fosson, Lanièce, Lanivi, Maquignaz, Marcoz, Martin, Pedrini,
Pollicini, Ricco, Rolando, Rollandin, Stévenin e Voyat)
Il Consiglio non approva.
PRESIDENTE:
Do lettura dell'articolo 4:
Art. 4
(Opere interne eseguite entro il 31 agosto 1967)
1. In relazione alle opere di cui al 5° comma dell'art. 31
della legge dello Stato 28 febbraio 1985, n. 47, le procedure di
sanatoria non sono richieste per le opere interne, seppure abbiano
comportato aumento del numero delle unità immobiliari o la modifica
della destinazione di uso della costruzione e delle singole unità
immobiliari.
2. La disposizione di cui al comma precedente non si applica nel
caso di immobili vincolati ai sensi della legge dello Stato 1°
giugno 1939, n. 1089, e successive modificazioni.
PRESIDENTE:
Se nessuno chiede la parola, metto in
approvazione l'articolo 4 testé letto:
ESITO DELLA VOTAZIONE
Presenti: 28
Votanti: 21
Favorevoli: 21
Astenuti: 7 (Bajocco, Cout, Dolchi, Mafrica, Millet, Tonino e
Viberti)
Il Consiglio approva.
PRESIDENTE:
Do lettura dell'articolo 5:
Art.
5
(Contributo di concessione)
1. I soggetti indicati nell'articolo 31, primo e terzo comma,
della legge dello Stato 28 febbraio 1985, n. 47, oltre ad essere
tenuti al versamento dell'oblazione nella misura indicata
nell'articolo 34 della legge medesima, devono provvedere, ai fini
del rilascio della concessione in sanatoria, alla corresponsione al
comune del contributo previsto dall'articolo 3 della legge dello
Stato 28 gennaio 1977, n. 10, nei casi e dell'entità risultante
dalla normativa vigente alla data di presentazione della domanda di
concessione in sanatoria.
2. Per le opere realizzate fra il 2 settembre 1967 e il 29
gennaio 1977, ai fini del rilascio della concessione in sanatoria
il contributo di concessione di cui al comma precedente è
corrisposto in misura pari al cinquanta per cento della quota di
contributo relativa agli oneri di urbanizzazione. A scomputo
parziale o totale della somma dovuta, il concessionario può
detrarre il costo delle opere di urbanizzazione già eseguite a
proprie cura e spese o che si impegni a realizzare direttamente, su
indicazione e con le modalità e garanzie stabilite dal comune. E'
ammessa la possibilità che l'assunzione dell'impegno avvenga da
parte di più concessionari riuniti in consorzio.
PRESIDENTE:
Se nessuno chiede la parola, metto in
approvazione l'articolo 5 testé letto:
ESITO DELLA VOTAZIONE
Presenti: 28
Votanti: 21
Favorevoli: 21
Astenuti: 7 (Bajocco, Cout, Dolchi, Mafrica, Millet, Tonino e
Viberti)
Il Consiglio approva.
PRESIDENTE:
Do lettura dell'articolo 6:
Art. 6
(Agevolazioni in favore di particolari categorie di
soggetti)
1. Per l'attuazione in Valle d'Aosta della disposizione di
cui all'art. 34, quinto comma, lett. e), della legge del lo Stato
28 febbraio 1985, n. 47, si fa riferimento alla legge regionale 5
apri le 1973, n. 13, e successive modificazioni e integrazioni,
intendendosi per zone agricole, nei comuni dotati di pia no
regolatore generale vigente o operante in salvaguardia, tutte le
zone territori ali omogenee nelle quali è ammessa la destinazione
di uso agricola.
2. Sono imprenditori agricoli a titolo principale i soggetti
di cui alla lettere f) del secondo comma dell'art. 4 della legge
regionale 28 luglio 1978, n. 49, di attuazione della direttiva
comunitaria n. 268 del 28 aprile 1975.
3. Il certificato di iscrizione indicato all'art. 35, terzo
comma, lettera
d), della legge dello Stato 28 febbraio 1985, n.
47, è rilasciato dal competente ufficio dell'Assessorato regionale
dell'industria, commercio, artigianato e trasporti, salvo per
quanto concerne le ditte agricole; per queste ultime il certificato
stesso è sostituito da una attestazione dell'Assessorato regionale
dell'agricoltura, foreste e ambiente naturale da cui risulti,
anche, l'ubicazione della sede o delle sedi dell'impresa.
PRESIDENTE:
Se nessuno chiede la parola, metto in
approvazione l'articolo 7 testé letto:
ESITO DELLA VOTAZIONE
Presenti: 28
Votanti: 21
Favorevoli: 21
Astenuti: 7 (Bajocco, Cout, Dolchi, Mafrica, Millet, Tonino e
Viberti)
Il Consiglio approva.
PRESIDENTE:
Do lettura dell'articolo 7:
Art. 7
(Edifici ultimati)
1. Il rustico di un edificio si intende eseguito quando siano
costruite le strutture portanti verticali e orizzontali, ivi
comprese quelle di copertura.
2. La copertura si intende completata quando sia posato il
relativo manto di impermeabilizzazione.
PRESIDENTE:
Se nessuno chiede la parola, metto in
approvazione l'articolo 7 testé letto:
ESITO DELLA VOTAZIONE
Presenti: 28
Votanti: 21
Favorevoli: 21
Astenuti: 7 (Bajocco, Cout, Dolchi, Mafrica, Millet, Tonino e
Viberti)
Il Consiglio approva.
PRESIDENTE:
Do lettura dell'articolo 8:
Art. 8
1. La presente legge è dichiarata urgente ai sensi del terzo
comma dell'articolo 31 dello Statuto speciale ed entrerà in vigore
il giorno successivo a quello della sua pubblicazione nel
Bollettino Ufficiale della Regione.
2. E' fatto obbligo a chiunque spetti di osservarla e di
farla osservare come legge della Regione Valle d'Aosta.
PRESIDENTE:
Se
nessuno chiede la parola, metto in
approvazione l'articolo 8 testé etto:
ESITO DELLA VOTAZIONE
Presenti: 28
Votanti: 21
Favorevoli: 21
Astenuti:7 (Bajocco, Cout, Dolchi, Mafrica, Millet, Tonino e
Viberti)
Il Consiglio approva.
PRESIDENTE:
Il Consiglio è chiamato ora a pronunciarsi
per votazione segreta sul complesso della legge:
VOTAZIONE A SCRUTINIO SEGRETO
ESITO DELLA VOTAZIONE
Presenti: 28
Votanti: 21
Favorevoli: 21
Astenuti: 7 (Bajocco, Cout, Dolchi, Mafrica, Millet, Tonino e
Viberti)
Il Consiglio approva.
PRESIDENTE:
Penso di interpretare il pensiero del
Consiglio nel chiudere la seduta.
La seduta è tolta.
L'adunanza termina alle ore 13.14.
