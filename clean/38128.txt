Classificazione
CONSIGLIO REGIONALE
Attività consiliare d'aula



Oggetto del Consiglio n. 1735 del 20 gennaio 2016 - Resoconto
OGGETTO N. 1735/XIV - Ordine dei lavori.
Viérin M. (Presidente) -
La parola al Consigliere
Restano.
Restano (UV) -
Solamente per chiedere l'iscrizione di un
nuovo punto all'ordine del giorno. Come sapete, oggi le Commissioni
II e V si sono riunite per esprimere pareri in merito al disegno di
legge n. 70, che ha per oggetto: "Modificazione alla legge
regionale 10 novembre 2015 n. 18", è stato espresso parere positivo
e pertanto si richiede l'iscrizione d'urgenza per la discussione e
l'approvazione eventuale di questo disegno di legge. L'iscrizione
urgente è motivata dal fatto che, qualora fosse approvata la norma,
permetterebbe alla nostra Regione di accedere ad importanti
contributi da parte dello Stato che potrebbero essere erogati in
merito a tale disegno. Grazie.
Presidente -
Consigliere Restano, stiamo distribuendo
quanto da lei annunciato. Nello stesso tempo distribuiremo anche un
testo di risoluzione che è giunto alla Presidenza, in modo che poi
al punto successivo procederemo alla votazione per l'iscrizione o
meno. La parola al collega La Torre.
La Torre (UV) -
Grazie Presidente. Approfitto delle
comunicazioni. Questa mattina è stata sollecitata una convocazione
della II Commissione per incontrare i vertici della CVA. Confermo
che la II Commissione è a disposizione e che quindi convocheremo
sicuramente - penso per il 12 -l'incontro con la CVA...
(interruzione del Consigliere Nogara, fuori
microfono)
...poi ne parlerò con lei collega Nogara. Grazie Presidente.
Presidente -
Grazie collega.
